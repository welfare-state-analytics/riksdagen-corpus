<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--98</head>
          <docDate when="1992-04-22 00:00:00">1992-04-22 00:00:00</docDate>
        </div>
      </front>
      <body>
        <div>
          <note>
            1 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1991/92:167 till lagutskottet
          </note>
          <note>
            Skrivelse
          </note>
          <note>
            1991/92:136 till socialutskottet
          </note>
          <note>
            Motionerna
          </note>
          <note>
            1991/92:So23--So27 till socialutskottet
          </note>
          <note>
            1991/92:L17 till lagutskottet
          </note>
          <note>
            1991/92:Jo35 till jordbruksutskottet
          </note>
          <note>
            1991/92:Kr3--Kr8 till kulturutskottet
          </note>
          <note>
            1991/92:So28 och So29 till socialutskottet
          </note>
          <note>
            1991/92:Ju10--Ju16 till justitieutskottet
          </note>
          <note>
            2 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Försvarsutskottets betänkande 1991/92:FöU10
          </note>
          <note>
            Socialutskottets betänkanden 1991/92:SoU15 och
          </note>
          <note>
            SoU16
          </note>
          <note>
            Näringsutskottets betänkanden 1991/92:NU22 och
          </note>
          <note>
            NU24
          </note>
          <note>
            Bostadsutskottets betänkande 1991/92:BoU18
          </note>
          <note>
            3 § Internationellt utvecklingssamarbete
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1991/92:UU15 om internationellt utvecklingssamarbete (prop. 1991/92:100
            delvis).
          </note>
          <note type="speaker">
            Anf. 1 PIERRE SCHORI (s):
          </note>
          <note>
            Herr talman! De globala banden knyts närmare på snart sagt varje
            område -- ekonomin, miljön och kulturen. De utmaningar vi möter
            måste världens länder möta tillsammans.
          </note>
          <note>
            Vårt levnadssätt är på väg att göra vår planet obeboelig. Över
            1 miljard människor lever i djupaste armod, och deras antal växer.
            Kärnvapnen och krigsmakterna kan fortfarande förgöra oss.
          </note>
          <note>
            Otålighet med världens orättvisor underblåser konflikter världen
            över.
          </note>
          <note>
            Samtidigt har vi i dag helt nya förutsättningar att med politikens
            kraft bygga en hållbar global samarbetsordning. Den hårda konfrontationen
            från förr har fått vika för ett nytt samarbetsklimat.
          </note>
          <note>
            Resurser som bundits i överstora krigsmakter kan nu frigöras
            både i nord och syd och i öst och väst.
          </note>
          <note>
            Förenta nationerna kan bli den organisation som den var avsedd
            att bli.
          </note>
          <note>
            Detta tillfälle får inte gå oss förlorat. Vi står inför vår tids
            verkliga revolution. Världens nationer måste ha modet att bygga
            en genuint global ordning grundad på internationell lag med lika
            rättigheter och skyldigheter för världens länder och folk.
          </note>
          <note>
            Bara samarbetets, förståelsens och toleransens väg leder oss
            dit. Vi är alla därför djupt oroade över de tendenser till ökad
            intolerans, till inskränkt nationalism och till meningslöst våld
            som vi kan se, också i vår del av världen. Inte heller kan en
            ordning byggd på en stormakts eller på vissa stormakters dominans
            klara uppgifterna.
          </note>
          <note>
            För Socialdemokraterna har ett engagemang för internationellt
            samarbete, för internationell solidaritet, varit ledande för den
            utrikespolitik som vi fört under lång tid -- och, vill jag säga,
            i bred enighet i denna riksdag. Den politik som Sverige fört har
            vunnit stor respekt världen över.
          </note>
          <note>
            Det är också i den andan som Ingvar Carlsson har åtagit sig att
            tillsammans med Sir Shridath Ramphal leda en bred oberoende kommission
            om internationellt samarbete, i Brandt-, Palme- och
          </note>
          <note>
            Brundtlandkommissionernas anda. Dess uppgift är just att utveckla
            förståelsen och att komma med konkreta förslag om hur en ny global
            samarbetsordning skall kunna ta form.
          </note>
          <note>
            Det globala samarbetet kommer att behöva underbyggas med alltmer
            resurser. Den situation som vi har haft under en lång tid -- att
            resurser t.o.m. gått från världens fattigare länder till de rikare
            -- är fullständigt ohållbar. När 80-talet inleddes gick 50 miljarder
            dollar per år till uländerna. Nu flödar 50 miljarder dollar ut
            ur uvärlden varje år.
          </note>
          <note>
            Nu behövs det betydligt mer resurser: för ett nytt internationellt
            miljösamarbete, för att klara utvecklingen i Östeuropa, för att
            säkra fred och påbörja återuppbyggnaden i krigshärjade områden,
            för att bekämpa flyktingskapets orsaker och för att lindra nöden
            bland världens flyktingar.
          </note>
          <note>
            Samtidigt har behoven för världens fattiga inte på något sätt
            minskat. Tvärtom har behoven, och också möjligheterna, att göra
            insatser bara ökat.
          </note>
          <note>
            I-ländernas låga sparande är ett allvarligt globalt problem.
          </note>
          <note>
            I ljuset av detta bör det framstå med all tydlighet hur oerhört
            viktigt biståndet är. För en stor del av det internationella samarbetet
            är biståndet den helt avgörande resurskällan. Vid sidan av handel
            och kommersiella lån och investeringar utgör biståndet en omistlig
            del av de internationella resursflödena.
          </note>
          <note>
            Biståndspolitiken är en alldeles central del av vår utrikespolitik.
            Den är inte bara ett mått på vårt moraliska engagemang utan också
            ett uttryck för vår upplysta insikt om de globala sambanden.
          </note>
          <note>
            Solidaritet handlar om gemensamt ansvarstagande.
          </note>
          <note>
            De grunder som vi sedan Tage Erlanders dagar, med Olof Palme
            som drivande kraft, lagt fast håller.
          </note>
          <note>
            Enprocentsmålet för biståndets volym samt huvudmålet och de fem
            särskilda biståndspolitiska målen för biståndets innehåll har
            antagits av enhälliga riksdagar. För svensk politik har målen
            och enigheten kring dem utgjort en oerhört viktig tillgång. I
            år är det 30 år sedan den första stora biståndspropositionen lades
            fram, proposition
          </note>
          <note>
            1962:100. I Socialdemokraternas biståndsmotion,
          </note>
          <note>
            ''De fattigas rätt'', har vi tagit fasta på detta och återigen
            lyft fram våra mål. Årets riksmöte kommer att bekräfta deras giltighet.
          </note>
          <note>
            Herr talman! Nu har i denna riksdag ett parti tagit plats som
            gjort det till en av sina huvuduppgifter att sopa undan solidariteten
            och kapa biståndet.
          </note>
          <note>
            Partiet är motiverat, som jag ser det, av trångsynthet, kortsiktighet
            och egoism. Det är inget mindre än en skam för denna riksdag,
            en skam för Sverige.
          </note>
          <note>
            Det må vara ett litet och flyktigt parti. Men i den mån Sverige
            har en röst i världen, och i den mån denna röst har genomslag,
            är Ny demokrati till skada för vårt land. I dagens biståndspolitiska
            debatt skulle det vara befriande att höra regeringspartiernas
            företrädare, alltså även moderaterna, kraftfullt ta avstånd från
            detta partis åsikter om biståndet.
          </note>
          <note>
            I årets budgetproposition upprätthålls enprocentsmålet. Det är
            bra, och det betyder att
          </note>
          <note>
            Moderaterna inte vågat göra verklighet av de nedskärningskrav
            som man under alla år rest i riksdagen.
          </note>
          <note>
            Moderaternas dominans har i stället kommit till uttryck på annat
            sätt. I regeringsförklaring och utrikesdeklaration talas det om
            en väsentlig omläggning av biståndspolitiken till stöd för marknadsekonomi
            och demokrati. Men det är fattigmansversioner av dessa begrepp
            som gäller.
          </note>
          <note>
            Det är en inskränkt ideologi, sammanblandningar av medel och
            värden. Och den predikande tonen för osökt tankarna till den moderatledda
            regeringens ständiga tal om ''den enda vägen''.
          </note>
          <note>
            Vi behöver andra visioner. I riksdagens utrikespolitiska debatt
            tidigare i år uttryckte jag
          </note>
          <note>
            Socialdemokraternas vision om att bygga en världsordning
          </note>
          <note>
            --grundad på gemensam säkerhet,
          </note>
          <note>
            --genomsyrad av en demokratisk kultur och
          </note>
          <note>
            --präglad av en strävan till allas välfärd och till en ekonomiskt
            och socialt hållbar utveckling, i harmoni med naturen.
          </note>
          <note>
            Här syns skiljelinjerna mellan huvudfårorna i svensk politik,
            mellan socialdemokratin och högern. Däremellan slits Alf Svensson
            och mittenpartierna, och det syns också i biståndspolitiken.
          </note>
          <note>
            Låt mig först, herr talman, ta upp den ständiga predikan om marknadsekonomins
            välsignelse.
          </note>
          <note>
            Det råder inget tvivel om att en bättre ekonomisk politik skulle
            ha behövts i många u-länder, en politik som bättre utnyttjar marknadens
            möjligheter och som också bättre bygger på de fattigas förmåga.
          </note>
          <note>
            Att stödja hållbara återhämtningsprogram har varit en betydelsefull
            beståndsdel i svenskt samarbete med många länder under 1980-talet.
            I den politiska debatten har emellertid behovet av marknadsekonomiska
            reformer ofta vulgariserats.
          </note>
          <note>
            Det är inte stora klasskillnader som driver utvecklingen. Då
            borde Latinamerika ha blomstrat under det gångna årtiondet. Det
            är inte svaga stater som är förutsättningen för tillväxt. Då borde
            inte
          </note>
          <note>
            Östasien ha utvecklats så dynamiskt.
          </note>
          <note>
            Nej, erfarenheterna runt om i världen visar att minskade klasskillnader,
            jämn fördelning av ägande och inkomster och breda skol- och hälsovårdssystem
            gynnar produktivitet och tillväxt.
          </note>
          <note>
            Den vulgära marknadsdyrkan som den svenska högern fortfarande
            ägnar sig åt står långt ifrån de synsätt som vunnit allt bredare
            gehör i världen, både i u-länderna och i t.ex. Världsbanken.
          </note>
          <note>
            Glöm inte att marknadsekonomin har visat sig gå utmärkt att kombinera
            med några av världens mest avskyvärda diktaturer. Marknadsekonomin
            trivdes också under Pinochet och P W Botha.
          </note>
          <note>
            Jag vill fråga Alf Svensson om han kan redogöra för regeringens
            samlade syn på marknadsekonomins välsignelser för u-länderna.
          </note>
          <note>
            Om en god ekonomisk politik är en del av nyckeln till tillväxt
            så är tillgång till resurser en lika avgörande del för de fattiga
            länderna. Och här är skuldavskrivningar helt nödvändiga. Jag ställde
            en interpellation till Alf Svensson i denna fråga för ett tag
            sedan: Vad har det blivit av svensk skuldpolitik?
          </note>
          <note>
            I regeringsställning drev vi socialdemokrater skuldfrågorna hårt.
            Nu hör vi ingenting.
          </note>
          <note>
            Jag kommer så småningom att få svar, inte från Alf
          </note>
          <note>
            Svensson, utan från Anne Wibble. Detta är alltså
          </note>
          <note>
            Alf Svenssons chans att svara, eller hänger inte skuldstrategin
            längre ihop med utvecklingspolitiken? Är detta i så fall en följd
            av regeringens marknadsekonomiska ideologi?
          </note>
          <note>
            Herr talman! Låt mig nu också ta upp, som jag ser det, regeringens
            torftiga tolkning av demokratin.
          </note>
          <note>
            Kärnan i solidaritetens idé är de fattigas rätt: de fattigas
            rätt till människovärdighet, till frihet från armod och förtryck.
            ''Medborgarrätten'' var ordet som användes i vårt eget land i
            arbetarrörelsens och demokratins begynnelse. På samma sätt som
            kraven på rösträtt och rätt till arbete här gick hand i hand är
            demokratin i grunden de fattigas och förtrycktas kamp. Utan demokratin
            vinner de fattiga inga bestående segrar.
          </note>
          <note>
            Demokratin måste erövras. Den måste växa inifrån. Demokratin
            har rötter i alla världsdelar, men demokratins institutioner har
            olika historier på olika platser. Våra ting och riksdagar, vår
            statsapparat och vårt rättsväsende, våra skolor och vår press
            föregick med många hundra år demokratins genombrott. Genombrottet
            kom när folkrörelserna hade formerats, och de krävde demokratin.
            Ingen gav dem rösträtten, utan den utkrävdes.
          </note>
          <note>
            Det perspektiv som vi hade här hemma får inte glömmas när u-ländernas
            demokratisering diskuteras. Som stöd för de medborgerliga rättigheterna
            och för flerpartisystem behövs en demokratisk kultur.
          </note>
          <note>
            Nu formerar sig de demokratiska rörelserna och växer sig starkare.
            De har en chans att nå genomslag. Det är vår uppgift att ge den
            processen det stöd vi kan.
          </note>
          <note>
            Klart är att demokratifrämjande bistånd har sin roll i alla länder.
            Vilka som är de lämpliga formerna i
          </note>
          <note>
            Sydafrika eller Namibia, i Tanzania eller Kenya, i
          </note>
          <note>
            Indien, Kina eller Vietnam, i Chile, Nicaragua eller
          </note>
          <note>
            Cuba, det må avgöras från fall till fall om man menar allvar.
          </note>
          <note>
            Den socialdemokratiska regeringen hade under de senaste nio åren
            byggt upp ett stort och mycket varierat demokratibistånd, som
            Alf Svensson är medveten om. Dessa insatser fördes förra budgetåret
            samman till ett demokratianslag med nya riktlinjer. För Sveriges
            pionjärinsatser i att utveckla ett demokratibistånd har vi rönt
            stor internationell uppmärksamhet. Det gäller kanske särskilt
            det s.k. systemöppnande biståndet.
          </note>
          <note>
            Jag vill därför om den moderatledda utrikespolitikens trumpetstötar
            om demokrati säga följande:
          </note>
          <note>
            För det första verkar det som om där inte finns någon förståelse
            för hur demokratin hänger ihop med de fattigas rätt. Där finns
            inte förståelsen för vad en demokratisk kultur består av, för
            vad som driver en demokratisk samhällsutveckling. Högern förstod
            det inte 1920 i vårt eget land, och man förstår det inte i dag
            heller när det gäller u-länderna eller Östeuropa. Det är ett torftigt
            demokratibegrepp man går till torgs med -- en intellektuell torftighet,
            som leder till arrogans här hemma och som knappast lindrar förtrycket
            där ute.
          </note>
          <note>
            För det andra skulle jag vilja säga att det enda nya som följt
            på regeringens trumpetstötar är en minskning av biståndet till
            ett antal länder, det minst konstruktiva sättet att försöka stödja
            demokratin.
          </note>
          <note>
            Vad visar regeringen för omsorg om demokratin när den börjar
            med att kraftigt skära ned biståndet till Tanzania och Moçambique?
            Båda dessa länder, två av världens absolut fattigaste länder,
            har under en lång följd av år genomfört djupgående reformer, både
            av det ekonomiska och av det politiska livet i den riktning vi
            har förespråkat. De har haft framgång. Nu införs också flerpartisystem.
          </note>
          <note>
            Vad är det för signaler regeringen skickar? Ja, inte påverkar
            den borgerliga regeringens nedskärningar dessa länders vägval.
            Men signalen om hur framför allt Moderaterna vill markera sitt
            tyckande i biståndspolitiken, en signal om att svensk biståndspolitik
            inte längre är konsekvent, den har gått ut tydligt och klart,
            tyvärr.
          </note>
          <note>
            Hur är det med stödet till Vietnam? Här har vi ett land som har
            utkämpat ett av de längsta befrielsekrigen under den s.k. efterkrigstiden.
            Där föds alltjämt missbildade barn och naturen själv är stympad
            efter ett av världens värsta bombkrig. Det är ett land som av
            det kalla kriget förnekades sitt oberoende men som nu, efter det
            kalla krigets slut, åter är på väg in i det internationella samarbetet.
          </note>
          <note>
            Vietnam genomför sedan ett antal år ett ekonomiskt reformprogram.
            Reformerna har applåderats av Internationella valutafonden, och
            nu är också landet på väg att få det internationella stöd som
            reformerna behöver.
          </note>
          <note>
            Vad gör då den svenska regeringen? Jo, i stället för att driva
            på reformarbetet skär regeringen stolt bort
          </note>
          <note>
            100 milj.kr. från vårt bistånd. Det är inskränkt inrikespolitik.
            Det är inte framsynt utvecklingspolitik.
          </note>
          <note>
            Cuba är ett annat exempel. Det är ytterligare ett land som hanterats
            särskilt hårdhänt av det kalla kriget. Här måste naturligtvis
            också en demokratisering komma till stånd. Men USA tycks med sin
            sanktionspolitik göra allt för att den övergången inte skall kunna
            äga rum i fredliga former. I veckan t.o.m. skärpte USA denna politik,
            som fördöms av hela det demokratiska
          </note>
          <note>
            Latinamerika och av den inhemska cubanska oppositionen.
          </note>
          <note>
            Samtliga ledande demokratiska dissidenter i Cuba vänder sig mot
            sanktionspolitiken, som de menar snarare leder till kaos och våld
            än till demokrati och frihet. Att svälta ut ett folk i demokratins
            namn finner de oacceptabelt. Det vet alla som har kontakter med
            oppositionen.
          </note>
          <note>
            Men Sverige ansluter sig nu i praktiken till den amerikanska
            synen och kapar de kontakter som vi har. Det systemöppnande bistånd
            som övriga
          </note>
          <note>
            Latinamerika hade god nytta av under militärjuntornas år, sådant
            bistånd får inte ges till
          </note>
          <note>
            Cuba.
          </note>
          <note>
            Herr talman! Det är i hur man hanterar de svåra fallen som det
            visar sig vad man går för. Det är i konsekvent handlande som långsiktig
            trovärdighet byggs upp. Den första verkligt tydliga förändringen
            som genomförs i svensk biståndspolitik, dessa nedskärningar, gör
            inget annat än skadar Sveriges anseende och våra möjligheter att
            påverka.
          </note>
          <note>
            Nedskärningarna bringar inget gott för de nödlidande.
          </note>
          <note>
            Kan man inte vara uthållig och konsekvent i stödet mot fattigdom
            och förtryck, blir de stora deklarationerna inget annat än falskdeklarationer.
          </note>
          <note>
            Svensk biståndspolitik har under en lång följd av år arbetat
            målmedvetet med de svåraste utvecklingsproblemen. Vi har tillsammans
            här i riksdagen varit nydanande när det gällt att ta fram effektivare
            metoder och former. Vi har mycket konkret bidragit till en kraftfullare
            multilateral samordning, t.ex. i samarbetet i FN, Världsbanken
            och OECD.
          </note>
          <note>
            Biståndets kritiker, framför allt inom Moderaterna och Ny demokrati,
            erkänner inte dessa förändringar. De kanske inte känner till dem
            ens.
          </note>
          <note>
            De diskuterar i stället sina egna nidbilder. Och bakom nidbilderna
            döljer sig i själva verket likgiltighet inför människors lidande.
          </note>
          <note>
            Jag skulle i dag vilja höra Alf Svensson säga att han står upp
            för biståndet, inte bara på moraliska grunder, utan också för
            alla dem som arbetar med biståndet, inom förvaltningen, inom organisationerna
            och på många andra håll i vårt samhälle. Efter de osakliga angrepp
            som förts fram också i denna kammare, i tonfall vad jag vet utan
            motstycke i riksdagens historia, mot en av våra biståndsmyndigheter,
            SIDA, vill jag höra Alf
          </note>
          <note>
            Svensson stå upp till försvar för allt det goda och kreativa
            arbete som där görs. Det är Alf Svenssons ansvarsområde i regeringen.
            Att försvara biståndet i princip, men inte dem som arbetar med
            det, vore inget annat än hyckleri.
          </note>
          <note>
            Alf Svensson, driv månglarna ur templet, stå emot
          </note>
          <note>
            Mammondyrkan och fariséerna och stå upp för biståndet!
          </note>
          <note>
            Jag yrkar bifall till samtliga reservationer och stödjer Socialdemokraternas
            biståndspolitik.
          </note>
          <note type="speaker">
            Anf. 2 LARS MOQUIST (nyd):
          </note>
          <note>
            Herr talman! Att bistå fattiga länders människor med hjälp och
            kunskap och att försöka bryta människors fattigdom är en ädel
            tanke. Att sprida kunskap om demokrati och mänskliga rättigheter
            är en minst lika ädel tanke. Det tänks så många ädla tankar runt
            om i världen, men vad blir det av dem.
          </note>
          <note>
            Ser vi några praktiska resultat någonstans? Ja, några finns det
            självfallet, men fattigdomen växer, och den växer mest där vi
            pumpat in mest pengar, dvs. i Afrika.
          </note>
          <note>
            Det svenska biståndet som fyller 30 år i år har under socialdemokratisk
            ledning gått en törnbeströdd stig. Det började med en u-landsproposition
            år
          </note>
          <note>
            1962, utarbetad av dåvarande byråchefen Olof
          </note>
          <note>
            Palme. Mycket av biståndet gick till socialistiska diktaturer
            i tredje världen. Något har kommit människorna till del, men u-landsbiståndet
            har inte så sällan bidragit till att bevara diktaturer och motverka
            demokratiseringsprocesser. Socialistiska korrupta regimer har
            ''satt sprätt'' på vårt bistånd, utan att fattigdomen har lindrats.
          </note>
          <note>
            Detta är ett faktum och inte mycket att orda om, men vi kan konstatera
            att svenska folket skuldsatt sig på grund av ett omfattande u-landsbistånd
            till nästan ingen nytta alls.
          </note>
          <note>
            Nu har vi fått en borgerlig regering. Vi har fått en ny regering
            som skulle ta krafttag och utarbeta en ny strategi för biståndet,
            trodde en och annan.
          </note>
          <note>
            Även jag hade förhoppningar om en annan strategi.
          </note>
          <note>
            Det lät ju så bra i regeringsdeklarationen -- man skulle främja
            marknadsekonomi, och man skulle strypa biståndet till kommunistiska
            diktaturer som
          </note>
          <note>
            Vietnam och Cuba. Man minskar visserligen stödet till Cuba, men
            inte helt. Man minskar programlandsbiståndet till Vietnam och
            Kenya.
          </note>
          <note>
            Även Moçambique och Tanzania får neddragningar i programlandsbiståndet,
            men samtidigt fyller man på med näringslivsutveckling av ungefär
            samma omfattning som neddragningsbeloppen har.
          </note>
          <note>
            Många känner förmodligen inte till att medan landramen budgetåret
            1990/91 för våra båda största mottagarländer var på 475 miljoner
            till
          </note>
          <note>
            Moçambique och 585 miljoner till Tanzania, var det totala biståndet
            från Sverige till Moçambique
          </note>
          <note>
            830 milj.kr. och till Tanzania 750 milj.kr. För nästkommande
            budgetår föreslår regeringen ungefär samma politik som tidigare.
            Samma SIDA-
          </note>
          <note>
            tjänstemän är inkopplade och samma summa pengar utbetalas.
          </note>
          <note>
            Att ett nytänkande är nödvändigt och att man måste bryta upp
            slentrianmässigt handlande framgår med önskvärd tydlighet av de
            skandaler som dyker upp då och då. Jag tänker på skandalerna i
            Nicaragua, där sandinisterna lade beslag på biståndsutrustning,
            som skulle ha kommit fattiga bönder till del. Jag tänker på Moçambique,
            där vi kanske aldrig får fram hela sanningen om omfattningen av
            den korruption som ledde till att en svensk biståndsarbetare fick
            respass hem. Jag tänker även på den senaste affären, där BITS
          </note>
          <note>
            visade sig ha alltför dålig kontroll över ett
          </note>
          <note>
            Polenprojekt, med en svensk storbanksdirektör inblandad. Förmodligen
            har vi bara sett toppen på ett isberg. Jag är inte ute efter att
            leta syndabockar och skandaler, men regeringen måste inse att
            det krävs krafttag. Bryt invanda mönster hos SIDA och hos övriga
            institutioner och organisationer som är inkopplade på utvecklingsbistånd.
            Framtiden får visa om den nuvarande regeringens biståndspolitik
            leder fram till de vackra målsättningar som uttrycktes i regeringsdeklarationen.
            Man hoppades på ett trendbrott, men det mesta pekar på en succession
            av socialistik politik.
          </note>
          <note>
            Pierre Schori menar att bistånd är en omistlig del i u-ländernas
            möjligheter att lämna fattigdom och nöd. Så är det inte. Jag återkommer
            till detta när jag kommer till det som vi kallar parallellbistånd.
          </note>
          <note>
            Vilken syn har då Ny demokrati på biståndet? Till att börja med
            anser vi det oansvarigt mot våra uppdragsgivare, väljarna, att
            fortsätta pumpa in pengar i länder som har hög korruption och
            höga militära utgifter i förhållande till sin budget och där parallellbistånd
            ibland gör mer skada än nytta.
          </note>
          <note>
            I ett och samma land finns det kanske ett 20-tal olika pumpfabrikat
            och ett 10-tal olika slags traktorer. Vilka bekymmer skapar inte
            detta för mottagarlandet i form av en mängd besökande delegationer
            från givarländerna, i form av utbildningsbehov hos reparatörer
            och i form av olika reservdelslager.
          </note>
          <note>
            Ett sätt att lösa problematiken med det s.k.
          </note>
          <note>
            parallellbiståndet är att se till att endast ett fåtal länder
            fungerar som biståndsgivare till ett mottagarland. För detta krävs
            internationella övrenskommelser. Låt oss inse att biståndet måste
            samordnas bättre, även det bilaterala.
          </note>
          <note>
            Att sätta gränser för hur höga militära utgifter vi som givare
            skall acceptera att mottagarländerna får ha är svårt. Vi bör emellertid
            sätta fingret på problemet och påpeka för länder med stora kostnader
            för vapenköp att vi stryper biståndet om man inte ändrar sig.
            Varför ska vi ''pytsa ut'' 415
          </note>
          <note>
            miljoner i bistånd -- det gäller Indien -- när indierna köper
            vapen för mer än 20 miljarder per år? Sak samma gäller korruptionsproblemet.
            Om vi finner att stora belopp försvinner i korruption så låt oss
            reducera biståndet med de belopp som har försvunnit. Vi är alldeles
            för flata! Varför skall vi finna oss i att våra skattepengar försnillas
            på andra sidan jordklotet?
          </note>
          <note>
            Att vara generös är ju alltid trevligt, och många svenskar känner
            medlidande med svältande och fattiga människor långt bort från
            vårt land. Så fort det har inträffat katastrofer öppnar vi plånboken
            och ger en slant. Men är det någon privatperson som går in på
            banken för att låna pengar och sedan ger bort de lånade slantarna
            till fattiga och svältande människor eller till länder där man
            funderar på insatser för demokrati eller mänskliga rättigheter?
          </note>
          <note>
            Nej så är det nog inte. Vi ger av det som vi har, men inte av
            det som vi inte har. Sverige som nation gör precis tvärtom. Vi
            skuldsätter oss i dag med mellan
          </note>
          <note>
            70 och 100 miljarder och lämnar samtidigt omkring
          </note>
          <note>
            15 miljarder i bistånd. Vilka skall betala för det?
          </note>
          <note>
            Delvis vi själva naturligtvis, som är med och fattar dessa beslut,
            men också våra barn och barnbarn som får dras med stora budgetunderskott
            och höga skuldräntor.
          </note>
          <note>
            Jag är inte inne på att vi skall slopa u-landshjälpen helt och
            hållet och på så sätt minska budgetunderskottet med 20 %. Men
            när vi själva har en ekonomi med mångmiljardunderskott, är det
            då riktigt att vi överträffar FN:s rekommendation om 0.7 % av
            BNI i form av ulandsbistånd? Vi höjer ju i stället ribban. Vi
            blandar bort korten för svenska folket genom att säga att vi ger
            1 % av BNI i bistånd. Det gäller emellertid bistånd till länder
            utanför Europa. Vi lämnar ju dessutom bistånd på 1 miljard till
            länder i Öst- och Centraleuropa. Utan att någon närmare har reflekterat
            över det -- regeringen har självfallet gjort det -- har vårt bistånd
            till vårt närområde, genom att det kallas för samarbete, ökat
            till mer än
          </note>
          <note>
            1 % av BNI.
          </note>
          <note>
            Vi i Ny demokrati vill förändra biståndspolitiken.
          </note>
          <note>
            Vi ser att mycket har gått fel, inte minst i Afrika. På andra
            håll -- i Sydostasien där man har fått mycket måttlig biståndshjälp
            -- har man att välstånd som ligger ljusår från de afrikanska ländernas.
            Vi måste inse att vi inte kan hjälpa alla. Låt oss då försöka
            lindra nöden i vår närhet.
          </note>
          <note>
            Inte kan vi hjälpa tredje världens länder genom att inte hjälpa
            säger någon. Jo, när man i nuvarande biståndsmottagarländer inser
            att biståndet ebbar ut, måste man själv ta itu med problemen och
            kan inte längre förlita sig på att andra hela tiden rycker in
            med hjälp.
          </note>
          <note>
            Vår idé om hjälp till självhjälp är sund, men den har för många
            länder inneburit ett biståndsberoende som inte har varit nyttigt
            för mottagarlandet.
          </note>
          <note>
            Samma sak skulle i och för sig kunna inträffa om man följer vår
            rekommendation att fördubbla biståndet till våra grannar på andra
            sidan
          </note>
          <note>
            Östersjön. En väsentlig skillnad är att länderna i
          </note>
          <note>
            Öst- och Centraleuropa har en struktur som mer liknar vår egen.
            Vi har därför lättare att tillsammans med mottagarländerna se
            vad som verkligen behövs. Vi bör också ha bättre möjligheter till
            kontroll och uppföljning.
          </note>
          <note>
            Administrationen förbilligas självfallet också om vi flyttar
            biståndsarbetare från avlägsna länder till mer närliggande länder.
          </note>
          <note>
            Vi i Ny demokrati föreslår en neddragning av biståndet till utomeuropeiska
            länder med omkring
          </note>
          <note>
            3,4 miljarder. I detta belopp ingår reducering av det multilaterala
            biståndet med drygt 700 milj.kr. Vi anser inte att det är nödvändigt
            att just Sverige skall vara bäst -- eller värst -- bland givarna
            till olika FN-
          </note>
          <note>
            fonder. SIDA-biståndet vill vi reducera med 2
          </note>
          <note>
            miljarder. Vi vill att det av regeringen föreslagna anslaget
            till programländerna om 4 miljarder skall portioneras ut under
            en tvåårsperiod. I
          </note>
          <note>
            mottagarländerna vet man vad man har att vänta under de närmaste
            två åren, och man inser samtidigt att vi svenskar inte finner
            oss i att fortsätta en hjälp som ger så dåliga resultat som hittills.
            Vi vill också dra ned på biståndet till
          </note>
          <note>
            SAREC-forskning och till skuldlättnadsåtgärder med 600 milj.kr.
            Vi anser vidare att SIDA och flera andra biståndsorganisationer
            måste rationalisras och effektiviseras. Vi föreslår en nedskärning
            av anslagen med drygt 100 miljoner.
          </note>
          <note>
            I gengäld vill vi höja biståndsanslaget till Öst- och
          </note>
          <note>
            Centraleuropa med 1 miljard, dvs. en fördubbling i förhållande
            till regeringens förslag. Jag ber att få återkomma till det anslaget
            i en senare debatt.
          </note>
          <note>
            Herr talman! Jag inser mycket väl att en isolerad svensk förändring
            av biståndspolitiken inte ger så stor effekt, men med tanke på
            mottagarländernas stora respons för svenskt bistånd och med tanke
            på den image svenskt bistånd har i givarländer runtom i världen
            skulle en svensk markering troligen uppmärksammas och även följas
            av andra givarländer. Andra länder skulle få sig en tankeställare
            när världens ledande biståndsnation börjar ifrågasätta sin gamla
            policy.
          </note>
          <note>
            Det som många anser är utvecklingsländernas allra största problem
            i dag är de otroligt stora skulder som man ådragit sig till givarländerna
            och till internationella organisationer. Sverige har avskrivit
            stora delar av de fordringar som vi har haft. Om vi kunde förmå
            övriga givarländer att göra detsamma, skulle mycket vara vunnet
            för u-länderna.
          </note>
          <note>
            En förändrad handelspolitik är också nödvändig.
          </note>
          <note>
            Man kan inte hjälpa fattiga länder att bygga upp ett jordbruk
            och sedan beslå deras eventuella export med sådana handelshinder
            att de inte kan få avsättning för sina varor. Det är inte att
            undra på att utvecklingen blivit som den blivit, dvs. ofta ingen
            alls. I många i-länder fredar man sitt samvete med att ge ett
            visst bistånd, olika stort i skilda länder, men när man sedan
            inför handelshinder för u-ländernas produkter, är det egentligen
            ett formidabelt hyckleri som det handlar om.
          </note>
          <note>
            Ett tredje problem -- nog så väsentligt -- är befolkningsexplosionen.
            Detta är ett problem som måste prioriteras av FN:s organisationer.
            År 1970
          </note>
          <note>
            uppgick jordens befolkning till 3,7 miljarder och
          </note>
          <note>
            1988 till 5,1 miljarder. Den anses komma att öka till
          </note>
          <note>
            6,2 miljarder år 2000 och till drygt 8 miljarder år
          </note>
          <note>
            2020. Siffrorna säger väl egentligen allt.
          </note>
          <note>
            Hungersnöden ökar, miljön förstörs, motsättningar mellan folkgrupper
            ökar -- ja, det mesta kan bli kaos om vi ingenting gör.
          </note>
          <note>
            Gör därför någonting nu. Förändra biståndspolitiken nu. Omvärlden
            -- både givare och mottagare -- hör oss.
          </note>
          <note>
            Herr talman! Med det jag nu har sagt yrkar jag bifall till våra
            reservationer 4, 19, 20, 22--27
          </note>
          <note>
            avseende momenten 43, 74, 75, 82, 85, 86, 89, 90
          </note>
          <note>
            och 94. Jag yrkar samtidigt avslag på utskottets hemställan under
            dessa moment.
          </note>
          <note>
            Jar yrkar dessutom bifall till socialdemokraternas reservationer
            3, 11, 12, 18 och 21 avseende momenten 34, 51, 52, 70 och 82 och
            yrkar samtidigt avslag på utkottets hemställan under dessa moment.
          </note>
          <note>
            Om reservationerna 3, 11, 12, 18 och 21 bifalls, medan reservationerna
            4, 19, 20 och 22--27 avslås, yrkar jag att den totala medelsramen
            under moment 94 minskas med 194 milj.kr. och fastställs till 14
            266 milj.kr.
          </note>
          <note>
            (Applåder)
          </note>
          <note type="speaker">
            Anf. 3 BERTIL MÅBRINK (v):
          </note>
          <note>
            Herr talman! Klyftorna mellan fattiga och rika länder minskar
            inte. De vidgas till följd av skuldkrisen. Under de åtta åren
            1982--1990
          </note>
          <note>
            beräknas så mycket kapital ha strömmat från syd till nord, att
            det motsvarar sex Marshallplaner. Det är alltså u-länderna som
            tvingats bistå i-länderna. Och det är de mest utsatta -- barnen,
            de sjuka och de fattigaste -- som fått betala.
          </note>
          <note>
            I Vänsterpartiet anser vi att det är dags att höja biståndets
            enprocentsmål till 2 % av BNI och att börja redan nu genom att
            höja biståndsanslaget med 10 % utöver vad regeringen föreslår.
            Tyvärr är vi det enda partiet i riksdagen som vill öka biståndet
            och göra det på militärutgifternas bekostnad.
          </note>
          <note>
            1980-talets kris för u-länderna visar att det inte räcker med
            bistånd för att höja de fattiga folkens levnadsnivå. Andra faktorer
            spelar större roll:
          </note>
          <note>
            handelsvillkoren, råvarupriserna, räntan, iländernas protektionism.
            Om u-länderna fick fullt tillträde till i-landsmarknaderna, skulle
            de tjäna
          </note>
          <note>
            100 miljarder dollar om året i ökade exportinkomster, nästan
            dubbelt så mycket som de får i bistånd.
          </note>
          <note>
            Sveriges handel med u-länderna är obetydlig, och den har minskat.
            Hur skall vi kunna vända trenden?
          </note>
          <note>
            Vilka instrument finns för att förbättra u-ländernas handelsvillkor?
            Vilken roll spelar de transnationella företagen? Allt det här
            är frågor som vi måste besvara, om vi skall kunna bistå uländerna
            på ett effektivare sätt. Därför behövs en ny och en mer övergripande
            svensk u-landspolitik.
          </note>
          <note>
            Det är av den anledningen som vi begärt en ulandspolitisk utredning,
            där också de enskilda organisationernas och solidaritetsrörelsernas
            erfarenheter skulle tas till vara.
          </note>
          <note>
            Många u-länder befinner sig i svår kris och måste genomföra ekonomiska
            reformer. De hästkurer som Internationella valutafonden hittills
            har föreskrivit har inte botat patienterna. Det behövs andra metoder,
            som innebär utveckling och reell resurstillväxt, t.ex. jordreformer
            som ger familjerna och landet möjlighet att livnära sig. De måste
            förenas med en bra miljöpolitik och bygga på folklig medverkan.
          </note>
          <note>
            Sådana reformer skall Sverige stödja med bistånd --
          </note>
          <note>
            inte IMF:s strukturanpassningsprogram.
          </note>
          <note>
            De skuldsatta u-länderna kan inte genomföra nödvändiga ekonomiska
            reformer så länge de måste satsa merparten av sina exportinkomster
            på skuldtjänsten. Trots alla skuldomförhandlingar, skuldlättnader
            och strukturanpassningsprogram har u-ländernas skulder inte minskat.
            Är det inte uppenbart att skulderna måste avskrivas och att bankerna
            måste ta sitt ansvar? Därför skall Sverige inte bidra till några
            fler skuldköp, som det i Costa
          </note>
          <note>
            Rica. Det ledde till att skuldpapperens värde steg på andrahandsmarknaden,
            vilket framför allt bankerna tjänade på.
          </note>
          <note>
            Detsamma gäller Världsbanken och IMF -- de är inga biståndsorgan.
            Dessa Bretton Woodsinstitutioner skapades för helt andra ändamål.
          </note>
          <note>
            Därför måste de reformeras så att de äntligen börjar ta hänsyn
            till människor och miljö. Insynen måste bli bättre och USA:s dominans
            brytas.
          </note>
          <note>
            När vi kritiserat Världsbanken och IMF, får vi med jämna mellanrum
            lugnande försäkringar från UD:s experter om att dessa organ har
            lagt om sin politik, blivit mer miljövänliga och sociala. Så heter
            det.
          </note>
          <note>
            Men häromdagen utdelade IMF beröm till president Fujimoris ekonomiska
            politik i Peru, en politik som ökat fattigdomen och arbetslösheten
            till den grad att Sendero Luminoso numera kan rekrytera ungdomar
            i Limas fattigkvarter för sin blodiga terroristverksamhet. Och
            den sociala oron har Fujimori svarat på med att upplösa parlamentet.
            Sådan politik får IMF:s lovord!
          </note>
          <note>
            Och Världsbankens chefsekonom framhöll nyligen
          </note>
          <note>
            Thailand som ett föredöme för de afrikanska staterna. Men kan
            -- och bör -- afrikanerna gå samma väg som Thailand för att få
            ekonomisk tillväxt? Thailand fick en skjuts framåt tack vare
          </note>
          <note>
            Vietnamkriget, då landet blev de amerikanska soldaternas rekreationsmål.
            Dollarn flödade in i landet. Det har den också gjort genom narkotikahandeln.
            Exportsatsningar har lett till omfattande skogsskövling, urlakade
            åkerjordar och utbrett barnarbete. Turistindustrin blomstrar och
            prostitutionen med den. Landet står inför en aidskatastrof. Är
            det priset rimligt? Och är en militärregim, som just fått arméchefen
            som ny premiärminister, en bra förebild för de afrikanska staterna,
            där folken försöker kasta av sig militärens styre?
          </note>
          <note>
            Sådana här uttalanden vill kanske Världsbankens och IMF:s entusiastiska
            talespersoner vifta undan som blott ord. Låt oss då se på handlingarna.
          </note>
          <note>
            Gulfkriget erbjuder ett åskådningsexempel.
          </note>
          <note>
            När USA ansträngde sig för att vinna allierade, skrev Världsbanken
            av 14 miljarder dollar på
          </note>
          <note>
            Egyptens skuld. Banken och IMF frisläppte 1,5
          </note>
          <note>
            miljarder dollar i lån till låg ränta till Turkiet. Iran fick
            sitt första lån sedan 1979 från banken.
          </note>
          <note>
            När USA ansträngde sig för att få igenom resolution 678 i FN:s
            säkerhetsråd, fick Kina lån från Asiatiska utvecklingsbanken och
          </note>
          <note>
            Världsbanken, lån som varit frysta sedan massakern på Himmelska
            fridens torg den 4 juni
          </note>
          <note>
            1989.
          </note>
          <note>
            Etiopien togs åter till nåder av Världsbanken och
          </note>
          <note>
            IMF. Jemen, som röstade mot resolutionen, fick problem med Världsbanken
            och IMF.
          </note>
          <note>
            Jag tycker att det är välgrundat att säga att de här
          </note>
          <note>
            ''multilaterala utvecklingsbankerna'' styrs av USA.
          </note>
          <note>
            Och då är det också rätt att -- som Vänsterpartiet har gjort
            år efter år -- kräva att man skall verka för att USA:s dominans
            skall brytas. Sverige skall inte delta i några nya kapitalpåfyllnader
            i de här organen.
          </note>
          <note>
            Herr talman! Vi har på senare tid bevittnat ett kraftigt uppsving
            för demokratikampen i tredje världen. Till detta bidrog de demokratiska
            genombrotten i Cetraloch Östeuropa 1989. I
          </note>
          <note>
            Afrika, Latinamerika och i Asien har folk gått ut på gatorna
            och demonstrerat för samma rättigheter.
          </note>
          <note>
            En del diktatorer har fallit, men andra tar till ännu brutalare
            förtryck för att behålla makten.
          </note>
          <note>
            I det här läget måste vi förstärka vårt bistånd till dem som
            slåss för sina grundläggande politiska och mänskliga rättigheter.
            Den ökning av anslaget till demokati, mänskliga rättigheter och
            humanitära insatser som nu föreslås av regeringen är otillräcklig.
            Vänsterpartiet har föreslagit en höjning av biståndet med 10 %,
            vilket skulle kunna ge utrymme för en fördubbling av demokratibiståndet.
          </note>
          <note>
            Vi måste också se till att Sveriges politik gentemot u-länderna
            framstår som konsekvent. Det gör den inte när Exportkreditnämnden
            ställer upp som garant för krediter till diktaturer som aldrig
            skulle komma i fråga för bistånd. EKN har t.ex. en fordran på
            816 milj. kr. på Zaire och en annan på ett ännu större belopp
            på Nordkorea. Zaire t.ex. är så ökänt för president Mobutos korrupta
            styre att det döpts till ''kleptokrati''. Men korruption är något
            som endast biståndsministern påtalar -- och därför skär ner biståndet
            till Moçambique.
          </note>
          <note>
            Dessutom gör han det på tvivelaktiga grunder, eftersom regeringen
            i Moçambique faktiskt hade begärt svensk hjälp för att komma till
            rätta med korruptionen.
          </note>
          <note>
            Det här illustrerar litet hur snett det slår, när man vill stoppa
            biståndet och använda det som ett straff.
          </note>
          <note>
            Detta gäller då bara våra programländer, dvs. bara de fattigaste
            länderna -- det är ju de som får svenskt bistånd. Medelinkomstländerna
            går fria. Somliga rent av belönas med krediter. BITS har beviljat
          </note>
          <note>
            Kina u-kredit, medan biståndet dragits ner för
          </note>
          <note>
            Vietnam, vilket har skett trots att det uppenbarligen var kinesiska
            påtryckningar som stoppade demokratiseringsprocessen i Vietnam.
          </note>
          <note>
            Som har påpekats här av Pierre Schori borde regeringen i stället
            uppmärksamma den utveckling mot parlamentarism som nu pågår i
            Vietnam och som tydligast kom till uttryck i nationalförsamlingens
            debatt nu i april om den nya författningen. Enligt referaten i
            Hanoiradion var den livlig -- få beslut fattades enhälligt. Så
            var ju inte fallet på den gamla goda tiden då allting skedde enhälligt.
            Flera avsnitt i författningen underkändes och skickades tillbaka
            till grundlagskommittén.
          </note>
          <note>
            En liknande utveckling kan ännu inte skönjas i
          </note>
          <note>
            Cuba. Här verkar USA:s embargopolitik konserverande. Så länge
            kubanerna upplever sig som förföljda och belägrade av USA, sluter
            de upp mot den mäktige fienden. I en sådan atmosfär kan det inte
            utvecklas en fri debatt. Därför är det helt fel att klippa av
            det svenska samarbetet med Cuba.
          </note>
          <note>
            Sverige borde i stället pröva den andra vägen. I den svåra situation
            som kubanerna nu befinner sig i efter det att det sovjetiska biståndet
            stoppades -- för övrigt på Bushs begäran -- bör vi visa offren
            för den här stormaktspolitiken vår solidaritet. Offren -- det
            är barnen, de sjuka och de som har blivit arbetslösa. Nog vore
            det en medmänsklig gest att ge dem humanitärt bistånd i form av
            t.ex.
          </note>
          <note>
            mediciner, herr biståndsminister?
          </note>
          <note>
            Jag tror också att det är viktigt att Sverige gör sin röst hörd
            när det gäller att kräva av USA att man skall upphöra med sin
            embargopolitik, både mot
          </note>
          <note>
            Cuba och mot Vietnam.
          </note>
          <note>
            Herr talman! Det handlar inte bara om SIDA-
          </note>
          <note>
            biståndet, utan vi har även många andra instrument för att främja
            respekten för de mänskliga rättigheterna och demokratisering.
            Här finns BITS
          </note>
          <note>
            som gett u-krediter, inte bara till Kina utan också till andra
            mänskliga rättigheter-förbrytare såsom
          </note>
          <note>
            Peru, Filippinerna, Sri Lanka, Thailand, Egypten och Ghana. Driver
            BITS någon demokratidialog med regeringarna i dessa länder, herr
            biståndsminister, så som SIDA gör med sina programländers regeringar?
            Det skulle vara intressant att få veta det och att få höra BITS
            inför riksdagen öppet redovisa på vilket sätt man driver demokratifrågor.
            Och herr biståndsminister, kommer SWEDECORP att göra detta i sina
            relationer med icke-biståndsländer, eftersom
          </note>
          <note>
            SWEDECORP skall samarbeta också med sådana länder?
          </note>
          <note>
            Vårt viktigaste forum för att bevaka de mänskliga rättigheterna
            och påtala kränkningar är FN:s kommission för de mänskliga rättigheterna.
            Vi skulle gärna vilja ha en redogörelse från biståndsministern,
            som nu också är mänskliga rättigheter-minister -- det är inte
            dåligt --, om vad som avhandlats där och med vilket resultat.
            Vi är nämligen bekymrade över ett kinesiskt pressuttalande, hållet
            i triumferande ton, som omtalade att Kina--Tibet-frågan inte kommit
            upp till behandling i FN:s MR-kommission. Vi har tidigare erfarenhet
            av hur USA och Sovjet agerade i MR-kommissionen enligt modellen
            ''vi tiger om era skyddslingars MR-brott om ni tiger om de våras''.
            Jag hoppas att vi är överens om att det inte får vara så, att
            stormakterna kan öva påtryckningar och på så sätt slippa undan
            kritik när det gäller brott mot mänskliga rättigheter.
          </note>
          <note>
            Vi har också observerat hur MR-förbrytande länder hänvisar till
            icke-inblandningsprincipen för att avvärja internationell kritik.
            Det måste slås fast att ett land, som untertecknar en internationell
            konvention, därmed har gjort ett internationellt åtagande och
            inte kan krypa bakom ''ickeinblandning''. Detta måste tas upp
            på den världskonferens för de mänskliga rättigheterna, som skall
            hållas 1993.
          </note>
          <note>
            Herr talman! När vi har föreslagit en fördubbling av anslaget
            till demokratibistånd, är det för att vi ser behov av att förstärka
            insatserna på flera områden.
          </note>
          <note>
            Det gäller kvinnorna, som är den största diskriminerade gruppen
            i världen. I Indien, t.ex., missbrukas fosterdiagnostiken för
            att sålla bort oönskade flickor redan i moderlivet. Klinikerna
            annonserar: ''Betala 600 rupier nu och spara 50 000
          </note>
          <note>
            rupier senare'', dvs. på hemgiften. Sådant är oacceptabelt och
            måste påtalas.
          </note>
          <note>
            Det gäller barnen, vilkas intressen staterna skall prioritera
            enligt den nu drygt två år gamla barnkonventionen. Då gäller det
            verkligen att hålla löftet från barntoppmötet 1990 och skaffa
            fram de pengar som behövs för att kunna genomföra det antagna
            programmet fram till år 2000. Därför vill vi öka anslaget ytterligare
            till FN:s barnfond Unicef.
          </note>
          <note>
            Det gäller även flyktingarna, och då handlar det både om att
            öka UNHCR:s resurser och om att lösa konflikter på fredlig väg,
            så att människor skall slippa fly. Pressen måste öka på stater
            som Israel,
          </note>
          <note>
            Irak, Iran, Turkiet, Sudan och andra, som permanentar flyktingarnas
            elände genom att motsätta sig förhandlingslösningar och förvägra
            minoriteter deras nationella rättigheter.
          </note>
          <note>
            Behovet av välorganiserade fackföreningar växer i och med att
            så många utländska företag etablerar samriskföretag i u-länder.
            Samtidigt är de migrerande arbetarnas rättsliga läge uselt. Enbart
            i länderna kring Persiska viken finns det fem miljoner gästarbetare,
            och de arbetar i länder där fackföreningar är förbjudna. På plantager
            i
          </note>
          <note>
            Latinamerika är förhållandena sådana att det liknar slavarbete.
            Många fackliga och bondefackliga ledare mördas -- en om dagen
            i Brasilien. Bistånd till fackföreningar är därför också en viktig
            insats för de mänskliga rättigheterna.
          </note>
          <note>
            Herr talman! Med det anförda yrkar jag bifall till de särskilda
            meningsyttringar som är fogade till betänkandet.
          </note>
          <note type="speaker">
            Anf. 4 DANIEL TARSCHYS (fp):
          </note>
          <note>
            Herr talman! Vi lever i en tid då världen krymper.
          </note>
          <note>
            Den har krympt så till den milda grad att den nu finns i våra
            vardagsrum. Den har krympt till 20
          </note>
          <note>
            tum. Vi ser i våra vardagsrum hur människor i andra länder lever,
            hur krig utkämpas och hur nöden drabbar män, kvinnor och barn
            i fattiga länder. Vi lever med världen, och vi kan inte längre
            fly världen.
          </note>
          <note>
            Detta ställer oss inför många frågor om vårt eget liv och om
            vårt eget handlande. Dessa frågar besvarar vi i Sverige sedan
            många år tillbaka genom att säga:
          </note>
          <note>
            Vi har också ett ansvar, och vi vill också ta del i arbetet med
            att lindra nöden, att höja utvecklingsnivån och att stärka chanserna
            för demokrati och mänskligt liv.
          </note>
          <note>
            Det svenska biståndet grundar sig på ansvarskänsla, på solidaritet,
            på medmänsklighet och kanske djupast på en känsla för anständighet.
          </note>
          <note>
            Jag tycker att det är utomordentligt tillfredsställande att vi
            så länge har kunnat vara överens om huvudlinjerna i denna politik.
            Det har gått 12--13 år sedan biståndet i praktiken blev 1 %
          </note>
          <note>
            av vår bruttonationalprodukt. Det inträffade 1979.
          </note>
          <note>
            Det har gått 15 år sedan vi proklamerade målet och i budgeten
            uppställde målet att vi skulle ge 1 % av bruttonationalprodukten
            till bistånd.
          </note>
          <note>
            Under den tid som gått därefter har vi haft diskussioiner om
            räknemetoder, om vad som skall räknas in och inte räknas in, och
            detta har splittrat oss ibland. Vi har ofta kritiserat den socialdemokratiska
            regeringen för att den genom räknemetoder inte har velat leva
            upp till de stolta mål som vi tillsammans har varit överens om.
            Men i grunden har vi haft en bred och stark enighet om att vi
            har ett ansvar. Jag tycker att vi kan vara stolta över att vi
            är ett av de länder i världen som starkast tar ansvar och deltar
            i dessa internationella ansträngningar. Jag tycker att det är
            utomordentligt glädjande att denna enighet består så när som på
            ett nytt parti, som har dykt upp i riksdagen och som vill bryta
            detta samförstånd.
          </note>
          <note>
            Pierre Schori hyllade socialdemokratins insatser.
          </note>
          <note>
            Jag håller med om att socialdemokratin har gjort stora insatser
            för biståndet. Jag vill påminna om att de borgerliga regeringar
            som vi har haft mellan
          </note>
          <note>
            1976 och 1982 och från 1991 har slutit upp kring biståndet och
            har stärkt det. Den nuvarande regeringen har en klar global identitet
            i sin vilja att värna biståndet. Det finns ingen substans i de
            misstänkliggöranden som Pierre Schori tillät sig mot den borgerliga
            regeringens vilja att värna om biståndet som en central och viktig
            roll i svensk utrikespolitik.
          </note>
          <note>
            Ny demokrati bryter denna nationella enighet. Jag tyckte att
            det var utomordentligt pinsamt att höra
          </note>
          <note>
            Lars Moquist säga att man inte bara önskar sänka det svenska
            biståndet kraftigt utan att man också hoppas att detta skall ha
            effekter på andra länder, så att också de drar ned på sitt bistånd.
            Det är utomordentligt pinsamt. Jag hoppas att vi på ett eller
            annat sätt skall slippa höra den typen av kritik mot det svenska
            biståndet.
          </note>
          <note>
            Det betänkande som läggs fram för riksdagen i dag är ovanligt
            enigt. Förr om åren har mer än 100
          </note>
          <note>
            reservationer fogats till utskottets betänkande. I år är det
            27, men om man läser dessa reservationer finner man att de, bortsett
            från Ny demokratis reservationer, är av relativt marginell karaktär.
          </note>
          <note>
            Socialdemokraterna omfördelar omkring 14
          </note>
          <note>
            promille av biståndet. De gör marginella justeringar hit eller
            dit, och de önskar dra ned på vissa typer av utgifter. De vill
            dra ned biståndet till
          </note>
          <note>
            Bangladesh och Indien. De vill dra ned det multilaterala biståndet,
            och de vill dra ned stödet till ekonomiska reformprogram och skuldlättnadsprogram
            ganska kraftigt, Pierre
          </note>
          <note>
            Schori. Detta bistånd vill Socialdemokraterna dra ned.
          </note>
          <note>
            Det gjorde mig litet bekymrad att Lars Moquist yrkade bifall
            till dessa socialdemokratiska förslag.
          </note>
          <note>
            Jag vill därför ställa en fråga till
          </note>
          <note>
            Socialdemokraterna. Med detta nya stöd som de har fått undrar
            jag om de står fast vid att det multilaterala biståndet, biståndet
            till Bangladesh, biståndet till Indien och biståndet till ekonomiska
            reformprogram och skuldlättnadsåtgärder skall dras ned. Är detta
            en klok socialdemokratisk politik?
          </note>
          <note>
            Socialdemokraterna drar också i förhållande till fjolårets anslag
            ned biståndet till Tanzania och
          </note>
          <note>
            Moçambique. Man kan självfallet diskutera hur en avvägning mellan
            olika länder skall ske. Det finns inga eviga sanningar. Regeringen
            har gjort vissa principiellt ideologiska markeringar, men det
            bör tillfogas att det som finns i landramarna självfallet inte
            utgör hela biståndet till de olika länderna. Det finns också åtgärder
            som kanaliseras över andra utgiftskonton, vilket gör att det totala
            biståndet till ett land som Tanzania eller
          </note>
          <note>
            Moçambique kommer att hamna ganska långt över det som finns i
            landramen.
          </note>
          <note>
            I Pierre Schoris inlägg fanns det ett starkt missnöje över den
            klarare ideologiska profil som finns i årets biståndsbudget. Han
            kritiserade den skarpare accenten på marknadsekonomi, och han
            kritiserade den skarpare accenten på demokrati.
          </note>
          <note>
            När det gäller marknadsekonomi tycker jag att vankelmodet är
            mycket påfallande hos
          </note>
          <note>
            Socialdemokraterna. Det finns ett slags nostalgi till planhushållning
            som tycks ha överlevt upptäckten att planhushållning inte fungerar
            i u-länderna. Vi måste väl ändå inse, vilket flertalet ulandsregeringar
            har insett, att den väg som har anvisats av tidigare u-landsregeringar,
            men som också aktivt har understötts av Socialdemokraterna i Sverige,
            mot planhushållningsexperiment och försök med kollektiv ekonomi,
            har misslyckats mycket grundligt. Det är inte vi som trycker på
            dem om en ny politik. Det är de själva som har dragit slutsatserna
            av sina misslyckanden, sina av oss delvis stödda misslyckanden,
            och orienterat sig mot en ny politik och mot marknadsekonomi.
            Då tycker jag att det är självklart för Sverige att stödja en
            sådan politik och att göra det utan hummanden och förbehåll och
            att acceptera att detta har man i uländerna kommit fram till är
            den mest effektiva vägen mot välstånd. Vi ger denna omorientering
            ett fullt stöd. Det mera reserverade stöd som kommer från Socialdemokraterna
            tror jag inte tjänar uländernas sak.
          </note>
          <note>
            Det gäller också demokrati. Vi fick nu höra från
          </note>
          <note>
            Pierre Schori att det demokratibegrepp som regeringen och majoriteten
            ansluter sig till är torftigt. Man är alltför snäv i sin syn på
            demokrati.
          </note>
          <note>
            Då ställer jag en motfråga. Hur vid skall man vara?
          </note>
          <note>
            Skall vi sluta alla som kallar sig för demokrater till vårt bröst?
            Skall vi acceptera att nästan allt som sägs vara till förmån för
            de fattiga och till förmån för jämställdhet och jämlikhet är demokrati?
          </note>
          <note>
            De länder som Pierre Schori räknade upp har inte imponerat genom
            sin demokratiska orientering. Vi har nu hört ett stort antal klagomål
            från Pierre
          </note>
          <note>
            Schori över att Cuba behandlas snävt av regeringen. Den politiken
            har Pierre Schori kallat för korkad. Jag har letat förgäves bland
            de socialdemokratiska reservationerna för att se om det fanns
            något alternativ till regeringens politik.
          </note>
          <note>
            Ansluter sig socialdemokratin till regeringens korkade politik
            eller har ni någon annan att föreslå?
          </note>
          <note>
            Varför har ni i så fall inte gjort detta i det betänkande som
            vi i dag skall behandla?
          </note>
          <note>
            Herr talman! Jag tror att det är utomordentligt nyttigt att vi
            nu har en större ideologisk skärpa och klarhet i svensk biståndspolitik.
            Vi ger signaler till våra partner och till våra samarbetsländer
            att svenskt bistånd är till för att främja de fem biståndspolitiska
            målen. Vi lägger stor vikt vid en effektiv ekonomisk politik som
            verkligen hjälper de fattigaste. Vi lägger vikt vid att mänskliga
            rättigheter respekteras. Vi lägger vikt vid en genuin utveckling
            mot demokrati och folkstyre.
          </note>
          <note>
            Jag ber med detta att få yrka bifall till utskottets hemställan
            och avslag på samtliga reservationer och meningsyttringar.
          </note>
          <note type="speaker">
            Anf. 5 LARS MOQUIST (nyd) replik:
          </note>
          <note>
            Herr talman! Jag vill bara kommentera det Daniel
          </note>
          <note>
            Tarschys säger om att det är stora stolta mål som vi har varit
            överens om gemensamt i denna kammare innan Ny demokrati kom in
            i riksdagen. Är det man har åtstadkommit under dessa 30 år sedan
            1962 så mycket att vara stolt över?
          </note>
          <note>
            Den djupaste fattigdomen i t.ex. södra och mellersta Afrika var
            16 % 1985. Den beräknas uppgå till 30 % år 2000. Det är inte så
            mycket att vara stolt över när man tänker på det sätt som biståndet
            har utnyttjats och kommit de fattiga länderna till del.
          </note>
          <note type="speaker">
            Anf. 6 DANIEL TARSCHYS (fp) replik:
          </note>
          <note>
            Herr talman! Jag är utomordentligt stolt över den skicklighet
            varmed svenska biståndsarbetare i
          </note>
          <note>
            SIDA, SAREC, BITS, andra organisationer och multilaterala instanser
            har arbetat för att främja de biståndspolitiska målen. Det är
            ett utomordentligt skickligt arbete som utförs på fältet av svenskar
            i stora delar av världen. Då säger Lars Moquist att fattigdomen
            ökar.
          </note>
          <note>
            Herr talman! Lars Moquist har litet grand missuppfattat hur man
            skall mäta effektiviteten av bistånd. Vi avgör inte genom Sveriges
            bistånd huruvida världen blir fattigare eller mindre fattig.
          </note>
          <note>
            Vi kan motverka en fattigdom och medverka till en utveckling
            för att nå våra mål. Det är målet med vårt bistånd. Tanken att
            Alf Svensson skall göras ansvarig för tillståndet i världen får
            Lars Moquist fundera över en gång till.
          </note>
          <note type="speaker">
            Anf. 7 LARS MOQUIST (nyd) replik:
          </note>
          <note>
            Herr talman! Daniel Tarschys säger att biståndet som har gått
            till de fattiga länderna har inneburit att man inte har motverkat
            fattigdom och annat. Jag har hört företrädare för afrikanska länder
            och även presidenten för OECD:s biståndsorganisation,
          </note>
          <note>
            Emmerich, säga att ungefär en tredjedel av biståndet har varit
            mycket lyckat, en tredjedel har varit sisådär och att en tredjedel
            egentligen har motverkat demokratiseringsprocesser och inneburit
            att diktaturer har fått större möjligheter att hålla sig kvar
            vid makten. Då får man inte dra den slutsatsen att allt bistånd
            har varit mycket lyckat.
          </note>
          <note>
            Daniel Tarschys menar att SIDA har gjort utomordentliga insatser,
            men vi behöver bara läsa i pressen litet då och då för att upptäcka
            att allt inte har varit så förtvivlat bra.
          </note>
          <note type="speaker">
            Anf. 8 DANIEL TARSCHYS (fp) replik:
          </note>
          <note>
            Herr talman! Det är alldeles riktigt att allt inte har varit
            bra. Bistånd är en svår uppgift. Det finns misslyckanden i bistånd
            liksom det finns misslyckanden i all mänsklig verksamhet. Om man
            tittar på svenska investeringar i näringslivet kan man också räkna
            ut att kanske en tredjedel har varit helt misslyckade, en tredjedel
            har varit sisådär och en tredjedel har varit framgångsrika. Alla
            aktiva stora satsningar innebär självfallet risker för felsatsningar.
          </note>
          <note>
            Det är ett viktigt inslag i årets biståndsproposition att man
            nu lägger mycket stor vikt vid erfarenhetsåterföring, utvärdering
            och utveckling av biståndet. Det är någonting som vi har behov
            av att föra vidare, men vägen mot att förbättra biståndet kan
            inte vara att strypa biståndet. Det är där som den grundläggande
            skiljelinjen går mellan
          </note>
          <note>
            Ny demokrati och övriga partier här i riksdagen.
          </note>
          <note type="speaker">
            Anf. 9 BERTIL MÅBRINK (v) replik:
          </note>
          <note>
            Fru talman! Jag kan instämma i det sista Daniel
          </note>
          <note>
            Tarschys sade. Det är mycket viktigt att markera detta. Jag redovisade
            tillståndet i de s.k. u-länderna och hur klyftan har ökat, de
            har blivit fattigare. De rika länderna tjänar fortfarande på u-länderna.
          </note>
          <note>
            Folkpartiet liberalerna har ju tidigare år förespråkat en u-landspolitisk
            utredning, om jag inte har alldeles fel. Man har drivit detta
            därför att man precis som vi har ansett att det inte räcker med
            bara biståndspolitik.
          </note>
          <note>
            Vi måste också se över många andra frågor, t.ex när det gäller
            handelsvillkoren, de transnationella företagen osv. Dessa ingår
            som mycket viktiga delar och är också mycket avgörande för utvecklingen
            i u-länderna. Kan utskottets ordförande lämna ett besked om varför
            -- om jag nu har rätt i att också ni har drivit den här frågan
            tidigare -- ni nu helt plötsligt när ni har kommit i regeringsställning
            går ifrån denna uppfattning? Har kravet om en utredning där man
            tar ett helhetsgrepp över bistånds- och u-landspolitiken blivit
            inaktuellt? Det är ju en sådan som måste till för att vi på ett
            bättre sätt skall kunna hjälpa dessa länder. Varför har ni gått
            ifrån detta?
          </note>
          <note>
            Det står i utskottsbetänkandet i en mycket kort motivering att
            utredningar brukar bli långvariga, men det är väl egentligen struntprat.
            Man kan även göra en kort och effektiv utredning på det här området.
            Jag skulle vilja ha ett svar av utskottsordföranden.
          </note>
          <note type="speaker">
            Anf. 10 DANIEL TARSCHYS (fp) replik:
          </note>
          <note>
            Fru talman! Bertil Måbrink frågar varför vi inte vill utreda
            frihandel. Vi föredrar att bedriva en frihandelspolitik. Vi föredrar
            också att bedriva en bra u-landspolitik och en bra biståndspolitik.
            Vi har nu lagt vår energi på att föra en aktiv politik, och vi
            är mycket glada över att så många av Folkpartiets uppfattningar
            om hur biståndet skall läggas upp återspeglas i årets budget.
          </note>
          <note>
            Vi är också glada över att vi nu för en aktiv politik --
          </note>
          <note>
            det gjorde även den tidigare regeringen -- för att främja u-ländernas
            möjligheter att exportera till iländerna. Jag skulle vara glad
            om Bertil Måbrinks parti förde en lika aktiv frihandelspolitik
            när man ser problemen från svenskt perspektiv, men från
          </note>
          <note>
            Vänsterpartiet hör vi huvudsakligen önskemål om socialklausuler
            och olika slags handelshinder som kan motverka u-ländernas export
            till i-länderna.
          </note>
          <note type="speaker">
            Anf. 11 BERTIL MÅBRINK (v) replik:
          </note>
          <note>
            Fru talman! Det där låter mycket vackert, Daniel
          </note>
          <note>
            Tarschys, men verkligheten är en helt annan. Jag redovisade en
            siffra som visar att om u-länderna fick fullt tillträde till i-landsmarknaden
            skulle de tjäna 100 miljarder dollar om året i ökade exportinkomster.
            Det är nästan dubbelt så mycket som de får i bistånd. Var är den
            vackra frihandelstanken? Den har Daniel Tarschys och hans parti
            och andra partier talat om i de 21 år som jag har suttit i den
            här kammaren. Tillståndet för uländerna blir ju värre. Protektionismen
            gentemot u-länderna ökar. Dessutom, Daniel Tarschys, är ni ju
            ivriga förespråkare för ett medlemskap i EG.
          </note>
          <note>
            Det kommer inte att förbättra frihandeln för uländerna.
          </note>
          <note>
            Det kommer tvärtom att ytterligare försvåra för uländerna att
            komma in på EG-ländernas marknad.
          </note>
          <note>
            Det är en sak att ge uttryck för önsketänkande, men verkligheten
            är en annan, och det är den vi skall hålla oss till.
          </note>
          <note type="speaker">
            Anf. 12 DANIEL TARSCHYS (fp) replik:
          </note>
          <note>
            Fru talman! Det gläder mig att få höra en så stark plädering
            för frihandel från Bertil Måbrink. Det är inte alltid som Vänsterpartiet
            har varit anhängare av den linjen. Jag spårar här en omvändelse
            i riktning mot en mera liberal syn på världsekonomin. Den är välkommen.
          </note>
          <note>
            Om man önskar främja frihandel -- inte bara i
          </note>
          <note>
            Sverige, utan även i andra länder i Europa, i den rika världen
            -- är det lämpligt att samverka med andra länder i den rika världen
            för att driva på i frihandelsvänlig riktning. Sverige gör detta
            i olika sammanhang, t.ex. i GATT och OECD, och
          </note>
          <note>
            Sverige har stora utsikter att göra det i Europeiska gemenskapen.
          </note>
          <note>
            Om man däremot stänger in sig i sitt eget hörn och inte deltar
            i internationellt ekonomiskt eller politiskt samarbete, har man,
            Bertil Måbrink, mycket små möjligheter att påverka den rika världen
            i frihandelsvänlig riktning.
          </note>
          <note>
            Talmannen anmälde att Bertil Måbrink anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 13 PIERRE SCHORI (s) replik:
          </note>
          <note>
            Fru talman! Det är inte första gången i denna kammare som det
            uppstår problem genom att Ny demokrati utnyttjar sin vågmästarställning.
          </note>
          <note>
            Daniel Tarschys frågar mig hur socialdemokratin kommer att agera
            i ett fall när Nydemokraterna av taktiska skäl väljer att stödja
            oss och vår reservation, och den reservationen vinner med deras
            stöd, och de sedan inte skulle rösta på våra förslag till ökningar
            eller andra sätt att göra omfördelningar. Det är en bra fråga.
            Jag förstår att
          </note>
          <note>
            Daniel Tarschys ställer frågan. I 99 % av fallen har
          </note>
          <note>
            Ny demokrati i kammaren stött regeringen och inte
          </note>
          <note>
            Socialdemokraterna.
          </note>
          <note>
            Nu har vi denna situation, och jag vill gärna, fru talman, göra
            följande klargörande. Våra reservationer skall naturligtvis ses
            i ett sammanhang. Vi har föreslagit ökningar av vissa anslag och
            gör motsvarande minskningar av andra.
          </note>
          <note>
            Vi tycker att det är fel att sänka anslaget för de fattigaste
            länderna Tanzania och Moçambique, och därför har vi tagit de pengarna
            från ett annat anslag.
          </note>
          <note>
            För oss är naturligtvis enprocentsmålet viktigt och även helheten
            när det gäller den totala biståndsramen. Vi kommer inte att tillåta
            att Ny demokrati fläckar ned denna helhet. Därför kommer vi att
            vid en eventuell votering att avstå från att rösta på reservation
            3 om vi förlorar omröstningen angående reservationerna 1 och 2.
          </note>
          <note>
            Det är mitt svar till Daniel Tarschys.
          </note>
          <note>
            Man skall inte söka strid i onödan om t.ex.
          </note>
          <note>
            demokratin, Daniel Tarschys. Det jag har vänt mig mot är inte
            att vi skulle ha en annorlunda syn på demokrati -- där kämpar
            vi tillsammans -- utan att regeringen påstår att den är bättre
            och att i detta avseende är det en ny politik än tidigare. Det
            kallar jag för falsk deklaration och hyckleri, och jag har vänt
            mig mot detta med vissa exempel.
          </note>
          <note>
            Låt oss inte ta för mycket strid om detta. Vi är ändå eniga om
            själva färdriktningen. Vi kan däremot diskutera hur vi skall främja
            demokratin. Jag vill inte göra en så stor sak av detta.
          </note>
          <note>
            Vi socialdemokrater kommer inte att tillåta att Ny demokrati
            fläckar ner biståndet och vår politik i detta avseendet.
          </note>
          <note type="speaker">
            Anf. 14 DANIEL TARSCHYS (fp) replik:
          </note>
          <note>
            Fru talman! Jag välkomnar dessa besked från
          </note>
          <note>
            Pierre Schori. Det gläder mig att ni inte avser att fullfölja
            vissa av era yrkanden. Några var olämpliga att komma med från
            början, t.ex. minskningen med
          </note>
          <note>
            100 milj.kr. på anslaget till skuldlättnadsåtgärder.
          </note>
          <note>
            Det är pengar som kan få flerdubbel effekt. Sådana åtgärder vidtas
            i multilaterala sammanhang, där man med hjälp av de insatser som
            görs kan få hävstångseffekter.
          </note>
          <note>
            Det här en politik som inte riktigt stämmer överens med de frågor
            som Pierre Schori ställde alldeles nyss till biståndsminstern.
            Men det kan herrarna göra upp om på ett senare stadium.
          </note>
          <note>
            Jag tycker nog att Pierre Schori slog litet till reträtt när
            det gällde demokratin. I sitt första anförande recenserade han
            regeringens syn på demokratifrågorna och tyckte att det var en
            torftig doktrin som presenterades i budgetpropositionen.
          </note>
          <note>
            Nu låter det mera som att det inte är en torftig doktrin utan
            att det är samma doktrin som
          </note>
          <note>
            Socialdemokraterna har drivit i alla år. Felet med regeringen
            är att man påstår att man är originell.
          </note>
          <note>
            Torftigheten delas tydligen över hela brädet mellan partierna.
          </note>
          <note>
            Jag tycker att det finns en ganska klar accentskillnad mellan
            den mera vidsträckta famn som Socialdemokraterna har öppnat mot
            olika regimer, rörelser och ledare över hela världen och den något
            mera sparsmakade hållning som regeringen nu intar. Regeringen
            ställer faktiskt högre krav -- ribban placeras högre -- och ger
            därmed viktiga signaler till Sveriges samarbetsländer, dvs. att
            Sverige fäster oerhörd vikt vid att dessa länder lever upp till
            demokratins krav och kraven på respekt för grundläggande mänskliga
            rättigheter.
          </note>
          <note type="speaker">
            Anf. 15 PIERRE SCHORI (s) replik:
          </note>
          <note>
            Fru talman! Daniel Tarschys vill tydligen fortsätta debatten.
            Jag tänkte återkomma till dessa frågor i debatten med Alf Svensson,
            eftersom det är han som i regeringen är ansvarig för frågorna
            om mänskliga rättigheter.
          </note>
          <note>
            Det vi är ute efter, Daniel Tarschys, är att främja demokratin
            för människornas skull. Vi är inte ute efter att straffa människor
            i andra länder som råkar leva t.ex. under en diktatur. Bryter
            man bistånd och kontakter, möjligheter till dialog och utvecklingsprogram
            som kommer människor till nytta, straffar man människorna -- inte
            regimen.
          </note>
          <note>
            Det är därför man skall ha långsiktighet, pröva olika metoder
            från fall till fall och se hur man kan gagna en demokratiseringsprocess
            på sikt och inte bara stirra sig blind på vilken typ av regim
            som råkar finnas i det aktuella landet just nu. Man måst ha ett
            vidare perspektiv och se litet långsiktigare på problemen. Där
            går det kanske en skiljelinje.
          </note>
          <note type="speaker">
            Anf. 16 DANIEL TARSCHYS (fp) replik:
          </note>
          <note>
            Fru talman! Nu bryter inte regeringen något som helst program,
            utom möjligen litet längre fram i tiden det som avser Cuba --
            som ju har varit under avveckling under rätt lång tid.
          </note>
          <note>
            På den punkten förhåller det sig så som jag påpekade i mitt första
            inlägg, nämligen att
          </note>
          <note>
            Socialdemokraterna inte har något motförslag.
          </note>
          <note>
            Man har sagt att politiken är korkad, men har inte sedan följt
            upp detta omdöme med något alternativ eller någon annan politik.
            Man instämmer tydligen i den korkade politiken.
          </note>
          <note>
            Fru talman! Jag tror ändå att det är litet tomma tunnor när Pierre
            Schori klagar över program som bryts. Här bryts faktiskt ingenting
            annat i hela den svenska biståndspolitiken.
          </note>
          <note>
            Talmannen anmälde att Pierre Schori anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 17 ALF WENNERFORS (m):
          </note>
          <note>
            Fru talman!
          </note>
          <note>
            När jag var liten pojk, använde jag farliga droger.
          </note>
          <note>
            Jag var mycket olycklig. Jag hade inga föräldrar som kunde hjälpa
            mig när jag var sjuk. Jag hade inget hem. Jag sov på gatan. Ibland
            regnade det, ibland var det mycket kallt. Jag var ständigt hungrig.
            Det var därför som vi gatubarn sniffade lim och bensin som vi
            stal. Då kändes inte hungern och kylan så mycket.
          </note>
          <note>
            Fru talman! Det här är ett litet avsnitt ur en uppsats som den
            nioåriga Waltaka skrivit och fått införd i skoltidningen i en
            skola i Nairobi. Waltaka och hans bror tillhörde de tusen och
            åter tusen gatubarnen i de fruktansvärda slumområdena i Nairobis
            utkant.
          </note>
          <note>
            I dag är dessa två bröder adoptivbarn i en svensk biståndsarbetarfamilj.
            Nu lever de båda pojkarna ett mera människovärdigt liv. De är
            mätta, har egna sängar, går i skolan och är älskade.
          </note>
          <note>
            Jag inleder mitt inlägg i dagens biståndsdebatt med den här lilla
            solskenshistorien från Nairobi i Kenya för att understryka min
            uppskattning och respekt för allt gott och uppoffrande arbete
            som våra biståndsarbetare utför runt om i den fattiga världen.
          </note>
          <note>
            Under senare år har den biståndspolitiska debatten varit livligare
            än någonsin. Vi har kunnat ta del av en mängd kritik. Krav på
            omläggning av biståndspolitiken har framförts. Jag har tillhört
            kritikerna. Jag gör det fortfarande när det gäller biståndssamarbete
            med länder som slår vakt om diktatur och enpartisystem och som
            t.o.m. begår brott mot de mänskliga rättigheterna och som inte
            vidtar kraftåtgärder gentemot korrumption.
          </note>
          <note>
            Jag anser att vi fortfarande satsar för litet på befolknings-
            och familjeprogram.
          </note>
          <note>
            Men denna kritik bör naturligtvis inte få oss att glömma de framgångsrika
            biståndsprojekten och alla de fall där svenska skattepengar faktiskt
            når fram till de verkligt fattiga och behövande.
          </note>
          <note>
            Från min senaste resa i Afrika för några månader sedan har ett
            mycket lyckat svenskt kvinnoprojekt etsat sig fast i mitt minne.
            Ett 90-tal kvinnor hade bildat ett kooperativt företag som tillverkade
            byggnadsmaterial -- betongsten och takpannor. De byggde bastanta
            och täta hus åt sig och sina familjer. De byggde vattencisterner
            och latriner.
          </note>
          <note>
            Och självfallet sålde de byggnadsmaterial i sund --
          </note>
          <note>
            inte vulgär -- marknadsekonomisk anda och tjänade alltså pengar,
            som omsattes i ökad hönsoch boskapsskötsel samt trädgårdsodling
            och åkerbruk. Allt fler lärde sig ekonomi, och samtidigt kunde
            diskussionerna om familjeplanering föras alltmer naturligt och
            obesvärat. Under vårt besök syntes männen i bakgrunden. Här var
            det lyckliga, öppna, frimodiga kvinnor som förde ordet.
          </note>
          <note>
            Andra framgångsrika svenska biståndsprojekt var de vattenprojekt
            som vi såg. Kring en enkelt konstruerad vattenpump, som var handdriven,
            hade bildats en ''vattenförening'', där man fördelade olika arbetsuppgifter
            mellan byns och föreningens medlemmar. En del skulle stå för reparation
            och underhåll, andra skulle turas om att vakta vattenpumpen, och
            ytterligare andra skulle ansvara för pumpens ekonomi. Man måste
            betala när man hämtade vatten, för att markera vattnets stora
            värde. Det berättades att före pumpens tillkomst gick drygt hälften
            av kvinnornas arbetsdag åt för att hämta vatten.
          </note>
          <note>
            Exemplen på välskötta och framgångsrika svenska biståndsprojekt
            kan på det här sättet fylla många inlägg i riksdagsdebatten.
          </note>
          <note>
            Men, som sagt, alla dessa framgångsrika biståndsinsatser hindrar
            inte att vi diskuterar hur biståndet skall bli ännu bättre. Dessa
            diskussioner kallar Pierre Schori för vulgärpropaganda. Jag må
            säga att man blir litet förvånad när debatten tar sådana former.
          </note>
          <note>
            Utskottets betänkande har 94 beslutspunkter. I den sista, dvs.
            nr 94 på s. 104 i betänkandet, kan man finna något intressant,
            inte minst med tanke på hur
          </note>
          <note>
            Pierre Schori utformade sitt inlägg. Här är hela utskottet, socialdemokrater,
            kds, centerpartister, folkpartister, moderater -- utom Ny demokrati
            och
          </note>
          <note>
            Vänstern -- överens om att tillstyrka regeringens förslag om
            att anslaget för det svenska utvecklingssamarbetet för nästa budgetår
            skall omfatta 14,5 miljarder kronor. Ny demokrati reserverar sig
            för en minskning med 3,4 miljarder till 11 miljarder. Jag tar
            avstånd från Ny demokratis bedömningar, vilket också framgår klart
            av betänkandet. Vänstern vill å sin sida öka till nära 16
          </note>
          <note>
            miljarder.
          </note>
          <note>
            Men mellan de fyra borgerliga partierna och
          </note>
          <note>
            Socialdemokraterna finns alltså en glädjande bred enighet i stort.
            I vissa detaljer finns det små skillnader. Den som studerar de
            socialdemokratiska reservationerna kan se hur
          </note>
          <note>
            Socialdemokraterna ibland plussar på med ett tiotal miljoner,
            ibland minskar med ett tiotal miljoner.
          </note>
          <note>
            När det sedan gäller Vietnam är skillnaden större.
          </note>
          <note>
            Vi stöder regeringens förslag att minska med 100
          </note>
          <note>
            miljoner till 225 miljoner. Vi motiverar detta med att försöken
            till ekonomisk reformpolitik, vilka vi i omvärlden hälsar med
            tillfredsställelse, inte åtföljts av demokratiska reformer. Det
            kommunistiska diktatursystemet håller Vietnams folk i ett järngrepp.
            Man bryter fortfarande mot de mänskliga rättigheterna. En vietnames
            vågar inte tala med en utlänning, och gör han det så är det om
            vädret eller om fågelsång.
          </note>
          <note>
            Dessa avskyvärda odemokratiska förhållanden berörs inte med ett
            ord i den socialdemokratiska reservationen, som alltså kräver
            oförändrad landram på 325 milj.kr. Inser ni inte att ni indirekt
            accepterar den kommunistiska diktaturen, enpartisystemet och brotten
            mot mänskliga rättigheter?
          </note>
          <note>
            Pierre Schori hänvisade i sitt inlägg till Vietnams tidigare
            befrielsekrig. Men hur är det i dag? Det vietnamesiska folket
            -- de fattiga och små i samhället -- borde befrias från diktaturregimens
            ok. Hur ser Pierre Schori på den befrielsen?
          </note>
          <note>
            Då säger Pierre Schori att om man här sänker anslagen så drabbar
            det de fattigaste. Men snälla nån -- det tillstånd som de nu lever
            i innebär ju verkligen att de fattiga och små i samhället drabbas
            därför att de har ett så avskyvärt system.
          </note>
          <note>
            Det är också förvånande att socialdemokratin vill öka landramen
            till Uganda, visserligen bara med 5
          </note>
          <note>
            milj.kr. -- litet marginellt. Regeringen föreslår oförändrad
            landram, och utskottsmajoriteten tillstyrker. Personligen är jag,
            med särskild adress till biståndsministern, mycket tveksam, vilket
            tidigare har framgått i en särskild interpellationsdebatt. Jag
            hoppas att biståndsministern uppmärksamt följer utvecklingen i
            Uganda, vilket utlovades i den tidigare debatten.
          </note>
          <note>
            Man har inte fått stopp på korruptionen. Om
          </note>
          <note>
            Kenya sägs det att presidenten Moi, hans ministrar, generaldirektörer
            och höga tjänstemän har personliga konton runt om i världens olika
            banker, som sammanlagt omfattar 2,6 miljarder kronor. Jag tar
            mig för pannan. Skall vi verkligen stillatigande acceptera det?
            Om vi skulle kritisera en så omfattande korruption -- är det det
            som Pierre
          </note>
          <note>
            Schori kallar för vulgärpropaganda?
          </note>
          <note>
            Gentemot Kenya har vi och andra givare reagerat.
          </note>
          <note>
            Men korruptionen är utbredd i flera andra länder, och inte minst
            i Uganda.
          </note>
          <note>
            Jag inledde mitt inlägg med det positiva i vårt bistånd. Jag
            skall avsluta med ytterligare en glädjeyttring. Det var svårt
            för några år sedan att få både SIDA och regeringen att inse nödvändigheten
            av ökade insatser på befolkningsområdet. Jag vill gärna säga att
            socialdemokraterna i riksdagen såg litet annorlunda på detta för
            några år sedan och stödde våra krav på insatser.
          </note>
          <note>
            Men nu har SIDA ändrat sig, tack och lov, och den nuvarande regeringen
            ser positivt på dessa frågor och aviserar ökade insatser. Att
            arbeta med befolkningsoch familjeplaneringsfrågor är något mycket
            svårt, det är vi alla medvetna om -- och det har SIDA informerat
            oss om. Men vi måste. På bara
          </note>
          <note>
            20--25 år fördubblas befolkningen i flera av länderna i Afrika.
            Det är en ohållbar utveckling.
          </note>
          <note>
            Fru talman! Jag yrkar bifall till utskottets hemställan.
          </note>
          <note type="speaker">
            Anf. 18 PIERRE SCHORI (s) replik:
          </note>
          <note>
            Fru talman! Jag respekterar mycket Alf
          </note>
          <note>
            Wennerfors, han är en moderat gentleman. Vad han har sagt här
            om biståndet, vilken nytta det gör i tredje världen, är viktigt.
            I alla debatter vi kan ha här skall vi inte glömma bort att vårt
            bistånd lindrar nöd, ger hopp och räddar liv.
          </note>
          <note>
            När jag talade om vulgarisering -- jag talade inte om vulgärpropaganda
            -- menade jag inte den proposition som har lagts och det betänkande
            som vi också har stött i alla delar, utan jag menade de bakomliggande
            tankarna, att man så hyllar marknadsekonomin som det allena saliggörande.
          </note>
          <note>
            Man har t.o.m. gått så långt i regeringsdeklarationen att man
            höjer upp detta ekonomiska system, som vi alla stöder, till att
            vara likvärdigt med stora och eviga begrepp som frihet, demokrati
            och mänskliga rättigheter och säger att det har samma dignitet.
            Så är det ju inte.
          </note>
          <note>
            Vad vi talar om är att det måste till en social marknadsekonomi.
            Det gör man i hela Europa också. Det är bara moderaterna här i
            Sverige som inte talar om detta utan enbart om marknadsekonomi.
            Vi vet att marknadsekonomin som sådan kan urarta, som den gjorde
            i Pinochets
          </note>
          <note>
            Chile.
          </note>
          <note>
            När vi inte vill att Sverige skall gå mot strömmen och kraftigt
            skära ner biståndet till Vietnam, i en tid då landet håller på
            att genomföra en ekonomisk reformpolitik, menar Alf Wennerfors
            att vi därigenom indirekt skulle accpetera diktaturen där.
          </note>
          <note>
            Inte alls. Och gjorde vi det, skulle vi i så fall vara i gott
            sällskap med de flesta EG-länderna, med
          </note>
          <note>
            Världsbanken, osv.
          </note>
          <note>
            Det är inte detta det handlar om, utan det handlar om att vi
            tror att genom att man driver på en ekonomisk reformpolitik kommer
            man också att bidra till en demokratiseringspolitik. Det är en
            politik som man också skall främja på andra sätt naturligtvis,
            i en mycket intensiv dialog med de vietnamesiska myndigheterna,
            som vi har gjort under alla år och som man fortsätter att göra.
          </note>
          <note>
            Jag tycker inte att det passar Alf Wennerfors att försöka hävda
            att vi skulle stödja en kommunistisk diktatur, när vi kanske har
            en annan syn på hur man skall främja demokratiseringsprocessen
            på sikt.
          </note>
          <note>
            Det gäller att hjälpa människorna, inte straffa dem.
          </note>
          <note type="speaker">
            Anf. 19 ALF WENNERFORS (m):
          </note>
          <note>
            Fru talman! Det är väl ändå rätt uppseendeväckande att det i
            reservation 15 om
          </note>
          <note>
            Vietnam inte står ett ord om demokratiseringsutvecklingen.
          </note>
          <note>
            Jag har hört från många håll att så fort man sätter i gång med
            ett ekonomiskt reformprogram -- ni kallar det t.o.m. för ''ett
            mycket radikalt ekonomiskt reformprogram'' -- skulle det automatiskt
            stimulera reformer på det demokratiska området, och det skulle
            därigenom bli möjligt att införa flerpartisystem och få bort diktatursystemet.
          </note>
          <note>
            Men det finns ju många länder där man har en mycket utpräglad
            fri marknadsekonomi men där det sannerligen inte är vad vi kallar
            för demokrati.
          </note>
          <note>
            Det finns åtskilliga länder som utgör exempel på detta. Så det
            är inte alldeles självklart att Vietnam utvecklas till en demokrati.
            I varje fall har det inte skett hittills.
          </note>
          <note>
            På den senaste partikongressen förra året sade diktaturregimens
            ledning klart ifrån att här kunde det inte bli fråga om att man
            skulle få bilda ytterligare partier. Ett parti skall det finnas,
            och det partiet skall drivas i marxistisk-leninistisk anda.
          </note>
          <note>
            Det är vad vi har att rätta oss efter, och jag menar alltså att
            om man stöder ett land med pengar på det sätt som vi har gjort
            i många år, stöder man regimen. Tyvärr lever inte de fattiga och
            de små i samhället på det sätt som vi önskar, både Pierre
          </note>
          <note>
            Schori och jag.
          </note>
          <note type="speaker">
            Anf. 20 PIERRE SCHORI (s) replik:
          </note>
          <note>
            Fru talman! Jag vet inte om vi har annorlunda syn på det här,
            Alf Wennerfors. Vårt bistånd har aldrig varit regimbistånd. Det
            har varit ett bistånd till människorna i länderna som vi vill
            stödja.
          </note>
          <note>
            Därigenom har vi också varit mycket konsekventa.
          </note>
          <note>
            Vi har inte fört något slags vindflöjelspolitik. Om landet har
            bytt regering, har vi inte genast avbrutit biståndet, utan vi
            har försökt se till om våra biståndsprogram kan nå ut som avsett
            med de mål och de syften de har, att förbättra för människorna.
          </note>
          <note>
            Därför har vi inte kunnat förstå exempelvis hur Alf
          </note>
          <note>
            Wennerfors parti under en rad år motsätter sig stöd till olika
            projekt som gagnar människorna i
          </note>
          <note>
            Nicaragua nu plötsligt svänger om, när landet har fått en annan
            regering. Det är ju samma projekt det gäller. Det finns ingen
            konsekvens i ert handlande, tycker jag.
          </note>
          <note>
            Man måste hela tiden se till hur vi kan främja en demokratiseringsprocess,
            och en sådan tar tid i många länder. Just nu kan vi när det gäller
            Vietnam se något litet ljus i slutet av tunneln, och det har många
            insett -- Världsbanken, EG-länderna, SIDA
          </note>
          <note>
            och många av oss i Sverige. Det är inte just nu man skall skära
            ner biståndet radikalt.
          </note>
          <note type="speaker">
            Anf. 21 ALF WENNERFORS (m) replik:
          </note>
          <note>
            Fru talman! Pierre Schori säger att det inte är ett regimbistånd
            som vi har tillämpat. Men problemet är ju faktiskt att väldigt
            mycket av vårt bistånd till ett land går via regeringen, via myndigheter.
            Det är också detta som ger utrymme för korruptionen.
          </note>
          <note>
            Hur skulle annars makteliten i Kenya kunna ha konton runt om
            i världens banker som omfattar ca
          </note>
          <note>
            2,6 miljarder kronor?
          </note>
          <note>
            Det är när biståndet inte går via regering och myndigheter utan
            när det går t.ex. via enskilda organisationer som det inte på
            samma sätt kan bli pengar i privatpersoners egna fickor.
          </note>
          <note>
            I förra inlägget sade Pierre Schori att med vulgärpropaganda
            menade han bakomliggande tankar om marknadsekonomin och att den
            inte skulle vara social. Varför skulle inte ni kunna uttrycka
            det då i er reservation, att med fri marknadsekonomi -- som ni
            ansluter er till, eller hur? -- skulle tankarna om den sociala
            sidan kunna tillkomma? Varför är ni dunkla på den punkten? Är
            det så som ordföranden i utskottet sade för en stund sedan, att
            egentligen håller ni fast vid planhushållningen?
          </note>
          <note>
            Talmannen anmälde att Pierre Schori anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 22 BERTIL MÅBRINK (v) replik:
          </note>
          <note>
            Fru talman! Det är riktigt att vi har föreslagit en kraftig ökning
            av biståndet, 10 % utöver regeringens anslag. Det motiverar vi
            med att pengarna skall gå till dem som kämpar för mänskliga rättigheter
            runt om i världen.
          </note>
          <note>
            Jag skulle vilja fråga Alf Wennerfors om han anser att det finns
            något svenskt programland som lever upp till de mänskliga rättigheterna,
            så som vi utgår ifrån att man skall göra. Finns det något sådant
            programland? Vad anser Alf Wennerfors om länder som Peru, Filippinerna,
            Sri Lanka, Thailand,
          </note>
          <note>
            Egypten, Ghana och Kina som inte är programländer, men som via
            BITS får bistånd?
          </note>
          <note>
            Anser Alf Wennerfors att det är länder som respekterar de mänskliga
            rättigheterna?
          </note>
          <note>
            Det skulle vara intressant att få svar på de frågorna.
          </note>
          <note>
            Anser Alf Wennerfors att de länder som jag räknat upp respekterar
            de mänskliga rättigheterna? Ja eller nej.
          </note>
          <note>
            När det gäller Vietnam skall jag hålla med
          </note>
          <note>
            Wennerfors om att det är ett av de programländer som fortfarande
            bryter mot de mänskliga rättigheterna. Vietnam har människor inspärrade
            på grund av deras politiska eller religiösa uppfattning. Jag jobbbar
            ganska intensivt tillsammans med Amnesty när det gäller dessa
            människor i Vietnam. När det blir något resultat, skall jag redovisa
            det. Jag har påtalat det här för vietnameserna.
          </note>
          <note>
            Samtidigt, om man går fem år tillbaka och jämför med i dag, finner
            man att det sker en förbättring av tillståndet i Vietnam. Vi kommer
            inte ifrån det. Att i det läget börja dra in biståndet rimmar
            väldigt dåligt.
          </note>
          <note>
            ''Mänskliga rättighets-pengarna'' som vi föreslår anser vi skall
            användas för att stödja organisationer -- fackliga organisationer,
            MR-
          </note>
          <note>
            organisationer m.fl. -- som jobbar i och utanför
          </note>
          <note>
            Cuba, i och utanför Vietnam, i och utanför Indien samt i och
            utanför Sri Lanka i deras verksamhet. Vi vill att pengarna skall
            användas till att stödja de fria och självständiga journalister
            som finns i de här länderna. Det är på det sättet som vi skall
            arbeta, bl.a.
          </note>
          <note>
            Jag anser också att biståndet inte är till regimer utan till
            människorna i de olika länderna. Sedan får man använda olika kanaler
            för att få in det. Det är inte alltid säkert att man då skall
            gå via regimernas ledningar, utan frivilligorganisationerna har,
            som
          </note>
          <note>
            Alf Wennerfors har sagt, en betydelsefull roll i detta sammanhang.
          </note>
          <note type="speaker">
            Anf. 23 ALF WENNERFORS (m) replik:
          </note>
          <note>
            Fru talman! Arbetet med mänskliga rättigheter är en långsiktig
            utvecklingsprocess. Det ena landet har kanske kommit längre än
            det andra. Vi riksdagsmän utnyttjar all den rapportering vi får
            från olika håll för att försöka göra dessa bedömningar. Jag kan
            inte här säga att det ena landet har större respekt för mänskliga
            rättigheter än det andra. Det är mycket svårt. Men vi kan reagera
            när vi får rapporter som visar på uppenbara brister. Det gäller
            t.ex. Vietnam, som nämnts här, eller ett land i Afrika som Uganda.
            Det finns åtskilliga andra länder som vi har anledning att vara
            missnöjda med.
          </note>
          <note type="speaker">
            Anf. 24 BERTIL MÅBRINK (v) replik:
          </note>
          <note>
            Fru talman! Svara nu på mina frågor, Alf
          </note>
          <note>
            Wennerfors! Det är ett faktum att vi ger bistånd till
          </note>
          <note>
            Thailand, till Peru och till Filippinerna, visserligen via BITS,
            men det är biståndspengar.
          </note>
          <note>
            Är Peru ett land som respekterar de mänskliga rättigheterna mer
            än Vietnam? Man spärrar in folk från terroristorganisationen Sendero
            luminoso, och de förtjänar att spärras in, enligt min uppfattning.
          </note>
          <note>
            De bedriver terroristverksamhet. Men det finns andra vänsterrörelser
            som inte bedriver terroristverksamhet, och deras medlemmar spärras
            in och torteras grovt av den regim som fortfarande sitter i Peru.
            Anser Alf Wennerfors att detta land skulle vara förtjänt av svenskt
            bistånd via BITS?
          </note>
          <note>
            Eller Filippinerna, Egypten, Ghana eller Kina --
          </note>
          <note>
            varför kritiserar aldrig Alf Wennerfors dessa regimer? Varför
            får man aldrig höra om detta av Alf
          </note>
          <note>
            Wennerfors?
          </note>
          <note>
            Om jag skall ta Moderaterna på allvar när det gäller mänskliga
            rättigheter krävs att ni fördömer dessa regimer och fördömer att
            vi över huvud taget har biståndssamarbete via BITS med dem. Men
            Alf
          </note>
          <note>
            Wennerfors föredrar att säga att han inte kan jämföra det ena
            landet med det andra. Vad är det för undanflykter? Gå nu upp i
            talarstolen och visa litet kurage!
          </note>
          <note type="speaker">
            Anf. 25 ALF WENNERFORS (m) replik:
          </note>
          <note>
            Fru talman! Bertil Måbrink kräver verkligen mycket av mig. Jag
            har gett honom ett svar, och jag tycker att det var ett bra svar.
            Jag kan inte jämföra
          </note>
          <note>
            Peru och Sri Lanka och en mängd andra länder och säga att det
            ena landet har större respekt för mänskliga rättigheter än det
            andra. Bertil Måbrink får nöja sig med det.
          </note>
          <note>
            Talmannen anmälde att Bertil Måbrink anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 26 PÄR GRANSTEDT (c):
          </note>
          <note>
            Fru talman! Om ett par veckor kommer vi att ha en debatt om Europapolitiken
            här i kammaren. Det är möjligt att den debatten kommer att tilldra
            sig större intresse än denna debatt. Den utrikespolitiska debatten
            i Sverige har blivit mycket
          </note>
          <note>
            Europainriktad. Det är i och för sig inte så konstigt, eftersom
            vi står inför mycket stora beslut som gäller
          </note>
          <note>
            Sveriges relationer till övriga Europa framöver.
          </note>
          <note>
            Samtidigt är det viktigt att vi är medvetna om att de verkligt
            stora frågorna som vi står inför på det internationella planet
            är globala. Det är där vi har de stora hoten mot mänskligheten.
            Det är stora ord, men verkligheten är inte bättre.
          </note>
          <note>
            Vi har allvarliga ekologiska problem som på sikt kan påverka
            förutsättningarna för mänskligt liv på jordklotet. De kräver gemensamma
            internationella insatser, och många av de insatserna måste göras
            i länder som har små förutsättningar att klara det själva -- fattiga
            länder, i Europa, men också i
          </note>
          <note>
            Afrika, Asien och Latinamerika. Massfattigdomen i sig är ett
            hot mot stabilitet och utveckling, alldeles bortsett från de djupa
            humanitära aspekter som är förknippade med den.
          </note>
          <note>
            Det är ett gemensamt ansvar för alla länder och folk att ta itu
            med dessa avgörande överlevnadsproblem. Vårt intresse för de mer
            näraliggande frågorna får inte skymma medvetandet om detta. Här
            finns en uppenbar risk.
          </note>
          <note>
            Det märks om man har kontakter med företrädare för tredje världens
            länder. De ser med oro på att de rika länderna tenderar att glömma
            bort tredje världens problem, därför att de rika länderna är så
            absorberade av de mer näraliggande problemen.
          </note>
          <note>
            Det är naturligtvis beklagligt att det i Sverige finns möjligheter
            att vinna politiskt stöd för ett budskap av det slag som det Ny
            demokrati står för. När man från Ny demokratis sida skall motivera
            sin politik, gör man det på ett egendomligt sätt.
          </note>
          <note>
            Världsfattigdomen har ökat, säger Lars Moquist och andra. Trots
            ett par årtionden av bistånd är människorna ännu fattigare. Vad
            som är en viktig orsak till att biståndet inte förmått häva världsfattigdomen
            nämns inte, nämligen att
          </note>
          <note>
            OECD-länderna sammantaget trots 20 års arbete bara har nått upp
            till halva den nivå som FN har rekommenderat. Det logiska, enligt
            Lars Moquist resonemang, vore naturligtvis att kräva mer och bättre
            bistånd för att få en större effekt. I stället förordar han att
            man skall skära ner biståndet. Det avslöjar att det inte är omtanken
            om de fattiga folken det handlar om, utan ett oblygt vädjande
            till svensk egoism.
          </note>
          <note>
            Ny demokrati vill vinna röster på att gå ut till svenska folket
            och säga: Ni behöver inte bry er om människorna i andra delar
            av världen. De försök vi har gjort att hjälpa är i alla fall meningslösa.
            Vi behåller våra pengar själva. Vi ser till att vi kan skaffa
            oss litet flera bilar, litet större villor och litet mera prylar
            till våra hem. Det är viktigare än att hjälpa tredje världens
            länder. Det är viktigare än att angripa världsfattigdomens problem
            eller att lösa de stora, globala miljöproblemen.
          </note>
          <note>
            Det är Ny demokratis enkla budskap, och det är bara att beklaga
            att vi har ett sådant opinionsläge i
          </note>
          <note>
            Sverige att det går att bli representerad i Sveriges riksdag
            på ett sådant budskap och t.o.m. skörda opinionsmässiga vinster.
          </note>
          <note>
            När vi närmade oss valet i höstas fanns det ett stort intresse
            bland journalister för att försöka kartlägga vad som skulle kunna
            ske om vi fick ett regeringsskifte. Det är nog många i denna kammare
            som mötte det intresset. Bl.a. undrade man vad som skulle hända
            med biståndspolitiken om vi fick en borgerlig regering. Journalisterna
            tenderade att förutsätta, att om vi fick en regering med ett stort
            moderat inslag, skulle det naturligtvis bli nedskärningar av biståndet.
            Jag sade då att jag inte tror att det blir så. Det blir snarare
            en mer generös biståndspolitik, eftersom tre av de fyra partier
            som kan tänkas ingå i en sådan regering är för en mer generös
            biståndspolitik. Detta möttes med en god del skepsis.
          </note>
          <note>
            Nu ser vi resultatet. Vi har fått ett regeringsskifte och en
            mer generös biståndspolitik än vad den socialdemokratiska regeringen
            förde. Det tycker jag är mycket glädjande. Moderaterna har fått
            ge upp sina krav på stora nedskärningar av biståndet.
          </note>
          <note>
            Det är mycket bra att man har gjort det och ställt sig bakom
            enprocentsmålet.
          </note>
          <note>
            Mot den bakgrunden var det med växande häpnad jag tog del av
            Pierre Schoris uppläggning av sitt inledningsanförande. Det var
            alldeles uppenbart att han ville skapa ett intryck av att den
            biståndsbudget som fyrpartiregeringen och de fyra regeringspartiernas
            företrädare i riksdagen nu står bakom skulle innebära nedskärningar.
          </note>
          <note>
            Nedskärningar var det stora temat i Pierre Schoris inlägg. Han
            uppmanade biståndsminister Alf
          </note>
          <note>
            Svensson att stå upp för biståndet. Detta är naturligtvis, fru
            talman, ett ovanligt fräckt försök att slå röda, eller jag skall
            kanske säga rosa, dunster i ögonen på kammarens ledamöter och
            på svenska folket.
          </note>
          <note>
            Jag förstår Pierre Schoris dilemma. Jag tror att han är en mycket
            ärlig företrädare för en opinion inom
          </note>
          <note>
            Socialdemokraterna som står för solidaritet med tredje världen.
            Då är det naturligtvis besvärligt att se den verklighet i ögonen
            som innebär att socialdemokratiska regeringar historiskt sett
            har medfört en minskad solidaritet med tredje världen och att
            borgerliga regeringar inneburit en ökad solidaritet med tredje
            världen, om man ser biståndet som ett uttryck för graden av en
            sådan solidaritet.
          </note>
          <note>
            Det var först under den borgerliga regeringstiden på 70-talet
            som vi nådde fram till enprocentsmålet.
          </note>
          <note>
            I tiden dessförinnan hade Centern och Folkpartiet ständigt i
            motioner krävt en snabbare upptrappning av biståndet så att vi
            skulle nå enprocentsmålet medan Socialdemokrater och Moderater
            hade bromsat.
          </note>
          <note>
            Socialdemokraterna hade knappt kommit tillbaka i regeringsställning
            förrän de började söka efter vägar att gå ifrån enprocentsmålet.
            Man prövade olika metoder. Man räknade biståndet dubbelt så att
            man kunde utnyttja reservationer en gång till för att på det sättet
            nå enprocentsmålet. Ett år sade man t.o.m helt frankt att vi nu
            inte hade råd att upprätthålla enprocentsmålet.
          </note>
          <note>
            Detta förslag stoppades i kammaren. Jag menar att det är till
            heder för de socialdemokratiska riksdagsledamöterna att de stoppade
            den socialdemokratiska regeringens försök att då kringgå enprocentsmålet.
            Men till sist hittade man metoden att låta östbiståndet och även
            flyktingmottagandet belasta biståndsbudgeten.
          </note>
          <note>
            Socialdemokraterna lyckades se till att enprocentsmålet inte
            längre behövde upprätthållas. Så var det under föregående budgetår.
          </note>
          <note>
            När vi nu har fått en borgerlig regering har enprocentsmålet
            börjat återställas. Östbiståndet har lagts utanför, och den del
            som går till flyktingmottagandet har minskats. Vi hade velat se
            att man där kunnat återställa mycket mer. Sedan menar Pierre Schori,
            företrädare för den socialdemokratiska regering som tidigare varit
            så dålig på att upprätthålla biståndsmålet, att fyrpartiregeringens
            biståndsminister skall stå upp för biståndet.
          </note>
          <note>
            Pierre Schori tog i sitt inlägg ordet hyckleri i sin mun. Jag
            tycker att den plädering han gjorde var ett strålande exempel
            på hyckleri. Vad som har skett är att det har gjorts omprioriteringar
            i förhållande till tidigare socialdemokratiska budgetar. Det är
            helt naturligt. En del anslag har skurits ned, och andra har ökats
            på. Detta är ingenting att förvånas över.
          </note>
          <note>
            Det är ett uttryck för det synsätt som Centern och andra länge
            har hävdat, nämligen att det landprogrammerade biståndet skulle
            minskas till förmån för mer målinriktade biståndsinsatser.
          </note>
          <note>
            Vi har minskat på ett antal landprogram och i stället ökat resurserna
            för bistånd till demokrati och mänskliga rättigheter, miljöbistånd,
            bistånd genom enskilda organisationer, katastrofbistånd -- något
            som nu tyvärr har blivit alltför angeläget -- bistånd inriktat
            på familjeplanering osv. Vi har en annan filosofi när det gäller
            biståndsplaneringen med en kraftigare målinriktning av biståndet.
          </note>
          <note>
            Eftersom vi vet att mottagarländerna bara får en del av sitt
            bistånd genom landprogrammen och ofta en lika stor del, kanske
            t.o.m. större, från andra program, säger detta ingenting om hur
            mycket de enskilda länderna kommer att få. Det är också mycket
            klart utsagt i betänkandet att vi utgår från att de fattiga länderna
            i Afrika kommer att få minst lika mycket bistånd som tidigare,
            även om planeringstekniken är annorlunda.
          </note>
          <note>
            Man kan se med mycket stor tillfredsställelse på den utveckling
            som biståndspolitiken har genomgått. Det är synd att Socialdemokraterna
            i stället för att gå in i en sakdebatt om biståndets inriktning
            väljer att försöka ge intryck av att det som i själva verket är
            en höjd ambitionsnivå skulle vara en minskad.
          </note>
          <note>
            Det finns sakfrågor att diskutera när det gäller biståndets inriktning.
            Skall vi ha den starka knytning till Världsbankens strukturprogram
            som vi i dag har? Jag känner en betydande tveksamhet inför det.
            Kan vi stärka våra insatser när det gäller de ekologiska behoven
            i tredje världen? Jag tror att det finns mycket som talar för
            det. Hur kan vi se till att vårt bistånd blir mer basbehovsinriktat
            så att vi bättre når ut till de fattigaste människorna? Också
            om detta behövs en viktig debatt. Låt oss i stället för att föra
            en skendebatt ägna oss åt en rejäl debatt om hur vårt bistånd
            skall bli bättre, nå de fattiga bättre och bättre täcka de faktiska
            behoven.
          </note>
          <note>
            Herr talman! Jag yrkar bifall till hemställan i utrikesutskottets
            betänkande.
          </note>
          <note type="speaker">
            Anf. 27 PIERRE SCHORI (s) replik:
          </note>
          <note>
            Herr talman! När det gäller själva sakfrågorna har
          </note>
          <note>
            Socialdemokraterna avgivit en omfattande motion och argumenterat
            för sin syn på biståndssamarbetet.
          </note>
          <note>
            Pär Granstedt talar om ett dilemma. Javisst är det ett dilemma.
            Hans eget uttrycker han genom att tala mer om det förflutna än
            om framtiden. Det dilemma som den borgerliga regeringen har i
            biståndspolitiken, men också i andra sammanhang, är att den har
            ett parti som Moderaterna som är så pass starkt, så målmedvetet
            och står för en politik som egentligen är en ''ytterkantspolitik''
            i sin krets.
          </note>
          <note>
            Så har det varit inom biståndet. Man har motsatt sig enprocentsmålet.
            Nu har Moderaterna i den interna kohandeln när en fyrpartiregering
            bildats tvingats ge med sig på den punkten, och det är bra.
          </note>
          <note>
            Folkpartiet, Centern och Kds har all heder av att de baxat Moderaterna,
            som är för att skära ner pengarna till de fattiga människorna,
            in i en position där de tvingats att acceptera detta mål.
          </note>
          <note>
            Men vi skall ha klart för oss att detta är frukten av en kohandel.
            Vi vet inte hur pass bestående det är.
          </note>
          <note>
            Ni har djävulen i båten, bara så ni vet det.
          </note>
          <note>
            Det är dessutom litet magstarkt att höra sägas att
          </note>
          <note>
            Sverige nu plötsligt har fått ett anseende i tredje världen genom
            att vi fått en borgerlig regering. Det är inte precis det intryck
            man får när man möter diplomater från tredje världen. Det Sverige
            nu gjort efter regeringsskiftet är att hänga på sig en skylt där
            det står: Vi är en del av det vita, välmående Västeuropa.
          </note>
          <note>
            Det är detta som har högsta prioritet -- den europeiska identiteten.
            Det är egentligen nästan ingen som säger som Daniel Tarschys,
            nämligen att vi har en global identitet, vilket vi måste ha. Det
            budskap som har gått ut från Stockholm och
          </note>
          <note>
            Rosenbad är: Vi tillhör fast den vita, välmående västeuropeiska
            kretsen. Ni därborta är vi inte så intresserade av.
          </note>
          <note>
            I den mån Pär Granstedt, hans parti och andra kan vända på detta
            -- vi får strax höra vad biståndsministern säger -- är det utmärkt.
            Men det finns en fara för att det traditionellt goda anseende
            som Sverige haft som ett solidariskt, generöst land som skiljer
            ut sig litet från den västeuropeiska kretsen när det gäller attityden
            till tredje världen håller på att förändras. Kan ni ställa upp
            bakom detta inom regeringen så skall vi från oppositionen bidra
            till att få politiken på rätt köl.
          </note>
          <note type="speaker">
            Anf. 28 PÄR GRANSTEDT (c) replik:
          </note>
          <note>
            Herr talman! Jag tog i och för sig inte i mitt inlägg upp frågan
            om Sveriges anseende i tredje världen.
          </note>
          <note>
            Jag ser inte biståndet framför allt som någon slags
          </note>
          <note>
            PR-verksamhet. Det viktiga är den faktiska grad av solidaritet
            som vi visar med den tredje världen.
          </note>
          <note>
            Det är då jag konstaterar det historiska faktum att borgerliga
            regeringar har bedrivit en mer generös biståndspolitik än vad
            de Socialdemokratiska regeringarna har gjort. När det sedan gäller
            om alla i tredje världen är medvetna om detta eller inte kan vi
            väl hjälpas åt, Pierre Schori, att gå ut och tala om att t.ex.
            den nuvarande borgerliga regeringen är mer generös med biståndet
            än den regering som
          </note>
          <note>
            Pierre Schori tidigare tjänstgjorde för. Sanningen bör alltid
            fram.
          </note>
          <note>
            Det vare mig fjärran att förringa moderaternas roll i den fyrklöverregering
            som vi har. Det är klart att moderaterna representerar ett stort
            parti och spelar en viktig roll. Men det kanske är litet djärvt
            av
          </note>
          <note>
            Pierre Schori att ta just biståndspolitiken som exempel på denna
            moderata dominans.
          </note>
          <note>
            Huvudtemat i den tidigare moderata politiken har ju varit att
            skära ned biståndet, att gå ifrån enprocentsmålet. Det är det
            indirekta moderata stödet som tidigare har gjort det möjligt för
          </note>
          <note>
            Socialdemokraterna att på olika sätt kringgå enprocentsmålet.
            Det som kännetecknar den politik som nu faktiskt förs är raka
            motsatsen -- det är en mer generös politik.
          </note>
          <note>
            Sedan är det riktigt att moderaterna har haft ett stort engagemang
            för demokratifrågorna, men det har de inte varit ensamma om. Samma
            engagemang har alla övriga icke-socialistiska partier haft. Den
            profil när det gäller demokrati och mänskliga rättigheter som
            den här biståndsbudgeten har står vi samfällt för -- den tycker
            vi att vi har all heder av, och vi skulle gärna se att också Socialdemokraterna
            stod för den.
          </note>
          <note>
            Jag är litet förbryllad av Pierre Schoris argumentation, som
            innebar att han stämplade ett engagemang för demokrati och mänskliga
            rättigheter som något slags förkastlig moderatpolitik. Det är
            att ta djävulen i båten, sade
          </note>
          <note>
            Pierre Schori. Vad står Socialdemokraterna egentligen för när
            det gäller demokrati och mänskliga rättigheter? Jag tycker att
            förvirringen djupnar för varje gång som Pierre Schori här i kammaren
            tar till orda i den frågan.
          </note>
          <note type="speaker">
            Anf. 29 PIERRE SCHORI (s) replik:
          </note>
          <note>
            Herr talman! Nu börjar det likna något. Kan det bero på att Pär
            Granstedt talar utan manus? Det är i och för sig sympatiskt, men
            det är inte till sin fördel för alla.
          </note>
          <note>
            Anledningen till att människor ute i världen hyser en viss oro
            för Sveriges riktning och politik när det gäller tredje världen
            och till att många av oss här i Sverige också gör det är tvivlet
            på hållfastheten, tvivlet på att man skall hålla fast vid enprocentsmålet
            när man i regeringen har moderaterna, som alltid har varit emot
            det.
          </note>
          <note>
            I den politik som den borgerliga regeringen för i
          </note>
          <note>
            Sverige dominerar den moderata ångvälten. Där skär man ned för
            de ''svagare'' och resursfattigare människorna. Det är precis
            det som man säger sig vilja bekämpa i tredje världen. Det måste
            finnas ett samband mellan den politik som man för här hemma och
            den man för där ute -- annars blir det inte trovärdigt. Man måste
            ha samma mål för sin politik när det gäller inrikespolitiken som
            när det gäller utrikespolitiken: solidaritet, rättvisa, frihet
            och framsteg. På den punkten ser man uppenbara skillnader mellan
            den politik som regeringen står för i biståndspropositionen, som
            vi stöder i dess huvuddelar, och den politik man för här hemma.
          </note>
          <note>
            Det är därför vi är oroliga för att det i framtiden inte skall
            hålla heller i biståndspollitiken.
          </note>
          <note type="speaker">
            Anf. 30 PÄR GRANSTEDT (c) replik:
          </note>
          <note>
            Herr talman! Den socialdemokratiska 80-
          </note>
          <note>
            talspolitiken ledde -- det vet vi nu -- till ökade ekonomiska
            klyftor i Sverige, till större skillnad mellan dem som tjänar
            mycket, i synnerhet
          </note>
          <note>
            ''klipparna'', och vanligt folk. Den innebar nedskuret bistånd
            relativt vår bruttonationalinkomst. Om Pierre Schori är stolt
            över den konsekvens som det är uttryck för -- ökade klyftor i
            Sverige, minskad solidaritet med tredje världen -- och efterlyser
            någonting liknande av den icke-socialistiska regeringen för att
            han skall känna sig trygg får det stå för honom.
          </note>
          <note>
            Jag noterar för min del med tillfredsställelse att regeringen
            och riksdagsmajoriteten, trots de ekonomiska påfrestningar vi
            är utsatta för, står fast vid enprocentsmålet. Precis likadant
            var det under
          </note>
          <note>
            70-talet. Det var också en tid av djup ekonomisk kris. Trots
            detta förde den dåvarande borgerliga majoriteten upp det svenska
            biståndet till enprocentsmålet och såg till att det låg fast där.
            Det var först sedan socialdemokraterna återkommit som man började
            urgröpa det. Den typen av konsekvens som Socialdemokraterna stod
            för under 80-talet -- vidgade klyftor här hemma, minskad solidaritet
            med tredje världen -- tycker jag inte är något recept för den
            fyrpartiregering som vi nu har.
          </note>
          <note type="speaker">
            Anf. 31 LARS MOQUIST (nyd) replik:
          </note>
          <note>
            Herr talman! Pär Granstedt tog upp vad han kallade för Ny demokratis
            egoism, Ny demokratis önskan att gynna svenskar i förhållande
            till fattiga människor i tredje världen. Ja, Pär Granstedt, när
            biståndet används på det sätt som det gör i dag tycker vi att
            det finns anledning att ifrågasätta storleken på det. Vi skänker
            pengar som vi lånat och låter kommande generationer vara med och
            betala.
          </note>
          <note>
            Vi tycker inte att det är egoism utan omsorg om våra barn och
            barnbarn att se till att Sverige inte är ett fattighus när de
            skall leva och verka i Sverige utan att de kan få en dräglig tillvaro
            här.
          </note>
          <note>
            Världsfattigdomen tog Pär Granstedt också upp.
          </note>
          <note>
            Världsfattigdomen ökar, sade han, på grund av att olika länder
            inte har levt upp till FN:s mål på 0,7 %.
          </note>
          <note>
            Det är riktigt. Det är mycket få länder som gör det -- jag tror
            att det i dag är bara fyra länder som verkligen lever upp till
            det, och vi går i täten genom att ligga på drygt 1 %.
          </note>
          <note>
            Vi tycker att vi måste motsätta oss de höga militära utgifterna
            i tredje världens länder i förhållande till deras budgetar och
            inte skänka pengar till länder som vi tycker utvecklas helt snett.
            Varför skall vi skänka pengar till sådana länder?
          </note>
          <note type="speaker">
            Anf. 32 PÄR GRANSTEDT (c) replik:
          </note>
          <note>
            Herr talman! Det är naturligtvis så att vi har ekonomiska påfrestningar
            i Sverige. Men samtidigt är detta utifrån den mycket höga konsumtionsnivå
            som vi ändå har. Den bild som Moquist här målar upp är genomsnittssvensken
            som sitter i sin soffa, i en villa eller lägenhet någonstans --
            med bil i garaget, med TV, med ett fyllt kylskåp, med i stort
            sett allt man kan begära av bekvämlighet i tillvaron -- och säger:
            Det är naturligtvis synd att folk svälter, att folk går under
            i naturkatastrofer, att alla blir fattigare och fattigare, men
            jag kan inte offra någonting av det jag har; jag har det så besvärligt.
          </note>
          <note>
            Den attityden uppmuntrar Ny demokrati och säger att det är riktigt
            att sitta i den bekväma svenska soffan framför TV-apparaten och
            säga: Det är ju synd om dem där borta, men det är ingenting som
            vi kan göra någonting åt -- vi måste tänka på vår höga levnadsstandard
            och se till att den kan behållas.
          </note>
          <note>
            Det är klart, herr talman, att man kan tycka att det är litet
            synd att man behöver ägna så stor del av ulandsdebatten åt enprocentsmålet,
            men behoven är egentligen omätliga. Vi skulle kunna satsa väldigt
            mycket mer, och det borde vi egentligen också göra. Nu har vi
            sagt att vi är beredda att satsa åtminstone 1 % av vår bruttonationalinkomst
            -- en mycket, mycket blygsam del av allt vi tjänar -- på biståndet.
            Det är ett offer vi är beredda att göra. Då är det allvarligt
            när partier som Ny demokrati säger att t.o.m. det är för mycket,
            att t.o.m. det är en för stor uppoffring för vår heliga svenska
            levnadsstandard -- det måste vi också skära ned på.
          </note>
          <note type="speaker">
            Anf. 33 LARS MOQUIST (nyd) replik:
          </note>
          <note>
            Herr talman! Jo visst, Pär Granstedt, kan vi offra någonting
            -- det är självklart. Men vi drar ju på våra barn nya skulder,
            gör nya ränteåtaganden. Är vi verkligen solidariska mot kommande
            generationer på det sättet? Det anser inte jag.
          </note>
          <note>
            Det är okej att vi säger att vi skall dra ned på vår konsumtion
            eller att vi skall öka vår konsumtion --
          </note>
          <note>
            det kan man ha olika uppfattningar om. Men vi drar på oss skulder
            för barn och barnbarn. Jag tycker inte att vi i Sveriges riksdag
            har rätt att dra på kommande generationer sådana skulder -- vi
            lånar upp för att skänka till länder där vi ser att effekterna
            inte är särskilt stora.
          </note>
          <note type="speaker">
            Anf. 34 PÄR GRANSTEDT (c) replik:
          </note>
          <note>
            Herr talman! Det är riktigt att vi för närvarande lever över
            våra tillgångar. Men frågan är då: Är det möjligheterna till utveckling
            för tredje världens fattiga som vi skall dra in på eller är det
            möjligen en del av vår egen överkonsumtion? Om vi kunde tänka
            oss att dra ned vår egen konsumtion med en hundradedel hade vi
            sparat in precis det som allt vårt bistånd ger.
          </note>
          <note>
            Frågan är då: Vad är det mest riktiga -- att dra ned på vår egen
            konsumtion med en hundradedel eller att lämna tredje världens
            fattiga åt sitt öde? Vi vet
          </note>
          <note>
            Ny demokratis svar: Hellre lämna tredje världens fattiga åt sitt
            öde än minska vår egen konsumtion med en hundradedel.
          </note>
          <note type="speaker">
            Anf. 35 Statsrådet ALF SVENSSON (kds):
          </note>
          <note>
            Herr talman! Lågkonjunkturen ställer, som vi vet, till stora
            problem i Sverige. En tidning påpekar att statliga garantier,
            lån m.m. till den svenska finansvärlden motsvarar totalt 14 miljarder
            kronor, dvs. ett belopp i samma storleksordning som det årliga
            svenska biståndet. Ingen vill dock, trots detta, avveckla det
            svenska bankväsendet. Massor av företag går i konkurs. Erfarna
            konkursadvokater anser att det förekommer brott vid åtskilliga
            av dessa konkurser. Trots detta tror vi på svensk företagsamhet.
          </note>
          <note>
            Varför? Jo, vi har personlig erfarenhet av hur systemet fungerar
            -- med sina brister och förtjänster.
          </note>
          <note>
            Jämför detta med många människors inställning i debatten om det
            svenska u-landsbiståndet. Man kan inte låta bli att undra över
            den snedbalans som många gånger präglar meningsutbytet. Varför
            är det så intressant att lyfta fram misstag inom biståndsarbetet,
            och så ointressant att tala om biståndsinsatser som fungerar bra?
          </note>
          <note>
            Svaret på den frågan tror jag delvis står att finna i våra vardagserfarenheter
            och i massmedias roll.
          </note>
          <note>
            Det finns inget att invända mot att massmedia gör kritiska granskningar
            av allt som rör sig i samhället.
          </note>
          <note>
            Men en följd av nyhetsvärderingen blir att tusentals människors
            outtröttliga arbetsinsatser för att skapa positiva förändringar
            i u-länderna aldrig når fram till allmänhetens uppmärksamhet.
            De som av olika skäl inte lyckats ställs i rampljuset och präglar
            därmed människors bild av biståndsarbetet. Det är ju inte lika
            många som har personliga erfarenheter av livet i biståndsländerna
            som de som vet hur finansvärlden och företagen i Sverige fungerar.
          </note>
          <note>
            De framsteg som görs i riktning mot bättre förhållanden förblir
            därför okända för de flesta. U-
          </note>
          <note>
            världen framställs som ett bottenlöst träsk av vanskötsel, svält
            och oförmåga att sköta de egna angelägenheterna. Det skapar en
            känsla av hopplöshet. Många tycker därför att det är meningslöst
            att engagera sig i u-landsinvånarnas situation.
          </note>
          <note>
            Jag skulle därför, herr talman, gärna vilja ta tillfället att
            här i riksdagen nyansera denna bild och visa på några av de positiva
            utvecklingstrender som faktiskt finns i den tredje världen. Här
            är några aktuella fakta, som aldrig fått några stora rubriker:
          </note>
          <note>
            Under de senaste 40 åren har den genomsnittliga realinkomsten
            mer än fördubblats i den fattiga världen -- detta trots befolkningsökningen.
          </note>
          <note>
            Barnadödligheten för barn under fem år, som är en av de tydligaste
            signalerna när det gäller det allmänna hälsotillståndet, har gått
            ned med 50 %
          </note>
          <note>
            eller mer under de senaste 40 åren i alla delar av tredje världen.
          </note>
          <note>
            Den förväntade genomsnittslivslängden har ökat med mer än en
            tredjedel i alla delar av tredje världen sedan 1950, och i många
            regioner har ökningen varit betydligt större.
          </note>
          <note>
            Andelen barn som går i grundskolor i tredje världen har ökat
            från mindre än hälften till mer än tre fjärdedelar under de senaste
            40 åren; detta trots att antalet barn i skolåldern har ökat med
            50 %.
          </note>
          <note>
            Enbart under åren 1970 till 1985 ökade antalet människor som
            har tillgång till rent vatten från omkring 10 % till omkring 60
            % av u-ländernas landsbygdsbefolkning.
          </note>
          <note>
            Och slutligen, på denna lista, befolkningsutvecklingen. Trots
            vad de flesta tycks tro är det så att hastigheten i befolkningsökningen
            avtar överallt i tredje världen, inklusive Afrika.
          </note>
          <note>
            Tack vare tidigare satsningar på utbildning och befolkningsprojekt
            är antalet invånare på jorden ungefär 400 miljoner lägre än det
            i dag kunde ha varit enligt prognoserna.
          </note>
          <note>
            Verkligheten i tredje världen är alltså inte alls så dyster och
            hopplös som många tycks tro. Tvärtom är det så att de senaste
            30--40 åren har inneburit sociala och ekonomiska framsteg utan
            motstycke i historien i stora delar av världen -- och detta trots
            det kalla kriget, väpnade konflikter, torkkatastrofer och folkökning.
            Tre människor av fyra är bevisligen friskare, bättre utbildade,
            lever längre, är mer välnärda och mer produktiva än för bara en
            generation sedan. Biståndet har medverkat som en faktor bland
            flera andra i denna pågående förändring av människors villkor.
          </note>
          <note>
            Trots att det finns många olösta problem i tredje världen och
            trots att människor i vissa regioner fortfarande blir allt fattigare
            är ändå de positiva förändringar som jag nämnt en tydlig indikation
            på att också stora svårigheter kan övervinnas och att missförhållanden
            kan förändras. Det finns en stor kapacitet för utveckling i tredje
            världens länder.
          </note>
          <note>
            Biståndet är, som nämnts, inte den enda faktorn och inte heller
            den viktigaste i denna process.
          </note>
          <note>
            Ländernas egen förmåga är den främsta orsaken till deras utveckling.
            Men biståndet spelar en betydelsefull roll. När det är som bäst
            kan det ha en katalysatoreffekt, vars verkningar sprider sig långt
            utanför själva biståndsinsatsen.
          </note>
          <note>
            Det finns alltså fortfarande många stora utmaningar att möta
            för att ge alla människor i de fattiga länderna en människorvärdig
            tillvaro. Några av de problem vi i den rika världen måste hjälpa
            till att lösa är följande:
          </note>
          <note>
            Hälften av jordens kvinnliga befolkning är ännu analfabeter.
          </note>
          <note>
            Bara 44 % av landsbygdsbefolkningen i u-länderna har tillgång
            till läkarvård.
          </note>
          <note>
            Över en miljard människor lever i absolut fattigdom -- något
            som också har sagts här tidigare.
          </note>
          <note>
            En femtedel av jordens befolkning går hungrig varje dag.
          </note>
          <note>
            Militärutgifterna i de fattigaste länderna har visserligen minskat
            de allra senaste åren, men gick under åren 1960--1986 upp från
            4,2 % av BNP till
          </note>
          <note>
            5,5 %.
          </note>
          <note>
            Miljöhoten bir allt allvarligare för oss alla.
          </note>
          <note>
            Mot denna bakgrund vill jag nu, herr talman, gå in på hur det
            svenska biståndet i kombination med internationella insatser skall
            möta några av dessa utmaningar.
          </note>
          <note>
            För det första: I biståndet krävs engagemang och vilja att dela
            med sig av erfarenheterna. Det gör vi genom alla de folkrörelser,
            kyrkor och andra organisationer som deltar i utvecklingssamarbetet.
          </note>
          <note>
            Vi gör det också genom det som brukar kallas tekniskt bistånd
            från experterna -- enskilda, hos konsultföretag och myndigheter
            eller på universiteten -- som fyller biståndet med dess kunskapsmässiga
            innehåll. Allt detta behövs för att biståndet skall ha hög kvalitet.
          </note>
          <note>
            För det andra: I debatten verkar det ibland som om man glömmer
            bort att också de finansiella resurserna behövs för att få i gång
            en utveckling. Vi tvingas fortfarande konstatera att den samlade
            insatsen för u-länderna långt ifrån är tillräcklig.
          </note>
          <note>
            För u-länderna betyder de globala handelshindren att de förlorar
            handelsmöjligheter som kunde gett mer än det samlade biståndet
            i exportinkomster.
          </note>
          <note>
            Fortfarande lever hoppet om att GATT-
          </note>
          <note>
            föhandlingarna skall kunna göra något åt detta.
          </note>
          <note>
            Skuldproblemen är fortfarande inte lösta.
          </note>
          <note>
            Återflödet till de rika länderna och till de internationella
            finansiella institutionerna av räntor och amorteringar är nästan
            lika stort som tillskottet av nytt kapital genom lån och bistånd.
          </note>
          <note>
            Sverige måste fortsätta att arbeta för skuldlättnader för de
            fattigaste länderna. Det gläder mig därför att utskottet har kunnat
            enas om att stödja regeringens förslag om att öka anslaget för
            stöd till ekonomiska reformprogram och skuldlättnadsåtgärder.
            Tyvärr finns det andra länder som bromsar nödvändiga uppgörelser.
          </note>
          <note>
            Jag är också glad över att utrikesutskottet ställer sig bakom
            regeringens beslut att återupprätta enprocentsramen för bistånd
            till u-länderna. Efter ett drygt halvår på min nuvarande post
            kan jag försäkra att resurserna behövs. Vi stöter dagligen på
            nya behov som kräver nya insatser.
          </note>
          <note>
            Utvecklingen i Sydafrika är glädjande och hoppingivande. Processen
            mot demokrati fortsätter. Det intensiva svenska intresset och
            engagemanget för Sydafrika och mot apartheid består. Detta har
            inte minst avspeglats i ökande humanitärt bistånd till södra Afrika.
            Lika viktigt bedömer jag det vara att detta bistånd anpassas till
            den pågående processen. Även om demokrati, som jag hoppas, snart
            kommer att införas i Sydafrika, så kommer konsekvenserna av apartheidsystemet
            att prägla landet under år framöver. Apartheid har skapat ett
            samhälle med stor rikedom för ett fåtal, parallellt med fattigdom
            för flertalet. Vi håller nu på att gå igenom hur Sverige bäst
            skall kunna stödja det nya Sydafrika.
          </note>
          <note>
            Ett annat område där det svenska samarbetet på ett påtagligt
            sätt bär frukt är Centralamerika. På särskild inbjudan deltog
            jag vid undertecknandet av fredsavtalet i El Salvador i Mexico
            den 16
          </note>
          <note>
            januari. Jag har sedan dess haft samtal med regeringsföreträdare
            från Nicaragua liksom med representanter för parterna i såväl
            Guatemala som
          </note>
          <note>
            El Salvador. Genom alla dessa samtal kan jag konstatera att Sverige
            upplevs som en betydelsefull samtals- och samarbetspartner i fredsarbetet
            och på alla de områden som prioriteras i samarbetet, nämligen
            demokrati, mänskliga rättigheter och marknadsekonomi. Denna dialog
            avser jag att vidareutveckla i syfte att stödja en strävan mot
            försoning, samarbete och ekonomisk utveckling inom hela regionen.
          </note>
          <note>
            När det gäller katastrofhjälpen måste jag tyvärr konstatera att
            behoven av insatser ökat kraftigt de senaste två åren. Det beror
            bl.a. på det katastrofala läget i Afrikas horn och i södra Afrika
            men också på utvecklingen i Öst- och Centraleuropa. Man kan konstatera
            att resurserna från givarna inte har hållit jämn takt med behoven.
            Sverige har dock enligt min mening hållit sig väl framme i dessa
            sammanhang. Jag hade personligen förmånen att i
          </note>
          <note>
            FN-huset i New York i januari som Sveriges representant kunna
            utlova det första bidraget till
          </note>
          <note>
            FN:s appell för Afrikas horn, en insats på 120 milj.
          </note>
          <note>
            kr.
          </note>
          <note>
            Ett tydligt uttryck för den förvärrade katastrofsituationen är
            att de tre största operativa
          </note>
          <note>
            FN-organen i samband med katastrofer, dvs.
          </note>
          <note>
            livsmedelsprogrammet, Flyktingkommissarien och
          </note>
          <note>
            Unicef, ökade sina katastrofinsatser från 1989 till
          </note>
          <note>
            1991 från 5 till 12 miljarder kronor.
          </note>
          <note>
            Generalförsamlingen antog strax före julen 1991 ett svenskt förslag,
            som stärker FN:s möjligheter att agera samordnat vid katastrofsituationer.
            För att lösa de konflikter som ligger bakom många katastrofer
            måste politiska initiativ tas. Det behövs också en starkare koppling
            mellan humanitära insatser och utvecklingsbistånd. Jan Eliasson,
            tidigare chef för den svenska FN-delegationen i
          </note>
          <note>
            New York, har av generalsekreteraren utsetts att från 1 april
            i år samordna FN:s humanitära aktioner och bistånd. Denna utnämning
            tror jag är ett viktigt steg i effektiviseringen av FN:s katastrofinsatser.
          </note>
          <note>
            Men omfattningen av de senare årens katastrofer kräver också
            att vi här hemma ser över vår kapacitet att ha hög katastrofberedskap,
            att fatta snabba beslut och att följa upp insatsernas genomförande.
          </note>
          <note>
            Sverige har under det senaste året givit katastrofhjälp till
            ett sextiotal länder. Hjälpen har givits genom ett stort antal
            enskilda organisationer samt genom FN och andra internationella
            organisationer och nationella myndigheter. De i särklass största
            insatserna har gjorts i Afrika, särskilt i Afrikas horn. Samtidigt
            har ett ökat antal svåra situationer krävt humanitära insatser
            i
          </note>
          <note>
            Albanien, Jugoslavien, Baltikum och andra delar av Östeuropa.
            Den fortsatt svåra situationen i flera av dessa områden och hungerkatastrofen
            i södra
          </note>
          <note>
            Afrika gör att jag förutser ett ökat behov av katastrofmedel.
          </note>
          <note>
            Regeringen har som bekant gett uttryck för ett ökat engagemang
            inom biståndspolitiken för demokratiseringssträvanden och respekten
            för mänskliga rättigheter. Att värna om de mänskliga rättigheterna
            är att vägledas av principen om människors lika värde och om varje
            människas inneboende värdighet. Detta är en aspekt av biståndspolitiken
            som utifrån min egen kristdemokratiska grundsyn ligger mig mycket
            varmt om hjärtat. I så gott som alla de möten jag haft med representanter
            för regeringar och myndigheter i våra samarbetsländer har jag
            tagit upp dessa frågor. Jag är övertygad om att de är viktiga
            inte bara för de individer vars människovärde så ofta kränks,
            utan också för samhällen och stater i deras strävan till utveckling
            och välstånd. De internationella FN-normerna om mänskliga rättigheter
            utgör en grundval för vårt åtagande att bistå de fattiga. Regeringen
            har föreslagit en kraftig ökning av stödet för att främja de mänskliga
            rättigheterna och en demokratisk samhällsutveckling -- en ökning
            med 150 milj.kr. till
          </note>
          <note>
            700 milj.kr. Insatser för att stärka rättsväsendet i flera länder
            liksom att värna barnens rätt blir prioriterade uppgifter.
          </note>
          <note>
            Det är ofta barn som drabbas värst när våld och orättvisor präglar
            ett samhälle. Fattigdom och sociala missförhållanden tvingar miljontals
            barn att bli självförsörjande i tidig ålder. Många blir gatuförsäljare
            eller prostituerade. De möts då av samhällets förakt och utsätts
            för myndigheters förföljelse. Vi hör upprepade, skrämmande rapporter
            om hur ''utrotningsgrupper'' dödar gatubarn i Brasiliens och andra
            länders storstäder.
          </note>
          <note>
            Jag har tagit upp gatubarnens situation i samtal med bl.a. Unicef-chefen
            James Grant, med Brasiliens ambassadör och nu senast bara för
            några dagar sedan med påven.
          </note>
          <note>
            Med FN:s konvention om barnens rättigheter har vi fått normer
            för att säkerställa barnets rätt till försörjning, skydd och deltagande
            i samhället. Jag anser det särskilt angeläget att följa upp konventionens
            övervakning med praktiska insatser.
          </note>
          <note>
            Barns rättigheter är en del av demokratimålet för svenska biståndsinsatser.
            Därför skall vi envist ta till vara alla tillfällen att med barnkonventionen
            som grund påtala missförhållanden som gäller barn.
          </note>
          <note>
            Demokratimålet är också i hög grad knutet till kvinnans roll.
            SIDA har arbetat för att synliggöra kvinnors roll i utvecklingen.
            I hela biståndet till våra samarbetsländer integreras kvinnofrågor.
          </note>
          <note>
            Samtidigt satsar vi också i fortsättningen på speciella kvinnoprojekt.
            FN har beslutat att en ny världskvinnokonferens skall äga rum
            1995. Då skall man anta en handlingsplan om bl.a. kvinnor i uländer.
            I regeringskansliet bereds nu formerna för att förbereda det svenska
            deltagandet i kvinnokonferensen.
          </note>
          <note>
            Nära förbunden med kvinnofrågorna är befolkningsutvecklingen.
            Man har visat att det finns ett klart samband mellan kvinnors
            utbildning och sociala status å ena sidan och födelsetalen å den
            andra. Trots den minskning i ökningstakten jag nämnde, kommer
            jordens befolkning att de närmaste 10 åren öka med 1 miljard.
            Om ingenting görs blir konsekvenserna förödande för miljön.
          </note>
          <note>
            Världens flyktingströmmar ökar dramatiskt och storstadsgettona
            i u-världen växer.
          </note>
          <note>
            Tidigare svenska insatser när det gäller befolkningsfrågorna
            var ofta ensidigt inriktade på familjeplanering. Perspektivet
            var teknisktmedicinskt. Nu ser vi befolkningsfrågan i ett bredare
            perspektiv. Individens behov kommer i blickpunkten. Insatser för
            familjeplanering bör integreras med stöd till utbildning, mödra-
            och barnavård. Tonvikten skall läggas på kvinnornas villkor.
          </note>
          <note>
            1994 kommer FN att ordna en ny befolkningskonferens. Regeringen
            kommer inför denna konferens att tillsätta en nationalkommitté
            för att dryfta Sveriges hållning.
          </note>
          <note>
            Herr talman! Befolkningsutveckling, fattigdom och miljö i u-länderna
            hänger ihop. SIDA presenterade förra året en utredning där man
            visade hur miljöförstöring och fattigdom växelverkar.
          </note>
          <note>
            Fattigdomsbekämpning har därför blivit ett huvudområde i de svenska
            förberedelserna inför
          </note>
          <note>
            FN:s konferens om miljö och utveckling i Rio i juni.
          </note>
          <note>
            Sverige och de övriga nordiska länderna har inför
          </note>
          <note>
            Rio-konferensen föreslagit att ett finansiellt paket skall antas
            i Rio. Paketet innehåller bl.a. förslag om en tidtabell för att
            uppnå FN:s 0,7-procentsmål, större resurser till de internationella
            utvecklingsbankerna, åtgärder för att lätta skulderna för de fattigaste
            länderna och ett förstärkt FN-bistånd.
          </note>
          <note>
            Regeringen vill verka för ett starkare FN i den nya internationella
            världsordning som nu är på väg att etableras. Stabil fred och
            säkerhet kan bara uppnås om det internationella samarbetet försöker
            undanröja fattigdomen, stoppa den globala miljöförstöringen och
            kraftfullt ta sig an demokratifrågorna och frågan om de mänskliga
            rättigheterna. Det kräver omfattande reformeringar av FN:s arbetssätt.
          </note>
          <note>
            Sådana reformer har föreslagits inom det nordiska
          </note>
          <note>
            FN-projektet. Enligt projektet bör modernare och effektivare
            styrformer introduceras. De nordiska länderna föreslår också ett
            helt nytt finansieringssystem för att få fram de resurser som
          </note>
          <note>
            FN behöver i en ny krävande roll. Nordens reformförslag kommer
            att bli huvudfråga vid FN:s ekonomiska och sociala rådsmöte i
            sommar.
          </note>
          <note>
            Herr talman! En fråga som alltid är aktuell när biståndspolitiken
            behandlas är frågan om biståndets effektivitet. De stora internationella
            undersökningar om biståndets effektivitet som gjorts liksom de
            ständigt pågående svenska utvärderingarna ger, vad kritikerna
            än säger, en totalbild av att biståndet fyller väsentliga funktioner
            i utvecklingsländerna.
          </note>
          <note>
            Naturligtvis förekommer också felbedömningar och misslyckanden
            -- liksom det gör inom alla mänskliga verksamhetsområden. Självfallet
            anser jag att man skall ta till sig all saklig kritik och se till
            att eventuella misstag inte upprepas. Vi skall nu effektivisera
            biståndet genom att närmare granska katastrofhjälpen, samarbetet
            mellan regeringskansliet och olika biståndsmyndigheter samt förstärka
            utvärderingen av biståndsprojekten.
          </note>
          <note>
            Kritikerna av biståndet finns -- men också ett brett folkligt
            stöd för det. Det var stimulerande att på den nyligen avslutade
            biståndsmässan i Örebro träffa en del av alla dessa entusiaster.
            Nu ökar vi i årets budget anslaget för enskilda organisationer
            till 875 milj.kr. Jag hopppas nu att de här organisationerna skall
            kunna leva upp till vår förväntan -- biståndinsatser med engagemang,
            effektivitet och god överblick över projekten.
          </note>
          <note>
            Till sist några ord om fantasins och inlevelsens betydelse. De
            reaktioner på biståndsinsatser jag ibland hör tyder på att många
            saknar fantasi att sätta sig in i hur det är att vara fattig,
            hungrig eller på flykt. Därför är informationen om biståndet så
            viktig, liksom stödet till folkrörelser och enskilda organisationer.
            Vi måste avsevärt förbättra informationen om hela det svenska
            biståndet.
          </note>
          <note>
            Lyckas vi med det har vi alla chanser att också höja kvaliteten
            i insatserna. Sverige vimlar av kreativa företag, kunniga forskare
            och kompetenta yrkesmän på alla områden, som med glädje går in
            i nya uppgifter. Vi skall i det sammanhanget inte glömma alla
            invandrarungdomar som tack vare hemspråksundervisningen blivit
            tvåspråkiga.
          </note>
          <note>
            Exportindustrin har redan upptäckt dem. Det är ingen tillfällighet
            att ett stort exportföretag startat försäljning till Vietnamn
            med hjälp av en sverigevietnames.
          </note>
          <note>
            Biståndet behövs! Det kan dessutom hjälpa oss att finna den ödmjuka
            inställning som, parat med stolthet över Sveriges insats, hjälper
            oss att bearbeta vår egen etnocentrism. Vi är inte ensamma på
            detta klot som är vårt gemensamma hem!
          </note>
          <note>
            (Applåder)
          </note>
          <note type="speaker">
            Anf. 36 BERTIL MÅBRINK (v) replik:
          </note>
          <note>
            Herr talman! Jag vill ställa några frågor till Alf
          </note>
          <note>
            Svensson.
          </note>
          <note>
            Jag är naturligtvis överens med Alf Svensson om att man också
            skall framhålla de positiva delarna i svensk biståndspolitik.
            Det finns faktiskt sådana, och Alf Svensson nämnde dem ju också.
          </note>
          <note>
            Jag sade i mitt inledningsanförande att 1980-talets kris i u-länderna
            visar att det inte räcker med bistånd för att höja de fattiga
            folkens levnadsnivå.
          </note>
          <note>
            Andra faktorer spelar större roll.
          </note>
          <note>
            Handelsvillkoren, råvarupriserna, räntan, iländernas protektionism,
            som tenderar att öka, och de transnationella företagen är ju väldigt
            viktiga och avgörande delar av en total u-landspolitik.
          </note>
          <note>
            Instämmer biståndsministern i detta, och är biståndsministern
            i så fall beredd att ta initiativ till en utredning som väger
            in också de här andra viktiga delarna, så att vi får en helhetssyn
            på utvecklingen?
          </note>
          <note>
            Den andra frågan jag vill ställa tog jag också upp i mitt huvudanförande.
            När vi förhandlar med våra programländer om nya insatser väger
            vi ju in aspekten om de mänskliga rättigheterna. Den är ju väldigt
            väsentlig i sammanhanget. Jag tycker det är riktigt. Vi skall
            naturligtvis göra det. Men om jag inte har missuppfattat det skall
            de biståndspolitiska kraven -- det är ju fem stycken -- gälla
            även för våra andra organ, organ som samarbetar med andra länder
            än våra programländer, exempelvis medelinkomstländer. Anser biståndsministern
            att exempelvis BITS gör detta, dvs. att man precis som
          </note>
          <note>
            SIDA väger in aspekten om de mänskliga rättigheterna i förhandlingarna,
            när man förhandlar med olika länder ute i världen? Om svaret är
            ja är det litet svårt att förstå hur man kan använda biståndspengar
            till ett antal länder som jag har nämnt: Peru, Filippinerna, Ghana,
            Turkiet,
          </note>
          <note>
            Egypten och vad det nu är för länder. Tillståndet för de mänskliga
            rättigheterna i de länderna är ju under all kritik.
          </note>
          <note>
            Jag vill att biståndsministern svarar på de här två frågorna.
          </note>
          <note type="speaker">
            Anf. 37 Statsrådet ALF SVENSSON (kds):
          </note>
          <note>
            Herr talman! Jag är helt överens med Bertil
          </note>
          <note>
            Måbrink om att det viktiga inte bara är enprocentsmålet utan
            i högsta grad också handelspolitiken. Jag sade i mitt huvudanförande
            att vi ännu inte har gett upp hoppet om att GATT
          </note>
          <note>
            skall kunna komma på bättre tankar. Jag är helt övertygad om
            att det är mycket viktigt att vi från svenskt håll -- och inte
            bara från svenskt håll, utan detta är ju något som i allra högsta
            grad måste arbetas fram internationellt -- ser till att handelshindren
            visavi u-länderna börjar nedmonteras. Låt oss gemensamt i alla
            de fora och sammanhang där det är möjligt verka i den riktningen.
            Det är mycket mycket angeläget.
          </note>
          <note>
            Jag tror att Måbrink tänker fel om han vill göra gällande att
            BITS inte skull bry sig om MR-frågor i sina relationer med andra
            länder.
          </note>
          <note>
            För två eller tre veckor sedan var jag i Bolivia, och där var
            en delegation från BITS med. Varför? Jo, därför att man hyser
            förhoppningar om en demokratisering som har spirat och börjat
            byggas ut i Bolvia. Av den anledningen fanns också BITS
          </note>
          <note>
            med i delegationen.
          </note>
          <note>
            Man kan naturligtvis som Måbrink räkna upp Peru och andra länder
            och hävda att BITS inte skulle finnas där. Men varför räknar då
            inte Måbrink upp
          </note>
          <note>
            Vietnam, Cuba och andra länder? Om jag inte minns fel stod Måbrink
            tidigare här och häcklade oss för att vi har tonat ner biståndet
            till Vietnam och avbrutit biståndet till Cuba.
          </note>
          <note type="speaker">
            Anf. 38 BERTIL MÅBRINK (v) replik:
          </note>
          <note>
            Herr talman! Det är bra att ambitionen är att försöka riva ner
            handelshindren, herr biståndsminister. Jag hade tidigare ett replikskifte
            med utskottets ordförande om detta. Jag skall naturligtvis också
            försöka ställa upp på den ambitionen. Men verkligheten är ju annorlunda.
          </note>
          <note>
            Handelshindren ökar. EG, som ju biståndsministern är en ivrig
            förespråkare för ett svenskt medlemskap i, reser nya handelshinder
            gentemot u-länderna, och detta försvårar uländernas ekonomiska
            situation och ökar fattigdomen. Det är ju det verkliga förhållandet.
          </note>
          <note>
            Jag har inte sagt att läget för de mänskliga rättigheterna är
            tillfredsställande i våra programländer. Jag kritiserade bl.a.
            Vietnam.
          </note>
          <note>
            SIDA har ju kontroll över dessa länder. Ni har ju sänkt biståndet,
            och jag har som bekant inte föreslagit att man skall öka biståndet
            till Vietnam.
          </note>
          <note>
            Jag står bakom regeringens proposition. Men man hör ingenting
            från BITS eller från andra förespråkare för regeringspartierna
            om länder som
          </note>
          <note>
            Thailand, Filippinerna, Peru och Kina. Jag har tidigare påpekat
            detta. Det finns ingen riktig konsekvens i ert agerande när det
            gäller mänskliga rättigheter. Vissa länder glöms på något sätt
            helt bort. Menar biståndsministern att exempelvis
          </note>
          <note>
            Thailand, med en armégeneral, mer eller mindre en diktator, vid
            makten, är ett land som bör vara föremål för svenska biståndspengar?
            Kan det i så fall bero på att Världsbankens chefsekonomer har
            uttalat att Thailand är ett föredöme för Afrika när det gäller
            utveckling? Är det därför biståndsministern tiger när det gäller
            Thailand? Är det därför biståndsministern i en debattartikel i
          </note>
          <note>
            Sydsvenska Dagbladet för en eller en och en halv månad sedan
            höjde Världsbanken till skyarna som ett alldeles utmärkt organ?
          </note>
          <note>
            Man måste ta upp dessa frågor och kunna ställa olika länder,
            oavsett vad de har för system, till svars när de bryter mot de
            mänskliga rättigheterna.
          </note>
          <note type="speaker">
            Anf. 39 Statsrådet ALF SVENSSON (kds):
          </note>
          <note>
            Herr talman! Jag kan också uttala besvikelse över att handelshindren
            är så höga mellan EG och tredje världen, men EG existerar, vare
            sig Måbrink eller jag vill det eller inte -- och jag tycker att
            det är bra att EG existerar. Jag har den uppfattningen, vilken
          </note>
          <note>
            Daniel Tarschys tidigare också sade sig ha, att vi har större
            möjlighet att påverka om vi är medlemmar än om vi sitter kvar
            i vår vrå av världen och bara iakttar handelshindren. Jag går
            omkring med den uppfattningen, att lika väl som Sverige har kunnat
            vara med och påverka åtskilligt internationellt skall
          </note>
          <note>
            Sverige också kunna påverka åtskilligt som medlem i EG, i synnerhet
            om hela den nordiska familjen finns med där och kan göra gemensam
            sak.
          </note>
          <note>
            Jag är den förste att säga att MR-läget inte är positivt i länderna.
            Det framkom tidigare i Alf
          </note>
          <note>
            Wennerfors anförande att det finns mycket i övrigt att önska.
            Det är den bistra verklighet i vilken vi lever, och vad vi kan
            göra är att gång på gång påtala detta, för att förbättra läget
            något litet.
          </note>
          <note>
            Jag håller icke med Bertil Måbrink när han säger att vi tiger
            om länder som Filippinerna, Thailand och
          </note>
          <note>
            Peru -- det gör vi inte. För bara någon vecka sedan tog jag på
            en lunch emot en grupp mycket aktiva kvinnor som protesterar mot
            förhållandena i
          </note>
          <note>
            Filippinerna, och där är vi med och stödjer deras arbete och
            insatser. Jag kan gärna vara så ödmjuk att jag säger att vi kunde
            göra mer och höras mer, men tro inte att det finns något slags
            tudelning, så att vi protesterar när MR-läget kränks i vissa länder
            och tiger när det kränks i andra. Det är verkligen inte vår mening
            och avsikt. Då skulle vi ju helt förbruka vår trovärdighet.
          </note>
          <note>
            Förste vice talmannen anmälde att Bertil Måbrink anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 40 PIERRE SCHORI (s) replik:
          </note>
          <note>
            Herr talman! Jag vill gärna komplimentera Alf
          </note>
          <note>
            Svensson för hans första inlägg. Det var ett utmärkt inlägg,
            där han talade om att bistånd är viktigt och vad det svenska biståndet
            gör för nytta. För den som kan läsa mellan raderna var det också
            en klar reprimand till Ny demokrati och vad de står för i dessa
            frågor.
          </note>
          <note>
            Alf Svensson sade i slutet av sitt första inlägg att han hade
            träffat en vietnamesisk flykting som nu hade börjat finna hopp
            om att kunna återvända till sitt fosterland och hade startat ett
            litet företag. Det där är just ett uttryck för den förändrade
            situationen i Vietnam, som vi har talat om och som man bör stödja.
          </note>
          <note>
            Alf Svensson har också varit i Bolivia. Där heter presidenten
            Jaime Paz, och han är vanställd i ansiktet efter ha utsatts för
            ett attentat av högerextremister. Han sköts ned från en helikopter,
            fick vårdas och genomgå flera plastikoperationer i ansiktet. Det
            är en person som har fått mångårigt stöd från Sverige, från svensk
            socialdemokrati, genom en internationell solidaritetsfond och
            genom SIDA. Hans rörelse har fått stöd för att försöka kämpa för
            demokratin, i ett land som länge var en diktatur, som har världsrekord
            i statskupper men som nu är en ganska stabil demokrati och där
            man har framgångsrikt bekämpat en 10 000-procentig inflation.
            Det finns nu hopp för Bolivia.
          </note>
          <note>
            Bolivia är ett uttryck just för detta att man måste ha en långsiktig
            strategi för demokratin. När det finns en diktatur -- det fanns
            många i Bolivia -- stödjer man på andra vägar, genom folkrörelser,
            de kämpande demokraterna. Man skär inte ned, man håller sig inte
            borta, utan man har en långsiktig demokratisk strategi. Det är
            ett exempel på det som vi har diskuterat här tidigare, en kanske
            annorlunda syn på hur man skall kämpa för demokrati i tredje världen,
            där det inte är så lätt som här hemma, med vår långa erfarenhet
            och vår tradition att stå på.
          </note>
          <note>
            Jag skulle vilja upprepa mina frågor till Alf
          </note>
          <note>
            Svensson, bl.a. om skuldfrågan: Hur kan det komma sig att ansvaret
            för frågor om tredje världens fattiga människor och deras skulder
            är på väg att föras över från hans departement till finansministerns?
            Jag skulle också vilja ställa en fråga om demokrati, men det får
            jag återkomma till.
          </note>
          <note type="speaker">
            Anf. 41 Statsrådet ALF SVENSSON (kds):
          </note>
          <note>
            Herr talman! Jag kan verkligen understryka det
          </note>
          <note>
            Pierre Schori sade om Bolivias möjlighet att nu etablera en demokrati
            och att detta kommer att ta lång tid. Jag vill gärna också hålla
            med om att långsiktigheten är nödvändig. Bolivias president tog
            med mig upp i ett flygplan och visade stolt sitt land och även
            just den plats där han utsattes för attentatet. Just den stolthet,
            den framåtanda, det engagemang och den förhoppning som han visade
            visavi Sverige och visavi det internationella samfundet tror jag
            betyder väldigt mycket. Det skulle vara tragiskt om vi inte fanns
            där utan bara fanns på åskådarläktaren. Jag önskar verkligen att
          </note>
          <note>
            Bolivias framtid skall vara ljus, även om det, vilket
          </note>
          <note>
            Pierre Schori säkert är överens med mig om, ter sig dystert när
            man tänker på att hans samverkan har skett med en icke alltför
            demokratiskt sinnad herre för att få den majoritet han har.
          </note>
          <note>
            När det sedan gäller skuldfrågan hade ju Daniel
          </note>
          <note>
            Tarschys och Pierre Schori ett meningsutbyte som var intressant.
            Jag tycker att det är något förvånande att Pierre Schoris parti
            går emot den ökning på 200 miljoner till 700 miljoner som regeringen
            föreslår. Det var också så, att under socialdemokratisk regim
            överfördes en del av
          </note>
          <note>
            Världsbanksrelationen till finansdepartementet.
          </note>
          <note>
            Jag kan gärna uttrycka att jag vill ha den tillbaka och arbeta
            för att så skall ske, men det var synd att den överfördes på den
            tiden då Pierre Schori satt vid regeringsmakten. Det hade varit
            lättare för mig att agera om detta inte hade skett.
          </note>
          <note>
            Vi arbetar mycket med de här frågorna. SIDA har ganska nyligen
            till regeringen inkommit med en skrivelse med förslag till åtgärder
            för att minska de fattigaste ländernas skuldbörda. Det sitter
            en särskild arbetsgrupp, tillsatt inom regeringskansliet, som
            studerar SIDA:s förslag och undersöker vilka nya initiativ man
            kan bidra med för att ge sig på just denna utomordentligt stora
            och svåra del av utvecklingspolitiken.
          </note>
          <note type="speaker">
            Anf. 42 PIERRE SCHORI (s) replik:
          </note>
          <note>
            Herr talman! Vi får återkomma till skuldfrågan med Anne Wibble.
          </note>
          <note>
            Jag skulle vilja ställa en fråga till ministern för mänskliga
            rättigheter. Vi har talat om demokratin, och på tre kontinenter
            har demokratifrågan nyligen varit uppe i den internationella debatten.
            Det var först i Venezuela, som har en demokrati och där ett kuppförsök
            ägde rum för några veckor sedan. En hel värld reste sig mot detta,
            protesterade och gav demokratin sitt stöd. Men Sverige sade ingenting
            --
          </note>
          <note>
            Sverige, som enligt regeringsdeklarationen skall stå för en klar
            röst för demokrati i världen. Det kan ha varit ett förbiseende.
          </note>
          <note>
            Sedan hör vi att näringsministern Westerberg skall åka till Kina
            -- ett land som inte precis är demokratiskt. Vi kommer ihåg massakern
            på torget i Peking. Jag undrar då, Alf Svensson: Vad är det för
            näring som han skall företräda där? Är det marknadsekonomi eller
            demokrati han skall diskutera?
          </note>
          <note>
            En tredje kontinent är Saudiarabien. Där uttalade sig kungen
            av Saudiarabien nyligen så här: Fria val och demokrati är ingenting
            för oss i den här regionen; vi har en annan tradition, och vi
            vill inte ha det systemet.
          </note>
          <note>
            Jag menar inte att vi skall gå till storms mot
          </note>
          <note>
            Saudiarabien, men här har alltså på tre olika kontinenter förts
            en diskussion om demokratibegreppet utan att man har hört Sveriges
            röst. Tvärtom skickar vi tydligen en näringsminister till Kina
            -- vad han nu skall göra där, i detta läge.
          </note>
          <note>
            Jag vill fråga hur Alf Svensson ser på det här, med tanke på
            vad man har sagt i regeringsdeklarationen.
          </note>
          <note>
            Jag frågar helt opolemiskt och vill bara reda upp de demokratiska
            begreppen.
          </note>
          <note type="speaker">
            Anf. 43 Statsrådet ALF SVENSSON (kds):
          </note>
          <note>
            Herr talman! Jag tycker att det Pierre Schori sade om att man
            skall ta fram det här opolemiskt var mycket positivt. Det gäller
            så stora, viktiga och svåra frågor att vi måste försöka hantera
            dem utan att göra något slags partipolitisk vinst. Jag tror inte
            heller att något parti egentligen vill göra det.
          </note>
          <note>
            När det gäller Kina hade vi för drygt en månad sedan en MR-delegation
            på besök. Som MR-
          </note>
          <note>
            minister var jag mycket mån om att få träffa delegationen, och
            jag gjorde det också. Jag påtalade då vår stora besvikelse över
            det vi vet sker i Kina -- med den verkan det hava kan.
          </note>
          <note>
            Det är alltid svårt att få ett riktigt klart svar på om det är
            bäst att ha kontakter och i samband med dem försöka verka för
            mänskliga fri- och rättigheter eller att vända ryggen till och
            hoppas att någonting skall ske när man inte finns på plats och
            försöker påverka och uttrycka sina åsikter.
          </note>
          <note>
            Vi har nu talat om Kina. Vi kan i det här sammanhanget också
            tala om Vietnam. Skillnaden mellan Kina och Vietnam är inte gigantisk.
            När det gäller Vietnam förespråkar Pierre Schori att vi skall
            finnas med och påverka och att vi skall anse att det sker en utveckling
            åt rätt håll, både marknadsekonomiskt och politiskt-pluralistiskt,
            så att vi skall ha ett öppet fönster. Jag tycker att man skall
            vara så öppen att man kan fråga om detta inte rent av är en väg
            som skulle kunna vara framkomlig även beträffande Kina -- att
            vi ser till att vara på talefot för att påverka. Det är i alla
            fall en uppfattning som åtskilliga länder i Europa anser vara
            den rätta, eftersom man nu ser till att få fotfäste i Kina igen.
            Jag hoppas att man samtidigt talar om vad man tycker om MR-läget
            där.
          </note>
          <note type="speaker">
            Anf. 44 LARS MOQUIST (nyd) replik:
          </note>
          <note>
            Herr talman! Till att börja med så förstår jag inte, eller rättare
            sagt så förstår jag ganska väl, varför
          </note>
          <note>
            Pierre Schori stiger upp i talarstolen i stället för att ta sin
            replik från sin bänk. Herr talman, gäller inte antagna principer
            för debatten för Pierre Schori?
          </note>
          <note>
            Tydligen väljer Schori att frångå dessa debattprinciper när TV-kamerorna
            är på eller när läktaren är välfylld.
          </note>
          <note>
            Min replik gällde emellertid biståndsministern.
          </note>
          <note>
            Han tog upp en rad goda och lyckade projekt och redogjorde för
            regeringens målsättningar och visioner. Men jag vill ta upp en
            prioriteringsfråga när det gäller biståndet. Jag skall bara ta
            upp en av de många prioriteringar som regeringen har att göra
            och måste göra.
          </note>
          <note>
            I biståndsministerns anförande saknade jag en fråga som emellertid
            har tagits upp i en tidigare debatt, nämligen frågan om Tibet.
            Sverige har gett drygt 3 milj.kr. till tibetanerna, medan man
            sammanlagt har gett ungefär 10 miljarder till
          </note>
          <note>
            Vietnam. Alf Svensson lovade i en tidigare debatt att göra något
            åt tibetanernas förhållanden i samband med Dalai lamas besök i
            höstas. Det skulle vara intressant att höra biståndsministerns
            syn på prioriteringen när det gäller Vietnam kontra
          </note>
          <note>
            Tibet, mot bakgrund av att vi ger drygt 225 milj.kr.
          </note>
          <note>
            i bistånd till Vietnam men ganska blygsamma belopp till Tibet.
          </note>
          <note type="speaker">
            Anf. 45 FÖRSTE VICE TALMANNEN:
          </note>
          <note>
            Jag får bara meddela att det är en rekommendation till ledamöterna
            att ta replik i sina bänkar, men att vem som helst har rätt att
            ta replik även i talarstolen.
          </note>
          <note type="speaker">
            Anf. 46 Statsrådet ALF SVENSSON (kds):
          </note>
          <note>
            Herr talman! Jag hoppas att ingen irriterar sig på att jag talar
            från talarstolen. Om så är fallet kan jag gå ner och ställa mig
            i bänken.
          </note>
          <note>
            Låt mig säga att EG-länderna lade fram ett resolutionsförslag
            om MR-läget i Tibet, där Kina uppmanades att ta hänsyn till MR-situationen
            för tibetanerna. Jag vill nämna detta eftersom Bertil
          </note>
          <note>
            Måbrink hade den frågan uppe i ett tidigare inlägg.
          </note>
          <note>
            Det här förslaget föll emellertid på grund av ett motförslag
            om att man inte skulle ha någon behandling av den här typen av
            frågor, eftersom det inkräktade på kinesernas inre angelägenheter.
          </note>
          <note>
            Motförslaget lades fram av Pakistan och stöddes av
          </note>
          <note>
            Cuba, Syrien, Libyen och Sri Lanka.
          </note>
          <note>
            Sverige har för närvarande ingen delegat i FN:s
          </note>
          <note>
            MR-kommission. Det uppdraget alternerar mellan de nordiska länderna,
            och nu är det Finlands tur.
          </note>
          <note>
            Jag kan emellertid försäkra Lars Moquist och andra att Sverige
            har agerat gång på gång när det gäller att ställa krav på Kina
            angående relationerna mellan Kina och Tibet och understryka nödvändigheten
            av att MR-situationen radikalt förändras för tibetanerna.
          </note>
          <note>
            Våra möjligheter att göra biståndspolitiska insatser i Tibet
            är naturligtvis begränsade. Jag tror att
          </note>
          <note>
            Moquist känner till att -- efter något tidigare meningsutbyte
            vi har haft -- vi gör en hel del för att hjälpa flyktingar och
            för att hjälpa Tibet att upprätthålla sin kulturella identitet.
          </note>
          <note>
            När Dalai lama var här uttryckte han stor tillfredställse över
            det sätt på vilket han togs emot och det sätt som vi rent ekonomiskt
            och opinionsmässigt stöder hans sak.
          </note>
          <note type="speaker">
            Anf. 47 LARS MOQUIST (nyd) replik:
          </note>
          <note>
            Herr talman! Alf Svensson svarade inte direkt på min fråga. Min
            fråga gällde prioriteringar i det svenska biståndet och inte på
            vilket sätt man verkar internationellt. Det är i och för sig bra
            att vi verkar internationellt och försöker få till stånd en förändring
            i förhållandet mellan Kina och Tibet.
          </note>
          <note>
            Frågan om prioriteringar berörde dock Alf
          </note>
          <note>
            Svensson inte med ett ord.
          </note>
          <note>
            Sverige skulle kunna göra något. Vi skulle t.ex.
          </note>
          <note>
            ytterligare kunna dra ned på stödet till Vietnam, omforma det
            och se till att mera stöd ges till demokratiseringsprocesser eller
            projekt just i
          </note>
          <note>
            Tibet.
          </note>
          <note type="speaker">
            Anf. 48 Statsrådet ALF SVENSSON (kds):
          </note>
          <note>
            Herr talman! Det finns knappast någonting som jag tycker är så
            svårt som att begripa Ny demokratis biståndspolitik. Jag vet inte
            om någon annan gör det. Det sades nu att vi skulle kunna göra
            något visavi Tibet. Vid andra tillfällen finns det inget enda
            projekt som det är rim och reson i. Jag har aldrig hört någon
            nydemokrat stå här i kammaren och berätta om att något enda projekt
            har lyckats. Men i Tibet skulle vi alltså lyckas, särskilt om
            vi tar pengar från Vietnam.
          </note>
          <note>
            Herr talman! Det har tidigare sagts från ett flertal debattörer
            i ett flertal anföranden att vi har tagit ner landramen till Vietnam
            med 100 miljoner. Vi har med detta velat ge signaler om att man
            nu får strama upp sig, skärpa sig och börja introducera politisk
            pluralism. Men samtidigt har vi sagt -- jag säger det igen --
            att vi ser en utveckling i Vietnam, inte minst på marknadsekonomins
            område. Detta tror vi kommer att påskynda demokratiseringen.
          </note>
          <note>
            Att i det läget dra sig ifrån Vietnam -- Sverige fanns ju där
            under de riktigt mörka, för att inte säga svarta, åren -- anser
            vi skulle vara fel. Nation efter nation i Europa och runt om i
            världen vänder sig nu till Vietnam. Varför skulle då Sverige som
            har goodwill springa därifrån? Det vore verkligen inte till gagn
            vare sig för utvecklingen i Vietnam eller för svenskt näringsliv,
            om jag vågar lägga till det.
          </note>
          <note>
            Förste vice talmannen anmälde att Lars Moquist anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 49 KARL-ERIK SVARTBERG (s):
          </note>
          <note>
            Herr talman! Låt mig börja med att berömma biståndsministern
            för den klara markeringen när det gäller gatubarnen. Det är viktigt
            att vi håller trycket uppe i den här frågan. Vi socialdemokrater
            skrev genom vår partiordförande för en månad sedan till FN:s generalsekreterare,
            generalsekreteraren för FN:s konferens om miljö och utveckling
            i Rio, till Brasiliens president m.fl.
          </note>
          <note>
            om just den här frågan. Den här frågan är viktig men det gäller
            naturligtvis inte bara gatubarnen i
          </note>
          <note>
            Rio utan gatubarnen världen över. Vi måste se till att reagera
            överallt där barn far illa.
          </note>
          <note>
            Det finns ju deklarationer och konventioner om mänskliga rättigheter,
            t.ex. konventionen om barnets rättigheter. Vad som nu återstår
            att göra är att se till att dessa konventioner, framför allt den
            om barnets rättigheter, efterlevs.
          </note>
          <note>
            FN:s förutvarande generalsekreterare pekade vid ett tillfälle
            för några år sedan på hur viktigt det är att vi försöker påverka,
            så att både deklarationer och konventioner efterlevs.
          </note>
          <note>
            Herr talman! Egentligen hade jag begärt ordet för att kommentera
            FN och FN-biståndet. FN är ju en hörnpelare i den svenska utrikes-
            och säkerhetspolitiken. Det har vi i denna kammare varit eniga
            om. Visserligen tappades det bort i statsministerns regeringsförklaring
            i höstas. Men utrikesministern lyfte in det i sitt FN-tal.
          </note>
          <note>
            Enigheten om FN:s roll gäller också, skulle jag vilja påstå,
            FN-biståndet. I det svenska utvecklingssamarbetet är en av hörnpelarna
            just
          </note>
          <note>
            FN. Att Ny demokrati mäler sig ur den här gemenskapen, enigheten,
            får vi naturligtvis försöka leva med.
          </note>
          <note>
            Av Sveriges bistånd går cirka en tredjedel via FN. I
          </note>
          <note>
            de övriga nordiska länderna är motsvarande andel runt 40 %, som
            har påpekats i slutrapporten från multibiståndsutredningen. Både
            i regeringens proposition och i utskottets betänkande förs det
            ett resonemang om en eventuell ökning av vår andel när det gäller
            FN-biståndet.
          </note>
          <note>
            Vi i utskottet gör ingen markering, inget ställningstagande,
            i fråga om en eventuell höjning av procentmålet för FN-biståndet
            men utgår från att regeringen fortlöpande överväger den här andelen
            -- självfallet med hänsyn till effektivitetsoch reformfrågorna.
            I det sammanhanget vill jag lyfta fram de resonemang som förts
            dels av oss i utskottet, dels i regeringens proposition.
          </note>
          <note>
            1990-talet, dvs. återstoden av det här århundradet, kommer att
            ställa större krav på finansiella resurser för multilateral verksamhet.
            Vi behöver ett starkare och mera effektivt FN. Det måste alltså
            bli fråga om ett gemensamt finansiellt ansvarstagande.
          </note>
          <note>
            Vidare måste vi få till stånd en samsyn när det gäller de principer
            som skall styra bidragsfördelningen i framtiden.
          </note>
          <note>
            Detta gäller både s.k. givare och mottagare.
          </note>
          <note>
            Egentligen avskyr jag ordet givare. I ett utvecklingssamarbete
            är ju båda parter såväl givare som mottagare.
          </note>
          <note>
            Inom det nordiska FN-projektet har man presenterat en rad förslag
            till åtgärder för att åstadkomma en bättre organisationsstruktur.
            Inom
          </note>
          <note>
            FN-systemet finns det alltför många överlappningar och brister
            i koordineringen. På många områden leder det, tyvärr, till att
            FN inte spelar den kraftfulla roll som FN borde, och skulle kunna,
            spela med en bättre organisation. Därför är det enligt min uppfattning
            bra att Sverige och Norden gemensamt har drivit det här FN-projektet
            för att på så sätt skapa en bredare förankring bland medlemsländerna
            till förmån för konstruktiva reformer. Vi står nämligen inför
            utmaningar och problem som det är nödvändigt att på allvar ta
            itu med.
          </note>
          <note>
            Inom det här FN-projektet förs det ett resonemang om ett internationellt
            utvecklingsråd, där man så att säga lyfter upp frågorna till ministernivå.
          </note>
          <note>
            Personligen tror jag att det är nödvändigt att åstadkomma det
            här lyftet när det gäller de internationella utvecklingsfrågorna.
            Nivån måste höjas, så att medlemsstaternas ministrar för utvecklingsfrågor
            klarare kan ta ställning och hantera FN:s biståndsfrågor -- frågor
            som är gemensamma för oss alla, alltså för både givare och mottagare.
          </note>
          <note type="speaker">
            Anf. 50 GÖRAN LENNMARKER (m):
          </note>
          <note>
            Herr talman! Det sägs ofta att klyftorna ökar mellan tredje världens
            länder och industrivärlden.
          </note>
          <note>
            Men det är en halvsanning. Vissa klyftor ökar nämligen mellan
            en del u-länder och i-världen, medan andra klyftor snabbt minskar.
            Om man resonerar så, att det skulle vara hopplöst för uländerna,
            är det inte en halvsanning utan direkt missvisande. På somliga
            håll inom u-världen går utvecklingen mycket snabbt. Den absoluta
            fattigdomen, som beräknas omfatta knappt en miljard människor,
            minskar snabbt i Ostasien. En betydande minskning är på gång även
            i Sydasien.
          </note>
          <note>
            Tyvärr konstateras en utveckling i motsatt riktning i Afrika
            söder om Sahara.
          </note>
          <note>
            Det finns alltså ett betydande hopp vad gäller stora delar av
            u-världen. Bortemot 40--50 % av uvärldens invånare lever i dynamiska
            ekonomier.
          </note>
          <note>
            Det beror naturligtvis på den kraftiga tillväxten.
          </note>
          <note>
            Det finns länder där BNP har ökat med 8--9 %
          </note>
          <note>
            under en lång följd av år. Det kan röra sig om 5 %
          </note>
          <note>
            eller mera i ökning per capita.
          </note>
          <note>
            Det finns en ganska betydande erfarenheten när det gäller att
            åstadkomma utveckling och att utrota fattigdom. Det gäller att
            ta vara på den erfarenheten.
          </note>
          <note>
            Vidare känner vi ganska väl till hindren. Vi kan ju tack vare
            solid erfarenhet se att det ofta är den korrupta statsmakten som
            utgör ett hinder för utvecklingen. Den korrupta statsmakten förhindrar,
            fördröjer och försenar, och den tar också bort incitament. Här
            bär naturligtvis socialismen till stor del skulden. Socialismens
            misslyckande har ju varit lika stort i tredje världen som i Öst-
            och Centraleuropa och i Asien. Jag tänker på Sydasien och på den
            arabiska och den afrikanska socialismen. I Latinamerika har dock
            socialismen varit ganska begränsad.
          </note>
          <note>
            Det finns också andra typer av statscentrerade ideologier: feodalismen
            och oligarkin, som är en statsvariant av feodalismen som framför
            allt noterats i Latinamerika.
          </note>
          <note>
            Vi ser alltså ganska väl var tyngdpunkterna i utvecklingspolitiken
            skall ligga. Här ägnar man sig inte så mycket åt ett teoritiserande.
            Ibland förs det här fram på ett sådant sätt att man skulle kunna
            tro att det fanns många teorier inom utvecklingsdebatten. Så är
            det nog inte. Men man tittar ganska noga på resultaten. Man ser
            till vad man har lyckats med och frågar sig: Vad lyckas man få
            till stånd i fråga om utvecklingen, och vad misslyckas man med?
          </note>
          <note>
            Jag vill ta fram två mycket centrala delar i utvecklingsarbetet.
            Den ena gäller jordbruket.
          </note>
          <note>
            Man kan inte få en utveckling om man inte har ett livskraftigt
            jordbruk, som kan förse landets befolkning med mat. Man behöver
            inte prompt vara helt självförsörjande, men i allt väsentligt
            måste man ha en ordentlig livsmedelsproduktion inom landet. Vi
            vet också väl hur den fungerar bäst.
          </note>
          <note>
            Det är familjejordbrukets idé. Många småbrukare som har goda
            incitament att producera mat på ett effektivt sätt.
          </note>
          <note>
            Den andra huvuddelen är småföretagsamheten. I
          </note>
          <note>
            själva verket måste hela den våldsamma ökning som sker på många
            håll, ja, nästan överallt i uvärlden sugas upp i småföretag. I
            FN:s studie över
          </note>
          <note>
            Afrika, som kom för ett par tre år sedan, konstaterade man att
            småföretagsamheten helt och hållet är nyckeln till möjligheterna
            att utveckla
          </note>
          <note>
            Afrika. Det kommer inte att gå med en storföretagsstruktur, som
            i alla fall i ett tidigt skede stimulerades av västvärlden och
            även från annat håll. Det går inte heller att suga upp ökningen
            i en offentlig sektor. Det måste växa fram en småföretagskultur
            om man skall klara detta.
          </note>
          <note>
            De medel man har liknar mycket dem som man också använder på
            många andra håll i världen. Ett är privatiseringar. Den viktigaste
            enskilda fattigdomsutrotande åtgärden var privatiseringen av det
            kinesiska lantbruket. 700 miljoner människor, var sjunde människa
            på jorden, berördes av detta. Det kommer kanske för all framtid
            att vara den viktigaste enskilda utvecklingsfrämjande åtgärden.
          </note>
          <note>
            Vi ser privatisering också på många andra håll, t.ex.
          </note>
          <note>
            i Latinamerika. Bolivia och Venezuela har nämnts tidigare i debatten.
            De har framgångsrikt drivit privatiseringsprogram.
          </note>
          <note>
            Avregleringar är en annan möjlighet. Det gäller inte minst i
            de länder där man har låst in ekonomierna i privilegiesamhällen,
            där man tilldelar företag och enskilda i oligarkierna privilegiet
            att producera och ha säkrade marknader utan internationell konkurrens.
            Därför är avreglering och privatisering viktigast, framför allt
            i Latinamerika. Vi ser också från Mexico i norr till
          </note>
          <note>
            Argentina i söder hur man går fram efter dessa vägar.
          </note>
          <note>
            Det är för övrigt ganska viktigt att även Sverige har slagit
            in på privatiseringens väg. Det sänder också en signal till u-världen
            om att detta är en viktig åtgärd, inte minst till de länder som
            tittar särskilt på
          </note>
          <note>
            Sverige, nämligen våra samarbetsländer.
          </note>
          <note>
            Vi har i vårt land och i västvärlden ett stort ansvar för att
            utvecklingen kommer i gång. Det kan vi göra på två sätt. Förutom
            idéerna och impulserna betyder naturligtvis handeln oerhört mycket.
            En världshandel som ökar med fem sex procentenheter ger en helt
            annan möjlighet för tredje världen än en stagnerande eller svagt
            ökande världshandel. 1 %
          </note>
          <note>
            ökning av u-ländernas export till industrivärlden är
          </note>
          <note>
            40 miljarder kronor. U-länderna kan aldrig klara sin skuldkris,
            sina räntor, om man inte har en god handel med i-världen. Därför
            är det centralt att vi öppnar våra marknader och ser till att
            u-världen verkligen kan exportera, även om det svider ibland.
          </note>
          <note>
            Om de blir framgångsrika i sin export, kan det också svida i
            i-länderna, därför att man får göra anpassningar på olika områden,
            textil, skor, livsmedel, m.m.
          </note>
          <note>
            Här bör vi också observera att Sverige är ett av de länder som
            har minst import från u-världen av alla länder på jorden. Sverige
            har en import på ungefär
          </note>
          <note>
            8 % från tredje världen. EG har 15 %, nästan dubbelt så mycket.
            Därför är det litet bisarrt i
          </note>
          <note>
            Europadebatten, när man från svenskt håll ibland kan höra åsikten
            att vi skulle lära EG att öppna sig mot u-världen. Skulle vi i
            Sverige ha samma import från Afrika som EG har, skulle det innebära
            ett tillskott på 8--9 miljarder kronor för Afrika. Då har jag
            ändå räknat bort OPEC-länderna, dvs.
          </note>
          <note>
            oljeimporten. Här är GATT-politiken inom EG
          </note>
          <note>
            oerhört central för u-länderna.
          </note>
          <note>
            Men handeln räcker inte, för det finns länder som inte kan få
            den här skjutsen till följd av handeln.
          </note>
          <note>
            Man har inte den utvecklingsnivån. Det är här biståndet spelar
            sin centrala roll. Det är naturligtvis i de fattigaste länderna,
            kanske framför allt i
          </note>
          <note>
            Afrika, söder om Sahara, som biståndet är så viktigt. Just de
            områdena kommer att prioriteras mycket starkt framöver. Jag tror
            att särskilt Afrika måsta ha första prioritet på biståndssidan.
          </note>
          <note>
            Här finns naturligtvis problem, som i all mänsklig verksamhet,
            när det gäller att göra rätt. Det är svårt att ge bistånd. Det
            är alls inte bara att betala ut genom ett slags Checkbook Assistance
            och sedan tro att det kommer utveckling i andra änden. Det ställer
            stora krav på kunskap och skicklighet.
          </note>
          <note>
            Därför får man ibland akta sig för att säga att man skall dra
            ned på biståndsbyråkratin, därför att man tror att den på något
            sätt skulle vara ett hinder för biståndet. Tvärtom behöver man
            skickliga och kunniga personer som förvaltar biståndet. Man har
            också lärt sig mycket genom åren, vilket är oerhört viktigt.
          </note>
          <note>
            Här gäller det att inte stärka de hindrande krafterna. I många
            fall handlar det om att inte ge bistånd till den korrupta statsmakten,
            den som förhindrar utvecklingen. Däremot kanske man skall ge bistånd
            till fria och frivilliga organisationer och initiativ, för att
            bryta upp en stagnation. Jag tror att den här distinktionen är
            mycket central när det gäller att ge bistånd. Man måste se till
            att man inte förstärker de utvecklingshämmande krafterna.
          </note>
          <note>
            De är ofta mycket starka. De är ofta, inte alltid, koncentrerade
            till statsmakten i landet. Därför kräver det en hel del kunskap
            och skicklighet att kunna ge bistånd på ett klokt och förnuftigt
            sätt.
          </note>
          <note>
            Med detta, herr talman, ber jag att få yrka bifall till utskottets
            hemställan.
          </note>
          <note type="speaker">
            Anf. 51 NILS T. SVENSSON (s):
          </note>
          <note>
            Herr talman! Riksdagens ansvar för att styra regeringens biståndspolitik
            är stort. Därför är det bra att vi socialdemokrater har fått gehör
            för två viktiga förslag, som syftar till att stärka och effektivisera
            biståndet.
          </note>
          <note>
            För det första kommer ett av regeringen oberoende utvärderingssekretariat
            att bildas.
          </note>
          <note>
            För det andra har vi fått gehör för vårt förslag om en översyn
            av hur riksdagen bättre kan få insyn och utöva sitt inflytande
            över biståndets utformning.
          </note>
          <note>
            Det gäller särskilt landprogrammeringens och sakanslagens resp.
            roller. Förutsättningarna måste säkras för ett långsiktigt och
            effektivt bistånd till de fattigaste länderna.
          </note>
          <note>
            Här möter vi nämligen ett oroande drag i regeringens biståndsbudget.
            Det långsiktiga landprogrammerade biståndet genom SIDA måste förbli
            stommen i det svenska biståndet om vi vill bekämpa fattigdomen.
            Regeringen gör emellertid i propositionen betydande neddragningar
            i denna del och ökar i stället de särskilda sakanslagen. Vi finner
            att det föreligger stora risker att detta försvårar för oss att
            uppnå de krav på långsiktighet och effektivitet, på ansvarstagande
            och rätt fördelning av roller som vi av erfarenhet vet är så viktiga
            i biståndshanteringen.
          </note>
          <note>
            Riksdagens revisorer påpekade också nyligen riskerna med alltför
            stora sakanslag.
          </note>
          <note>
            I vårt utvecklingssamarbete är mottagarlandets ansvar och biståndets
            stödjande funktion grundläggande principer. Vi har en hög ambition
            med vårt bistånd, och det skall vi naturligtvis ha.
          </note>
          <note>
            Men vi måste också, menar jag, visa ett visst mått av ödmjukhet
            inför vad biståndet kan åstadkomma.
          </note>
          <note>
            Biståndet är en viktig men ändå begränsad del av den verklighet
            som u-länderna befinner sig i, och i denna verklighet måste biståndet
            vara ordentligt förankrat.
          </note>
          <note>
            När man talar om bistånd och utvecklingssamarbete, går tanken
            först till överföring av finansiella resurser för olika angelägna
            verksamheter och projekt. Men utvecklingen drivs inte framåt enbart
            av kapital.
          </note>
          <note>
            Utveckling kräver också kunskap, ingenjörskonst och teknologi.
          </note>
          <note>
            Jag skulle vilja ge några kommentarer om BITS, som är den minsta
            av våra biståndsmyndigheter och som har till uppgift att just
            bidra till utvecklingsfrämjande kunskapsöverföring och kompetensutveckling
            till vissa u-länder. Även länderna i Öst- och Centraleuropa omfattas
            som bekant av BITS stöd.
          </note>
          <note>
            Som ledamot i styrelsen för BITS har jag fått inblick i vilken
            viktig roll som kunskapsöverföring spelar i vårt biståndssamarbete.
            Jag tycker därför att det är bra att denna del av biståndsprogrammet
            förstärkts genom åren och att den nu får ytterligare tillskott
            i årets biståndsbudget.
          </note>
          <note>
            Inom det tekniska samarbetet är BITS nu verksam i dryga tjugotalet
            u-länder och inom ett tiotal olika ämnesområden. Det medför en
            stor spridning i vårt samhälle av många parter som är direkt engagerade
            i detta samarbete. BITS arbetar som bekant efter principen om
            efterfrågestyrning och kostnadsdelning, och det gör att stödet
            som lämnas avser ett av samarbetslandet högt prioriterat verksamhetsområde.
            Nu är det ju ofta kostnadsmässigt sett ett begränsat stöd som
            BITS
          </note>
          <note>
            förmedlar.
          </note>
          <note>
            Det här stödet får emellertid en flerdubbel effekt genom att
            man kan medverka till att i mottagarlandet bygga upp och vidareutveckla
            ändamålsenliga och effektiva institutioner, genom att man tar
            fram underlag inför avgörande beslut och investeringar eller andra
            vägval i den utveckling som mottagarlandet står inför, genom att
            rationella metoder introduceras och att kostnadsbesparingar kan
            åstadkommas genom t.ex. ökad effektivitet och driftsäkerhet samt
            genom olika pilotprojekt som kan stimulera förnyelse. Detta är
            några förklaringar till att man kan hävda att man når denna flerdubbla
            effekt med dessa som sagt ofta kostnadsmässigt begränsade insatser.
          </note>
          <note>
            BITS har i sin fördjupade anslagsframställning redogjort för
            det arbetssätt som man tillämpar för att åstadkomma största möjliga
            kostnadseffektivitet i verksamheten. Som kontraktsfinansiär ställs
            krav på såväl den svenska part som skall förmedla kunskap som
            den mottagande part som skall förvärva och vidareutveckla. Det
            ömsesidiga ansvaret tar sig ibland uttryck i kostnadsdelning där
            samarbetslandet har fått bevisa angelägenhetsgraden i samarbetet
            genom att bl.a.
          </note>
          <note>
            svara för lokala kostnader och redogöra för vilken uppföljning
            som planeras efter det att insatsen är slutförd. BITS skall vinnlägga
            sig om en resultatuppföljning av de insatser som man har finansierat,
            och detta skall ske vid sidan av de utvärderingar av verksamheten
            som är en naturlig del av myndighetens behov av att skapa ett
            eget lärande för att därmed ständigt anpassa och förfina arbetsmetoderna.
          </note>
          <note>
            Om man ser på det årliga anslag som BITS har för det tekniska
            samarbetet, finner man att det inte är högre än SIDA:s administrationsbudget.
            Det är mycket glädjande att det nu föreslås en ökning av det finansiella
            utrymmet för det tekniska samarbetet. Jag vill också understryka
            det angelägna i att BITS får en administrativ förstärkning. I
            dag består myndigheten av 25
          </note>
          <note>
            personer och har tre tunga verksamhetsområden att hantera. Det
            handlar om tekniskt samarbete och samarbete med Öst- och Centraleuropa.
            Vidare rör det sig om en omfattande internationell kursverksamhet
            här i Sverige. Det handlar också om u-krediterna. Så vitt jag
            förstår återkommer den senare frågan i höst i form av en proposition.
          </note>
          <note>
            Då blir det tillfälle att behandla kreditinstrumentets roll i
            biståndet. Men om man ser till BITS administrationskostnader,
            finner man att de inte ens uppgår till 2 %, vilket man väl måste
            anse vara en mycket låg siffra.
          </note>
          <note>
            Jag tycker att man på goda grunder kan hävda att den form av
            utvecklingssamarbete som BITS
          </note>
          <note>
            företräder innebär en mycket god hushållning med våra biståndsmedel.
            Det blir en hög utvecklingseffektivitet med olika strategiska
            insatser från den svenska kunskapsbasen. Svensk kompetens får
            alltså möjlighet att göra sig gällande i det internationella utvecklingssamarbetet
            på ett sätt som också är berikande för det egna samhället.
          </note>
          <note>
            Jag vill också gärna understryka vad utskottet, och även biståndsministern,
            har givit uttryck för, nämligen att den verksamhet som BITS ansvarar
            för, dvs. tekniskt samarbete, internationella kurser och u-krediter,
            på ett värdefullt sätt bidrar till att uppfylla de biståndspolitiska
            mål som vi har ställt upp.
          </note>
          <note>
            Avslutningsvis en kort kommentar till en motion av
          </note>
          <note>
            Bertil Persson och mig, vilken fått en positiv behandling i utrikesutskottet.
            Motionen gäller ekonomiska insatser för att upprätta ett WHO-
          </note>
          <note>
            universitet för medicinsk teknologi lokaliserat till
          </note>
          <note>
            Malmö. Det rör sig här om ett utmärkt sätt att föra över kunskaper
            på ett område som är mycket viktigt för u-länderna. Vi är tacksamma
            för att motionen har tillstyrkts av utrikesutskottet.
          </note>
          <note type="speaker">
            Anf. 52 KARL-GÖRAN BIÖRSMARK (fp):
          </note>
          <note>
            Herr talman! Det har varit mycket intressant att sitta och lyssna
            på den här debatten. Den har enligt min mening varit konstruktiv
            och givande. Jag drar mig till minnes biståndsdebatten i maj 1991.
            Då hade Folkpartiet liberalerna en reservation som jag hade till
            uppgift att försvara. Jag tänkte att jag för att påminna om vad
            jag då sade skulle citera bara några rader ur reservationen. Där
            står bl.a.
          </note>
          <note>
            följande:
          </note>
          <note>
            ''Att stödja övergången till demokrati och marknadsekonomi samt
            kampen mot den i många fall katastrofala miljöförstöringen i Central-
            och
          </note>
          <note>
            Östeuropa är en utmaning som Sverige måste möta med omfattande
            och genomtänkta insatser.
          </note>
          <note>
            Frigörelsen i öst innebär emellertid inte att behoven minskar
            på andra håll i världen.
          </note>
          <note>
            Ekonomiskt stöd till Central- och Östeuropa får därför inte innebära
            att de utfästelser vi gjort till uländerna upphävs eller urholkas.
            Utskottet vill slå fast att enprocentsmålet är ett moraliskt bindande
            åtagande från Sverige som nation gentemot de fattiga länderna.
            För att enprocentsmålet skall kunna upprätthållas måste vi utöka
            våra samlade internationella stödinsatser. Finansieringen av biståndet
            till Baltikum, Central- och Östeuropa skall därför ske på ett
            sådant sätt att det enprocentsmål riksdagen beslutat om ligger
            fast och biståndet till Central- och Östeuropa således ligger
            utanför enprocentsramen.''
          </note>
          <note>
            Nu har detta blivit verklighet. Vi har under tiden fått en ny
            regeirng, och östbiståndet ligger utanför den enprocentsram som
            gäller världens fattiga länder.
          </note>
          <note>
            Tidigare i dag sade Pierre Schori att regeringen har tagit djävulen
            i båten, och djävulen skulle i detta fall vara Moderaterna. Jag
            vill bara påminna Pierre
          </note>
          <note>
            Schori om att det var med den ''djävulen'' som
          </note>
          <note>
            Socialdemokraterna rodde den båten i land för ett år sedan, när
            biståndsramen sänktes och östbiståndet lades utanför enprocentsramen.
            När
          </note>
          <note>
            Pierre Schori uttalade sig på detta sätt i den här debatten tyckte
            jag att det blev något av ett lågvattenmärke, men uttalandet får
            stå för hans egen räkning.
          </note>
          <note>
            Efter valet har vi också fått ett nytt parti i riksdagen, Ny
            demokrati. Partiet skriver i sin reservation 4: ''Vårt land förfogar
            inte över de resurser som krävs för att vi skall kunna fortsätta
            ge bidrag i denna omfattning och -- -- --.'' I reservation
          </note>
          <note>
            27 skriver man ''att det hittills gällande enprocentsmålet saknar
            relevans''. Därmed menar
          </note>
          <note>
            Ny demokrati att Sverige inte har råd att i bistånd ge 1 % av
            bruttonationalprodukten. 99 % av bruttonationalprodukten är inte
            tillräckligt för
          </note>
          <note>
            Sveriges del. Det skall möjligtvis vara 99,5 %. Man vill halvera
            biståndet. I sin motion skriver Ny demokrati att svenskt utvecklingsbistånd
            har både positiva och negativa effekter för människorna i mottagarländerna.
            Därefter exemplifierar man med bara negativa effekter. Jag har
            inte hört Ny demokrati en enda gång säga någonting positivt.
          </note>
          <note>
            Ordet positivt dyker ibland upp, men det görs inga exemplifieringar.
            Man nämner korruption, diktatur och militärutgifter, men det skulle
            vara välkommet om Ny demokrati någon gång gav exempel på vad partiet
            menar med positiva saker i biståndet. Det finns, som påpekats
            tidigare, flera saker som kan lyftas fram. Medellivslängden t.ex.
            har ökat från 46
          </note>
          <note>
            år år 1960 till 62 år år 1987. Läskunnigheten bland vuxna har
            ökat från 43 till 60 %. Dödligheten bland barn under 5 år har
            halverats, osv. Varför inte tala om dessa positiva saker när det
            gäller biståndet?
          </note>
          <note>
            Kritik är bra. Den skall dock vara saklig och objektiv. Jag tycker
            att det finns stort utrymme för att lyfta fram de positiva effekterna
            av biståndet.
          </note>
          <note>
            Jag vill uppehålla mig något vid ett av de stora problemen, nämligen
            befolkningsökningen. Av världens befolkning på 5,4 miljarder människor
            lever 1 miljard i absolut fattigdom i dag. 14 miljoner barn dör
            varje år av undernäring och ohälsa.
          </note>
          <note>
            Samtidigt väntas jordens befolkning öka med 80--
          </note>
          <note>
            90 miljoner årligen under 1990-talet. Det är detsamma som om
            vi fick ett nytt Mexico varje år.
          </note>
          <note>
            95 % av ökningen kommer att tillfalla u-länderna.
          </note>
          <note>
            Därför behöver biståndsprogrammen nya dimensioner och metoder
            för att bli effektivare. Vi måste lyfta fram familjeplaneringens
            betydelse.
          </note>
          <note>
            Det är de unga, den nya generationen, som måste medvetandegöras.
          </note>
          <note>
            Redan i dag arbetar ett stort antal enskilda organisationer med
            s.k. Life Education
          </note>
          <note>
            Programmes för ungdomar. En större del av det svenska bilaterala
            biståndet bör öronmärkas för liknande familjeplaneringsprojekt.
          </note>
          <note>
            Faktum är att befolkningsfrågan är eftersatt i de bilaterala
            avtalen, trots att flera av våra programländer har en snabb befolkningsökning.
          </note>
          <note>
            Tanzania och Zambia har den högsta årliga ökningstakten i Afrika.
            Den ligger på mellan 3,7
          </note>
          <note>
            och 3,8 %. Endast 2 % av Sveriges samlade biståndsmedel går till
            verksamhet relaterad till befolkningsutveckling. U-länderna står
            själva i dag för 80 % av kostnaderna för familjeplaneringen. I
          </note>
          <note>
            framtiden bör vi försöka ändra på denna relation.
          </note>
          <note>
            Givetvis kan inte familjeplaneringen ensam öka den ekonomiska
            tillväxten i u-länderna och förbättra människornas livsvillkor
            där.
          </note>
          <note>
            Utvecklingen är beroende av en rad samverkande faktorer, såsom
            demokrati och marknadsekonomi samt tillgång till utbildning och
            hälsovård. Man skall inte glömma att läskunnighet är en förutsättning
            för informationsspridning, som i sin tur främjar bl.a. familjeplaneringen.
          </note>
          <note>
            Nu ökar analfabetismen i världen. Vi hinner inte med att bygga
            tillräckligt många skolor i förhållande till antalet barn som
            föds. Därför blir det fler analfabeter, trots att fler kan läsa.
            I Jomtien
          </note>
          <note>
            1990 skrev ett 140-tal länder på ett dokument, där man lovade
            att satsa på grundutbildningen. Det var
          </note>
          <note>
            UNDP, Unesco, Unicef och Världsbanken som ställde sig bakom detta
            program, som man nu försöker förverkliga. Vi kan se glädjande
            och positiva trendbrott i denna utveckling.
          </note>
          <note>
            Befolkningsutvecklingen är också en miljöfråga, en kvinnofråga
            naturligtvis och ytterst en fråga om fördelning av jordens resurser.
            Ett är säkert: det krävs snabba och effektiva insatser för att
            öka kunskapen hos både politiker och andra opionionsbildare i
            u-länder om befolkningsökningens konsekvenser. Även svensk biståndspersonal
            behöver få mer utbildning på det här området.
          </note>
          <note>
            Situationen är inte hopplös. Flera projekt med familjeplanering
            i Afrika visar att befolkningsökningen går att kontrollera, att
            man kan minska ökningstakten på mycket kort tid. I
          </note>
          <note>
            Kenya t.ex. har man under perioden 1984--1989
          </note>
          <note>
            lyckats få ned fruktsamhetstalet, dvs. det antal barn som en
            kvinna i genomsnitt föder under sin fruktsamma period av livet,
            från 8 till 6,7 barn.
          </note>
          <note>
            En intressant jämförelse är att det tog 58 år för
          </note>
          <note>
            USA att minska sitt fruktsamhetstal från 6 till 3,5
          </note>
          <note>
            barn, medan det tog Indonesien 23 år, Colombia 15
          </note>
          <note>
            år, Thailand 8 år och Kina 7 år. Flera färska undersökningar
            visar dessutom att kvinnor i tredje världen önskar färre barn
            än tidigare.
          </note>
          <note>
            Under 1980-talet satsade man mycket på marknadsföring av preventivmedel.
            I Thailand och
          </note>
          <note>
            Taiwan m.fl. östasiatiska länder har man uppnått nivåer som är
            jämförbara med Europas. Dessa ansträngningar måste intensifieras.
          </note>
          <note>
            Informationskampanjer bör framöver inriktas på ungdomar. Exempelvis
            måste tillgången till preventivmedel förbättras.
          </note>
          <note>
            Kvinnor får i dag rådgivning genom bybarnmorskor och genom barn-
            och mödravård, medan tonåringar och män nås genom andra kanaler,
            exempelvis skolor, universitet, arbetsplatser och militäranläggningar.
            Det är viktigt att stärka kvinnornas sociala ställning i kombination
            med en högre utbildningsnivå.
          </note>
          <note>
            Regeringens budgetproposition och utskottets betänkande ger tydliga
            signaler om att befolkningsfrågan skall tas på allvar. Både
          </note>
          <note>
            UNFPA, som är FN:s befolkningsfond, och IPPF,
          </note>
          <note>
            Internationella familjeplaneringsfederationen, föreslås få ökade
            anslag. Sverige bör spela en aktiv roll i befolkningsfrågan under
            de kommande åren.
          </note>
          <note>
            Den svenska FN-delegationen, som deltar i miljöoch utvecklingskonferensen
            i Brasilien i juni, har en fantastisk möjlighet att uppmärksamma
            befolkningsfrågan.
          </note>
          <note>
            Varje människa har rätt att få sina grundläggande behov av mat,
            vatten, god miljö och andlig frihet tillgodosedda. Inga barn väljer
            sina föräldrar.
          </note>
          <note>
            Slumpen avgör var man föds. Därför angår befolkningsfrågan oss
            alla. Jordens resurser tillhör ju oss alla.
          </note>
          <note type="speaker">
            Anf. 53 LARS MOQUIST (nyd) replik:
          </note>
          <note>
            Herr talman! Karl-Göran Biörsmark undrar bl.a.
          </note>
          <note>
            varför vi inte ser något positivt i biståndet och påpekar att
            vi aldrig tagit upp några positiva effekter av biståndet. Jag
            erkänner, Karl-Göran
          </note>
          <note>
            Biörsmark, att det finns flera positiva biståndsinsatser. Men
            det kan väl uttryckas som så att hälsan ofta tiger still. Karl-Göran
            Biörsmark får väl utgå från att mycket har varit bra, eftersom
            vi inte har påtalat fler tokiga projekt än vad vi har gjort. Vi
            anser att u-länderna främst i Afrika måste ta itu med sina problem,
            sådana som korruption och höga militära utgifter.
          </note>
          <note>
            Karl-Göran Biörsmark tar också upp en annan sak och återger den
            litet felaktigt. Han säger att vi vill halvera biståndet. Så är
            det inte. Det är en vantolkning av vad vi föreslår i våra motioner.
            Vi säger att vi skall halvera biståndet till de s.k.
          </note>
          <note>
            programländerna, och det är någonting annat. Det innebär ett
            minus på 2 miljarder. Sedan vill vi även genomföra andra neddragningar
            som rör det multilaterala biståndet. En neddragning av biståndet
            till programländerna, som ju innebär en halvering, vill vi utföra
            så att de 4 miljarder som det kommer att fattas beslut om här
            skall läggas på två år i ställt för på ett år. U-länderna har
            då vetskap om att pengarna kommer dem till godo men att de får
            dem under en tvåårsperiod i stället för en ettårsperiod. Det var
            alltså halveringen.
          </note>
          <note>
            Biståndet totalt sänker vi därmed från enprocentsmålet, men vi
            ligger fortfarande en bra bit över FN:s rekommendation på 0,7
            %. Varifrån
          </note>
          <note>
            Karl-Göran Biörsmark fick sina procentsatser vet jag inte.
          </note>
          <note>
            Anf. 54 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Herr talman! Några positiva exempel fick vi inte nu heller, utan
            Lars Moquist sade att hälsan tiger still.
          </note>
          <note>
            Det betyder att det finns hälsa i biståndet i alla fall.
          </note>
          <note>
            Det vore bra om Ny demokrati hjälpte till att påpeka detta, för
            vad Ny demokrati gör i dag är att ni hela tiden med era uttalanden
            undergräver den svenska biståndsviljan. Det är vad ni försöker
            göra.
          </note>
          <note>
            Det är därför som det är så viktigt att man också pekar på vad
            biståndet kan uträtta. Men där gör ni ingen insats. Ni hjälper
            inte till i opinionsbildningen, utan ni förvränger hela tiden
            genom er negativa syn på biståndet.
          </note>
          <note>
            Vi från vår sida gör både-och. Vi kritiserar där biståndet går
            fel. Vi försöker rätta till det och använda de dyrt ihoptjänade
            skattepengarna på ett effektivt sätt för att göra biståndet bättre,
            samtidigt som vi också påpekar vad biståndet har uträttat under
            dessa 30 år, och långt tidigare för resten när missionen gjorde
            en stor insats. Men nu talar jag om det bistånd som den svenska
            riksdagen beviljar.
          </note>
          <note>
            När det gäller halveringen är det riktigt som Lars
          </note>
          <note>
            Moquist säger att det enligt det förslag som ni nu lägger fram
            rör sig om 2 miljarder mindre. Men i valrörelsen var det inte
            tal om detta. Då var ni ute och drev en helt annan linje som gick
            ut på att biståndet skulle halveras. Sedan har ni kanske fått
            litet kalla fötter här i riksdagen och inte kunnat leva upp till
            det som ni sade i valrörelsen. Såvitt jag förstår är väl ert mål
            det som sades under valrörelsen, nämligen en halvering av biståndet.
          </note>
          <note>
            Eller är det fråga om en ny signal? Har vi ändå lyckats påverka
            Ny demokrati här i riksdagen så, att ni har övergett förra årets
            vallöfte? Det vore i så fall en positiv signal.
          </note>
          <note type="speaker">
            Anf. 55 LARS MOQUIST (nyd) replik:
          </note>
          <u who="unknown" xml:id="i-4e4da74707c4477d-0">
            <seg>
              &gt; t
            </seg>
          </u>
          <note>
            Herr talman! Vallöftet var precis det som jag här tidigare har
            uttalat, dvs. en halvering av biståndet till programländerna.
            Karl-Göran Biörsmark kan kanske ha lyssnat på ett annat sätt under
            våra valtal och någon kan ha sagt någonting annat också. Det är
            inte lätt att hålla reda på vad alla har sagt i valrörelsen.
          </note>
          <note>
            Vi förvränger inte fakta. Karl-Göran Biörsmark sade att vi inte
            bidrar med någonting positivt eller konstruktivt i debatten vad
            beträffar biståndet.
          </note>
          <note>
            Men vi anser att vi har gjort det, bl.a. i en motion som vi som
            vanligt har fått avstyrkt. Vi vill ha till stånd en utvärdering
            av alla biståndsprojekt, där man tar fram både positiva och negativa
            faktorer i biståndet. Denna redogörelse skulle då presenteras
            för svenska folket i form av t.ex. en broschyr, så att man verkligen
            hade ett rejält underlag för att kunna ange vad som har gått snett
            och vad som har gått bra. Utifrån denna utvärdering kunde man
            sedan ta lärdom av biståndsprojekt från förfluten tid. Då skulle
            man slippa sådana skandaler som har dykt upp från och till.
          </note>
          <note>
            Anf. 56 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Herr talman! Lars Moquist sade att det är svårt att hålla reda
            på vad Ny demokrati i olika sammanhang sade i valrörelsen. Det
            kan jag hålla med om. Det var inte så lätt att få det hela att
            gå ihop. Men jag tror att jag har många med mig när jag säger
            att uppfattningen som meddelades av Ny demokrati var att biståndet
            skulle halveras. Nu har det skett litet finsnickerier här i riksdagen
            så, att man har gjort om detta till att halveringen gäller programländerna.
            Den signalen gick definitivt inte fram i valrörelsen. Men det
            är bra att ni nu ger en ny signal om att det inte var fullt så
            illa som att ni ville halvera biståndet. Det är ett bra besked.
            Jag hoppas att det går ut till svenska folket att Ny demokrati
            inte alls vill halvera biståndet, utan bara att det skall minskas
            med 2 miljarder.
          </note>
          <note>
            Under förra biståndsdebatten räknade jag upp ett femtontal utvärderingar
            som har gjorts när det gäller biståndet. Man har utvärderat väldigt
            mycket på biståndsområdet. Så sent som förra året presenterades
            en stor utredning om bl.a. det multilaterala biståndet. Det finns
            mycket material, så detta är inte något nytt förslag. I årets
            proposition och i betänkandet framläggs det också nya förslag
            om utredningar. Vi stöder visst förslaget att det hela tiden skall
            göras en successiv utvärdering och utredningar i syfte att förbättra
            biståndet. Det är således inte någonting nytt som
          </note>
          <note>
            Ny demokrati för fram. Vi har hela tiden hållit på med utvärderingar
            och utredningar, och det skall vi fortsätta med.
          </note>
          <note>
            Det är välkomnande att Lars Moquist säger att vi skall försöka
            exemplifiera och visa på både det som är positivt och det som
            är negativt i de utvärderingar som man skall göra. Då önskar jag
            att också Ny demokrati på sina torgmöten lyfter fram det fina
            och det goda som svenskt bistånd uträttar ute i världen för världens
            fattiga.
          </note>
          <note>
            Förste vice talmannen anmälde att Lars Moquist anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 57 VIOLA FURUBJELKE (s):
          </note>
          <note>
            Herr talman! Jag vill inledningsvis instämma i det som Karl-Erik
            Svartberg tidigare här sade om gatubarnen.
          </note>
          <note>
            Enligt FN:s deklaration om de mänskliga rättigheterna har alla
            människor lika värde, oavsett ras, hudfärg, nationalitet, religion
            eller kön. År
          </note>
          <note>
            1979 antog FN dessutom en konvention som syftar till att få slut
            på all diskriminering av kvinnor. Den ratificerades av omkring
            100 av FN:s medlemstater.
          </note>
          <note>
            Men denna konvention och deklarationerna om mänskliga rättigheter
            till trots diskrimineras kvinnor i förhållande till män mer eller
            mindre i nästan alla världens länder.
          </note>
          <note>
            Könsdiskriminering i vår del av världen handlar mest om arbeten
            och likaberättigande. I en lång rad länder i den fattigare delen
            av världen får diskrimineringen allvarligare konsekvenser. Där
            handlar det bl.a. om fördelning av knappa resurser -- ofta mat
            för dagen --, om brist på utbildning, om att vara utsliten på
            grund av hårt arbete och för många förlossningar.
          </note>
          <note>
            I UNDP:s Human Development Report för 1991
          </note>
          <note>
            finns det mycket intressant information att hämta, bl.a. om kvinnors
            överlevnad. Statistiken visar att trots att man vet att nyfödda
            flickor har bättre överlevnadsförmåga, dör långt fler flickor
            än pojkar under sina första år, om de lever under jämlika uppväxtförhållanden.
            Enligt rapporten kan detta ha flera förklaringar. Flickorna ammas
            t.ex.
          </note>
          <note>
            mindre och får sämre omvårdnad, men också mord på nyfödda flickor
            finns dokumenterade.
          </note>
          <note>
            En annan upprörande sedvänja som trots västliga protester fortfarande
            tillämpas i ett 20-tal afrikanska länder är kvinnlig omskärelse.
          </note>
          <note>
            Kvinnoorganisationer världen över arbetar envist vidare med att
            bekämpa denna grymma tradition, men det är svårt att ändra mönstret.
          </note>
          <note>
            FN:s barnfond Unicef och
          </note>
          <note>
            Världshälsoorganisationen har tillsammans undersökt fenomenet
            ''son-preference''. Man kom då fram till att i endast två av 38
            undersökta länder föredrogs flickor, nämligen i Venezuela och
            i
          </note>
          <note>
            Jamaica. I alla övriga länder föredrogs pojkar. I
          </note>
          <note>
            t.ex. Uganda omtalas en nyfödd pojke som
          </note>
          <note>
            ''stöttepelaren'', medan man om en nyfödd flicka säger att ''det
            blev bara en prostituerad''.
          </note>
          <note>
            Synen på flickor och kvinnor tar sig olika uttryck.
          </note>
          <note>
            På många håll är det en utbredd vana att flickor och kvinnor
            får mat först när pojkarna och männen har ätit, om det blir något
            över.
          </note>
          <note>
            Så länge försörjningen för de gamla är beroende av hur många
            barn man har som kan bidra till försörjningen kommer pojkar att
            föredras.
          </note>
          <note>
            Diskrimineringen i detta avseende beror framför allt på fattigdomen.
            Bl.a. därför måste fattigdomsbekämpning även fortsättningsvis
            vara vårt övergripande biståndsmål.
          </note>
          <note>
            Ett annat hot mot kvinnors hälsa är de många och täta graviditeterna.
            Mot den skrämmande bakgrunden att uppskattningsvis 500 000 kvinnor
            årligen dör i samband med graviditet, förlossning eller inom 42
            dagar efter förlossningen -- enligt
          </note>
          <note>
            Världshälsoorganisationens definition -- och att
          </note>
          <note>
            98 % av dessa 500 000 kvinnor, dvs. 490 000
          </note>
          <note>
            kvinnor, finns i tredje världen är det hög tid att sätta mödrahälsovården
            i fokus. På initiativ av en socialdemokratisk motion uttalar utskottet
            för andra året i rad angelägenheten av en internationell professur
            i mödrahälsovård. Vi får hoppas att
          </note>
          <note>
            SAREC, som är verkställande biståndsorgan, i denna fråga i år
            är mer lyhörd för riksdagens uttalande än vad man var förra året.
          </note>
          <note>
            Det finns ett klart samband mellan många graviditeter och kvinnors
            utbildningsnivå. Ju högre utbildning, desto färre graviditeter.
            Och framför allt: om kvinnor eller flickor får utbildning, skjuter
            de upp den första graviditeten. På så sätt blir antalet tonårsmödrar
            färre. Det är därför väldigt angeläget att också alfabetisering
            och utbildning för flickor får fortsatt hög prioritet.
          </note>
          <note>
            Herr talman! Erfarenheterna från 30 års utvecklingssamarbete
            har för länge sedan visat att om biståndet skall vara framgångsrikt,
            måste dess positiva effekter nå både kvinnor och män. Samma insikt
            finns bland andra biståndsgivare och multilaterala biståndsorgan.
          </note>
          <note>
            Numera står kvinnoinriktat bistånd ganska högt upp på den internationella
            dagordningen. Men det är tyvärr långt mellan ord och handling.
          </note>
          <note>
            Milstolpar i utvecklingen har varit FN:s kvinnokonferenser --
            1975 i Mexico City, då FN:s kvinnoårtionde proklamerades, och
            i Nairobi 1985
          </note>
          <note>
            vid kvinnoårtiondets slut. I Nairobi antogs de framåtsyftande
            strategierna för 90-talet, ett dokument som visar hur kvinnors
            ställning skall stärkas, dels praktiskt i vardagen, dels strategiskt
            för att de på sikt skall få ökat inflytande och ökad makt över
            sin situation och över samhällsutvecklingen.
          </note>
          <note>
            Dessa båda kvinnokonferenser har haft stor betydelse för utvecklingen,
            och 1995 är det dags igen. Då -- tio år efter konferensen i Nairobi
            -- skall en ny internationell kvinnokonferens i FN:s regi gå av
            stapeln. Det är viktigt att denna konferens får samma uppbackning
            som FN:s konferenser om miljö nu i juni och mänskliga rättigheter
            1994. Inför kvinnokonferensen 1995 bör en svensk nationalkommitté
            tillsättas.
          </note>
          <note>
            Att utvärdera bistånd möter stora svårigheter. Visst har vi våra
            biståndspolitiska mål att mäta mot, men vad säger en sådan utvärdering
            egentligen? Vi kan ibland t.ex. konstatera att biståndet främjar
            resurstillväxt eller social och ekonomisk utjämning.
          </note>
          <note>
            Förhoppningsvis bidrar det också till demokrati och mänskliga
            rättigheter.
          </note>
          <note>
            Men vad är resurstillväxt värd om man inte kan konstatera att
            också kvinnorna får del av resurstillväxten? Vad är social och
            ekonomisk utjämning värd om man inte kan konstatera att den kommer
            också kvinnorna till del? Fortfarande är kvinnorna i många av
            våra biståndsländer utestängda från den offentliga ekonomin, ekonomiskt
            omyndigförklarade.
          </note>
          <note>
            Vad betyder främjande av demokrati och mänskliga rättigher om
            kvinnorna utestängs från beslutsfattande och inflytande över utvecklingen
            i byn och i landet och om deras mänskliga rättigheter ideligen
            kränks?
          </note>
          <note>
            Bristen på statistik som speglar kvinnornas situation i förhållande
            till männens är ofta ett problem. I statistiken är kvinnan osynlig.
            Kvinnan har en reproduktiv roll. Hon föder och tar hand om barnen.
            Hon svarar för nästan allt hushållsarbete, förbereder och lagar
            maten, hämtar ved och vatten, tvättar och håller rent -- sysslor
            som är grundläggande för familjens överlevnad. Detta tillsammans
            med det omfattande jordbruksarbete som kvinnor utför för familjens
            försörjning finns aldrig med i statistiska tabeller eller vid
            beräkning av BNP. Mannen däremot, som ofta är lönearbetare och
            därmed en del av den offentliga ekonomin, är del av statistiken.
            Tabellerna är fyllda med hans verksamhet.
          </note>
          <note>
            En könsuppdelad statistik görs i regel bara när det gäller utbildning,
            löner och dödsorsaker.
          </note>
          <note>
            Traditionell statistik är därför inte något tillförlitligt instrument
            när man vill se hur ett biståndsprojekt kan tänkas påverka kvinnors
            resp. mäns vardag.
          </note>
          <note>
            Det finns helt enkelt inte några andra sätt än att på plats studera
            vardagslivet -- vilken roll män resp.
          </note>
          <note>
            kvinnor har i samhället och i byn.
          </note>
          <note>
            Av detta skäl är det synnerligen viktigt att det på biståndskontoren
            finns särskilt utsända handläggare, vilkas uppgift är att utifrån
            kunskap om kvinnors och mäns roller och funktioner i mottagarlandet
            utforma alla biståndsprojekt och se till att de är väl förankrade
            hos både kvinnor och män. Tyvärr finns det i dag bara en utsedd
            handläggare som har som huvuduppgift integrering av kvinnoaspekter
            i biståndsprojekten.
          </note>
          <note>
            En socialdemokratisk motion i vilken denna fråga behandlas har
            i positiva ordalag besvarats i betänkandet. Biståndsministern
            har i en interpellationsdebatt för en kort tid sedan också ställt
            sig positiv till detta behov. Men självfallet kommer vi att hålla
            utvecklingen på detta område under uppsikt.
          </note>
          <note>
            Herr talman! Kvinnorna utgör ungefär hälften av jordens beolkning.
            Det innebär inte att vi äger hälften, får hälften av utbildningen,
            gör bara hälften av allt arbete, innehar hälften av alla parlamentsplatser
            eller hälften av alla chefsjobb, osv, och minst av allt innebär
            det detta för ulandskvinnorna. Att detta är djupt orättvist och
            måste ändras, är de flesta av oss överens om. En professur i internationell
            mödrahälsovård, en svensk nationalkommitté för förberedelser inför
            nästa kvinnokonferens och utsända kvinnohandläggare på biståndskontoren
            ändrar naturligtvis inte dessa förhållanden över en natt, men
            de vore goda steg på vägen.
          </note>
          <note>
            Herr talman! Jag vill i anslutning till det anförda inte framföra
            några särskilda yrkanden, men jag står givetvis bakom de socialdemokratiska
            reservationerna.
          </note>
          <note type="speaker">
            Anf. 58 BIRGITTA HAMBRAEUS (c):
          </note>
          <note>
            Herr talman! Kvinnan har en central roll i all utveckling. I
            Afrika har kvinnan av tradition det helt avgörande ansvaret för
            familjens försörjning med livsförnödenheter. Kvinnan skaffar vatten
            och energi, sköter den största delen av odlingen samt försäljningen
            av överskott på lokala marknader.
          </note>
          <note>
            Pengar som kommer in från det används främst till barnens skolavgifter
            och annat nödvändigt för familjen.
          </note>
          <note>
            När det gäller näringslivets utveckling skulle det alltså vara
            självklart att allt utvecklingssamarbete skedde med kvinnorna.
            Effektivast vore det säkert också om det administrerades av kvinnor.
            Kvinnor organiserar sig ofta på ett annat sätt än män, mindre
            högtidligt, mer flexibelt, och många funktioner blandas naturligt.
          </note>
          <note>
            Kanske borde det också finnas några
          </note>
          <note>
            ''manshandläggare'' på varje biståndskontor för att se till hur
            männen skall kunna finna sin roll i familjens försörjning. Nu
            är det alltså tvärtom. Som
          </note>
          <note>
            Viola Furubjelke påpekade får riksdagen t.o.m.
          </note>
          <note>
            markera att det åtminstone skall finnas några kvalificerade ''kvinnohandläggare''
            på biståndskontoren, som har till uppgift att se till att kvinnorna
            över huvud taget kommer med i det internationella utvecklingssamarbetet.
          </note>
          <note>
            Jag tror att huvudorsaken till de otillfredsställande resultat
            som vårt bistånd ibland nått beror på att man, naturligtvis oavsiktligt,
            i själva verket har försvårat arbetet för kvinnorna, utan att
            männen därför tagit över familjens försörjning. De ökade inkomster
            som man har fått av manligt dominerade industrier och jordbruk
            för exportgrödor har skrämmande ofta inte använts till familjens
            försörjning. Den är ju något som männen är vana vid att kvinnorna
            klarar.
          </note>
          <note>
            Vi bör inte i första hand fara till u-länderna och lära dem att
            bli som oss, utan vi bör alltid först undersöka vilka organ i
            landet som våra pengar skall gå till, så att folk får resurser
            att på eget initiativ ta kontakt med resten av världen och resurser
            att själva utveckla sitt land. Vi bör stärka de internationella
            grupper som arbetar för uländernas rätt till en självständig utveckling,
            t.ex.
          </note>
          <note>
            UNCTAD, Sydkommissionen, osv.
          </note>
          <note>
            Herr talman! Sveriges främsta internationella uppgift är att
            arbeta för en ny rättfärdig ekonomisk världsordning. Vi bör avlänka
            vår biståndspolicy från beroendet av Världsbanken och
          </note>
          <note>
            Internationella valutafonden, IMF.
          </note>
          <note>
            Det är tragiskt att Sverige numera bundit sin policy i relationerna
            till u-länderna till Världsbanken och
          </note>
          <note>
            IMF. Vi får inte acceptera orättfärdiga spelregler, även om de
            hävdas av till synes övermäktiga intressen. Världsbanken och IMF
            domineras av iländer som inte ens gör rätt för sig i FN och som
            mest tänker på egna intressen. Det är fråga om ren och skär maktpolitik.
          </note>
          <note>
            Förr stödde Sverige u-ländernas kamp för en ny ekonomisk världsordning
            för att u-länderna skulle kunna frigöra sig från den koloniala
            näringslivsstrukturen, få rättvist betalt för sina råvaror och
            tillgång till världsmarknaden för sina industriprodukter. Vi chockerades
            av
          </note>
          <note>
            Världsbankens och Internationella valutafondens överförmynderi.
            Många inspirerades av tanken att små stater och u-länder skulle
            kunna sluta sig samman och bygga en värld av en mångfald centra
            som samarbetar till ömsesidig glädje och nytta, utan över- och
            underordning. I stället för att göra de rika rikare och räkna
            med att rikedomen skulle sippra ned till de fattiga, ville man
            stödja en utveckling ''nedifrån och upp''.
          </note>
          <note>
            1984 kunde svenska UD inte tänka sig att biståndskoordinering
            skulle kunna innebära att svenskt bistånd direkt villkorades till
            genomförande av makroekonomiska reformer, t.ex. ingående av stabiliseringspolitiska
            stand byavtal med IMF. Jag refererar i detta sammanhang en gammal
            UD-källa.
          </note>
          <note>
            När OPEC var som starkast och i-världen insåg att u-länderna
            skulle kunna följa exemplet och sluta sig samman för att få bättre
            pris på sina råvaror, gick man i FN med på långtgående utfästelser
            om en ny ekonomisk världsordning. UNCTAD, det handelsorgan som
            stod på u-ländernas sida, spelade en framträdande roll och Sverige
            var pådrivande i arbetet för u-ländernas rätt.
          </note>
          <note>
            Sedan OPEC:s inflytande minskat har i-världen tappat intresset
            för att ge u-länderna rättvisare villkor. I-länderna utnyttjar
            tvärtom sitt övertag och betalar allt sämre för råvaror, höjer
            räntan och ökar protektionismen. U-länder som sedan kolonialtiden
            är ensidigt beroende av att exportera några få råvaror har drabbats
            mycket hårt.
          </note>
          <note>
            I slutet av 1980-talet förändrades också Sveriges inställning
            till allt detta. De förhållanden vi kritiserat och bekämpat hos
            Världsbanken och IMF
          </note>
          <note>
            ansågs plötsligt nödvändiga, låt vara beklagliga. I
          </note>
          <note>
            stället för att tala för att Sverige skall försöka att ändra
            spelreglerna sträcker sig ambitionen endast till att försöka lindra
            konsekvenserna av det onda spelet för de fattigaste.
          </note>
          <note>
            Det är inte längre självbestämmande som gäller, utan integrering
            i världsmarknaden på de rikas villkor. Det ställs krav på regeringarna
            att ställa om landets ekonomi så att man kan sköta räntebetalningarna
            på lån till de internationella finansinstituten. Det är skandal
            att resursflödet numera går från u-länderna till i-länderna, inte
            tvärtom. Den koloniala maktstrukturen behåller greppet.
          </note>
          <note>
            Jag anser att den viktigaste insatsen som vi kan göra i vårt
            utvecklingssamarbete med u-länderna är att arbeta för en ny rättfärdig
            ekonomisk världsordning.
          </note>
          <note>
            Herr talman! Våra biståndspolitiska mål förhindras av Världsbankens
            och IMF:s strukturanpassningsprogram. De strukturanpassningsprogram
            som Världsbanken och IMF kräver av skuldsatta u-länder är inte
            förenliga med Sveriges biståndspolitiska mål.
          </note>
          <note>
            Synsätt och metoder är kontraproduktiva, även om man numera talar
            vackert om fattigdomsbekämpning och miljö. Jag vill nämna våra
            mål ett i taget.
          </note>
          <note>
            Först det övergripande målet att höja de fattigas levnadsvillkor.
            Bevisen för att särskilt kvinnor och barn drabbas hårt av programmen
            är många. De får arbeta mer för att livnära sig på lägre lön och
            sämre mark. Den bästa jorden odlas upp för exportgrödor. Flickorna
            måste se efter småsyskonen när mamma arbetar och hinner inte gå
            i skolan. Skolundervisningen är inte längre gratis, hälsovården
            har skurits ned och matsubventionerna har dragits in. Det har
            drabbat de fattiga i städerna.
          </note>
          <note>
            Sedan övergår jag till de fem målen. Det första handlar om resurstillväxt.
            Några länder har ökat sin bruttonationalprodukt, men de flesta
            länder i
          </note>
          <note>
            Afrika som antagit strukturanpassningsprogrammen har sänkt sin
          </note>
          <note>
            BNP. Investeringarna har många gånger eftersatts.
          </note>
          <note>
            Skuldtjänsten har dominerat över resurstillväxt som kommer landet
            till godo. Huvudinriktningen är i praktiken fortfarande bytesbalans
            och skuldtjänst.
          </note>
          <note>
            Det andra målet rör ekonomisk och social utjämning. Jag tror
            inte att någon hävdar att denna främjas av strukturanpassningsprogrammen.
          </note>
          <note>
            För det tredje gäller det ekonomisk och politisk självständighet.
            Den sorts tillväxt som främjats leder inte till självständighet
            utan till större beroende av en världsekonomi som inte gynnar
            den svaga. U-länderna själva anser att konditionaliteten är ett
            hot mot deras suveränitet.
          </note>
          <note>
            För det fjärde handlar det om en demokratisk samhällsutveckling.
            Alla talar ju om vikten av detta nu. Men hur skall en regering
            kunna få folkets stöd när man tvingas att höja matpriserna för
            de fattiga i städerna, skära ner den offentliga sektorn och strama
            åt budgeten? Hur skall man kunna bygga demokrati utan folkets
            stöd?
          </note>
          <note>
            Det femte målet gäller en framsynt hushållning med naturresurser
            och omsorg om miljön i mottagarländerna. Världsbankens storskaliga
            projekt utarmar och hotar miljön. Det gäller t.ex.
          </note>
          <note>
            det stora dammbygget i Narmada i Indien där tiotusentals människor
            tvingas flytta. Bankens retorik har ändrats även här, men det
            är inte mycket som märks i verkligheten. Av Världsbankens 6 000
          </note>
          <note>
            anställda är det bara 100 som arbetar med miljö och de har föga
            inflytande över praktiken. Den plan för tropiskt skogsbruk som
            Världsbanken antagit för miljöns skull har fått allvarlig kritik,
            bl.a. av World
          </note>
          <note>
            Watch Institutet, för att gynna avverkningsintressena på miljöns
            och urprungsbefolkningarnas bekostnad.
          </note>
          <note>
            Herr talman! Jag anser sammanfattningsvis att
          </note>
          <note>
            Sverige bör frigöra sin biståndspolicy från beroende av Världsbanken
            och Internationella valutafonden.
          </note>
          <note>
            Vi bör samarbeta med de u-länder som vi har förtroende för och
            stärka deras egna program för en strukturomvandling på deras egna
            villkor.
          </note>
          <note type="speaker">
            Anf. 59 KRISTINA SVENSSON (s):
          </note>
          <note>
            Herr talman! I morgon, den 23 april, kommer 1992
          </note>
          <note>
            års upplaga av Human Development Report att världslanseras av
            UNDP här i Stockholm.
          </note>
          <note>
            Då kommer man att presentera den tredje rapporten över utvecklingen
            i världen.
          </note>
          <note>
            Tillsammans med Världsbankens årliga ekonomiska rapport är UNDP:s
            rapport det standardverk som ger oss data och information för
            att vi skall kunna avläsa tillståndet i världen vad gäller social
            och ekonomisk utveckling. Det är en glädje att se rapporten presenteras
            i Stockholm.
          </note>
          <note>
            Sverige har nämligen varit drivande för att få till stånd den
            här rapporten.
          </note>
          <note>
            Under det gångna året har vi i Sverige haft en intensiv offentlig
            debatt om biståndet. Det har blåst kring biståndspolitiken. Kritiken
            har varit hård.
          </note>
          <note>
            Flera debattörer har talat om de omöjliga biståndet, om det ineffektiva
            biståndet och om bistånd som inte når fram utan stannar i korrupta
            tjänstemäns och politikers fickor. Biståndsarbetare har utpekats
            som Lords of Poverty som övertagit gamla koloniala mönster.
          </note>
          <note>
            En del av dessa debattörer har alldeles uppenbart haft ett mål
            för ögonen, nämligen att misskreditera biståndet och biståndsansvariga
            både här hemma och ute på fältet. De har fört en debatt för att
            urholka biståndsviljan för att därigenom lägga en grund för ett
            lägre biståndsanslag. Man har ifrågasatt enprocentsmålet.
          </note>
          <note>
            Andra debattörer har utgått från andra utgångspunkter. De har
            utifrån en insikt om att biståndet verkligen behövs, lagt fram
            konstruktiva förslag för att minska biståndsberoendet och för
            att förverkliga målet att höja de fattiga folkens levnadsnivå.
          </note>
          <note>
            I det här perspektivet är det nödvändigt att lyfta fram de båda
            rapporterna från UNDP och
          </note>
          <note>
            Världsbanken. Här får vi faktiskt bekräftat att bistånd till
            de fattiga länderna medverkar till en förändring av människors
            levnadsvillkor.
          </note>
          <note>
            Jag vill redovisa några data ur den rapport som kommer att presenteras
            här i Stockholm i morgon.
          </note>
          <note>
            Även biståndsministern gjorde det i sitt anförande, men jag tycker
            att dessa fakta är värda att upprepas. Jag vill framför allt att
            Nydemokraterna hör detta, om det nu finns någon i kammaren från
          </note>
          <note>
            Ny demokrati. Det gör det inte. Det var synd.
          </note>
          <note>
            Vad är det då som sägs i UNDP-rapporten. Jo, att barnadödligheten
            under de senaste 30 åren har gått ner med 50 %.
          </note>
          <note>
            På en generation har andelen människor med tillgång till rent
            vatten i u-världen ökat med två tredjedelar.
          </note>
          <note>
            Läs- och skrivkunnigheten bland vuxna har från
          </note>
          <note>
            1970 till 1985 ökat från 46 % till 60 %. Det är nästan 15 %.
          </note>
          <note>
            Nästan tre fjärdedelar av barnen i u-länderna går nu i skola
            mot mindre än hälften för 40 år sedan.
          </note>
          <note>
            Andelen flickor i grundskolor har ökat från 74 %
          </note>
          <note>
            till 87 %. Det är flera talare som tidigare har tagit upp hur
            viktigt det är att just flickor får del av primärundervisningen.
            Det får positiva följdeffekter för deras hälsa och när det gäller
            det antal barn som föds.
          </note>
          <note>
            Det konstateras i rapporten att inkomsterna i uvärlden har fördubblats
            i reala termer på 40 år.
          </note>
          <note>
            Detta trots folkökningen. Man konstaterar i
          </note>
          <note>
            UNDP-rapporten att tre människor av fyra bevisligen är friskare
            och bättre utbildade, lever längre, är mer välnärda och mer produktiva
            än för bara en generation sedan. Biståndet har naturligtvis medverkat
            till detta. Biståndet är en av flera faktorer.
          </note>
          <note>
            Men man kan också utläsa en varning i UNDP-
          </note>
          <note>
            rapporten. Flera talare har också poängterat att det är över
            en miljard människor som lever i absolut fattigdom i dag.
          </note>
          <note>
            Hälften av jordens kvinnliga befolkning är fortfarande analfabeter.
          </note>
          <note>
            Jordens befolkning kommer att öka från 5,4
          </note>
          <note>
            miljarder till 8 miljarder de närmaste 30 åren. Vi vet alla att
            det är de fattigaste som står för den största ökningen.
          </note>
          <note>
            En femtedel av jordens befolkning går hungriga dagligen. Gapet
            mellan den fattigaste och den rikaste femtedelen av jordens befolkning
            ökar.
          </note>
          <note>
            Å ena sidan ger UNDP-rapporten belägg för att en positiv utveckling
            har ägt och äger rum. Men å andra sidan får man naturligtvis i
            rapporten klara belägg för att ett fortsatt engagemang är nödvändigt.
          </note>
          <note>
            Slutsatsen är mycket tydlig och klar. Biståndet har spelat en
            roll, och bistånd är inte omöjligt.
          </note>
          <note>
            UNDP-rapporten visar med all tänkbar tydlighet att vi måste satsa
            mer på bistånd till de mycket fattiga. I den socialdemokratiska
            partimotionen om de fattigas rätt, har vi lagt fram förslag utifrån
            den insikten. Vi har följt upp förslagen i de reservationer som
            finns fogade till betänkandet.
          </note>
          <note>
            Med utgångspunkt i den insikten föreslår vi ett högre anslag
            till bl.a. Moçambique, Tanzania,
          </note>
          <note>
            Uganda, Laos och Vietnam. Det är länder som enligt Världsbankens
            atlas för 1991 hör till de absolut fattigaste.
          </note>
          <note>
            Det är besynnerligt att regeringspartierna inte ställer upp på
            dessa förslag. Delvis tar ni skydd genom att hävda att det inte
            är fråga om nedskärningar, utan om budgetteknik och omfördelningar.
            Ni pekar på att biståndet för näringslivsinsatser lyfts ur landramarna
            och har en egen anslagstitel. Ja, det är riktigt. Men det är ju
            viktigare att hålla fast vid det långsiktiga fattigdomsinriktade
            biståndet genom landramarna.
          </note>
          <note>
            Jag tyckte att det var intressant att lyssna på Göran
          </note>
          <note>
            Lennmarkers inlägg. Om jag inte hörde fel, sade
          </note>
          <note>
            Göran Lennmarker att Afrika måste prioriteras.
          </note>
          <note>
            Det gör det ännu besynnerligare att ni moderater inte stöder
            det högre anslaget till dessa länder.
          </note>
          <note>
            Det finns numera ett stort antal studier som visar på olika vägar
            att nå de fattiga. Låt mig referera till
          </note>
          <note>
            Världsbankens fattigdomsrapport och UNDP:s rapporter. SIDA har
            naturligtvis också många egna rapporter och erfarenheter.
          </note>
          <note>
            Det går t.ex. att använda arbetsintensiva metoder som går ut
            på att utnyttja lokala resurser och lokal arbetskraft i stället
            för importerad teknologi -- som inte heller kan underhållas. Både
            SIDA och
          </note>
          <note>
            NORAD har genomfört intressanta och lyckade projekt med sådana
            metoder.
          </note>
          <note>
            För att nå de fattiga är det i många länder också nödvändigt
            med jordreformer. Det kan vara tekniska lösningar som kan användas
            av de fattiga, t.ex. handpumpar i stället för dieselpumpar vid
            konstbevattning. Här finns exempel där Unicef och
          </note>
          <note>
            SIDA arbetar tillsammans med sådana projekt både i Indien och
            i afrikanska länder.
          </note>
          <note>
            Ett annat exempel är beredskapsarbeten för daglönare, utveckling
            av jordbruksteknologi för småbönder och kreditsystem för fattiga
            och småföretagare. Grameens Bank i Bangladesh har lång erfarenhet
            av sådant arbete. Banken har under lång tid fått stöd från Sverige.
          </note>
          <note>
            Bästa sättet, enligt UNDP, är att investera i de fattiga människorna
            för att på så sätt frigöra deras egen initiativkraft. Det görs
            genom att satsa på bashälsovård, primär- och sekundärundervisning,
            rent vatten och sanitet, landsbygdsutveckling och lågteknologi.
          </note>
          <note>
            Är detta möjligt? Alla som sysslar med bistånd vet hur svårt
            bistånd är. Många misslyckanden har kantat den biståndspolitiska
            vägen. Det har funnits trender även när det gäller biståndet,
            och flera av dessa har förvisso lett in i återvändsgränder.
          </note>
          <note>
            Men vi vet att det är möjligt. Vi vet att det är möjligt att
            bekämpa fattigdomen i världen. Vi vet att biståndet är en av de
            faktorer som bidrar till att höja de fattiga folkens levnadsnivå.
            Därför vill vi socialdemokrater se ett stort och generöst bistånd.
          </note>
          <note>
            Herr talman! När det gäller Birgitta Hambraeus inlägg -- hon
            är inte heller kvar i kammaren -- och det hon sade om Världsbanksprojekten
            och strukturprogrammen, vill jag hänvisa till den debatt som vi
            hade för ett år sedan.
          </note>
          <note type="speaker">
            Anf. 60 GÖRAN LENNMARKER (m) replik:
          </note>
          <note>
            Herr talman! Kristina Svensson tog upp frågan om
          </note>
          <note>
            Vietnam och Afrika. Det finns ett bekymmer med biståndet till
            Vietnam. Den regim som har haft makten i Vietnam under lång tid
            är i sig ett huvudskäl till bristen på utveckling. Det är detta
            som gör det så svårt att ge bistånd. Det kan i så fall komma att
            stärka den struktur som skapar fattigdom. Det är därför angeläget
            att finna vägar och former för att t.ex. stödja det framväxande
            näringslivet i Saigon och i framför allt i södra delen av landet,
            där det finns en viss tradition på det området. Det är också viktigt
            att stödja fria och frivilliga organisationer och de som på olika
            sätt undergräver regimens fattigdomsskapande politik.
          </note>
          <note>
            Dilemmat är hur man skall finna dessa vägar och se till att fattigdomen
            inte cementeras och i stället för en politik som tar landet ur
            fattigdomen. Vietnam är därför ett bra exempel på hur svårt det
            kan vara att nå fram och finna vägar så att biståndet stimulerar
            till utveckling och inte stimulerar brist på utveckling.
          </note>
          <note>
            Det är väl naturligt att Afrika måste prioriteras.
          </note>
          <note>
            Det är den kontinent där vi kan se de största bekymren. Utvecklingen
            går i vissa avseenden i negativ riktning. Handeln har där inte
            samma betydelse. En hel del av dessa länder har en så svag näringslivsstruktur
            att handeln relativt sett betyder litet.
          </note>
          <note type="speaker">
            Anf. 61 KRISTINA SVENSSON (s) replik:
          </note>
          <note>
            Herr talman! Göran Lennmarker argumenterar faktiskt för ett högre
            bistånd. Jag förstår inte slutsatsen. Slutsatsen måste alltså
            bli att biståndet inte skall skäras ned om man tror på bistånd
            och dess effekter och möjligheter att vara fattigdomsbekämpande.
            Då går det väl inte att skära ned biståndet, som ni vill göra
            när det gäller
          </note>
          <note>
            Vietnam och de mycket fattiga länderna i Afrika?
          </note>
          <note type="speaker">
            Anf. 62 GÖRAN LENNMARKER (m) replik:
          </note>
          <note>
            Herr talman! Men kära Kristina Svensson, det beror på till vem
            biståndet går. Landramen går ju normalt till statsmakten, som
            har att använda biståndet. Därför kan ett landramsbaserat bistånd,
            om det går till en korrupt statsmakt, komma att användas på ett
            sådant sätt att det förhindrar en utveckling. Vietnam är fattigt
            därför att utvecklingen har förhindrats under lång tid. Landet
            är väsentligt fattigare än det borde ha varit, beroende på att
            en felaktig politik har förts under en lång tid. Det här gäller
            inte bara Vietnam, utan även en hel del andra länder.
          </note>
          <note>
            Därför går det inte säga att bistånd är lika med landramar, vilket
            skulle innebära att bistånd till statsmakten automatiskt skall
            utgå.
          </note>
          <note>
            Mycket av den nya regeringens politik handlar om bistånd till
            frivilliga organisationer och bistånd till näringsliv, och biståndet
            går nu andra vägar än tidigare. Det är klokt.
          </note>
          <note type="speaker">
            Anf. 63 KRISTINA SVENSSON (s) replik:
          </note>
          <note>
            Herr talman! Den UNDP-rapport som kommer att presenteras i morgon,
            tidigare rapporter från
          </note>
          <note>
            UNDP och Världsbankens fattigdomsrapport talar mycket tydligt
            för att bistånd är nödvändigt.
          </note>
          <note>
            Bistånd ger faktiskt resultat, och är nödvändigt för att förändra
            förhållandena för de mycket fattiga människorna.
          </note>
          <note>
            För mig är det motstridigt att skära ned det svenska biståndet
            och minska ramarna för landprogrammen i dessa länder.
          </note>
          <note>
            Det har sagts många gånger tidigare i dag att bistånd faktiskt
            inte går till regimer utan till människor för att förändra människors
            levnadsvillkor.
          </note>
          <note type="speaker">
            Anf. 64 MARGARETA VIKLUND (kds):
          </note>
          <note>
            Herr talman! Jag tycker att det har varit mycket intressant att
            sitta på min plats och lyssna till den debatt som har förts här
            i dag. Vi har varit med om att skapa historia, och vi har också
            fått en redovisning för den tidigare historien här i riksdagen.
          </note>
          <note>
            Sverige har ju sedan länge bedrivit en biståndspolitik som syftar
            till att hjälpa de fattigaste länderna i världen. De länder som
            valts ut som programländer har ofta varit ''unga'' länder som
            sökt bygga upp sina nationer på socialistisk ideologisk och ekonomisk
            grund. I dag vet vi, och det vet också ledarna i de berörda länderna,
            att den vägen inte var så bra.
          </note>
          <note>
            För att skapa en bärkraftig och långsiktig utveckling och komma
            till rätta med försörjningskrisen har man i dag ett omedelbart
            behov av demokratisering och förändring mot friare marknader.
            Det måste därför skapas förutsättningar så att marknadskrafterna
            får möjlighet att samverka på ett effektivt sätt. Till det krävs,
            enkelt och schematiskt uttryckt, bl.a. stöd, uppmuntran och påverkan
            till attitydförändringar.
          </note>
          <note>
            Men det är också viktigt att vi som säger oss företräda marknadsekonomin
            inte medverkar till att länder isoleras, segregeras till ''entredjedelssamhällen'',
            dvs. att ett litet antal människor lever i rikedom och resten
            i fattigdom. Socialistiska ekonomier är ofta ''entiondels-samhällen''
            -- en tiondel är med i partiet och har alla privilegier, medan
            resten lever mindre bra. Alla måste kunna vara med i samhällsutvecklingen.
            Det är den policy eller politik som i alla fall vi i kds vill
            föra.
          </note>
          <note>
            Även om det sker en förändring mot friare marknader, är det viktigt
            att vårt lands biståndsinsatser inte utgår från det svenska näringslivets
            behov utan utgår från det hjälpbehov som finns hos människorna
            i det land som vi avser att hjälpa. Det är därför hög tid att
            sätta sig in i de verkliga behoven i de länder som vi vill och
            kan hjälpa i den tredje världen.
          </note>
          <note>
            Skall biståndsprojekt lyckas, måste initiativet till dem komma
            från de människor som hjälpen är avsedd för. Utvecklingsprojekt
            måste vara i samklang med idéer, levnadssätt och samhällsutveckling
            i de länder som skall motta hjälpen. Det är därför viktigt att
            ta vara på idéerna hos enskilda och grupper i u-länderna för att
            stödja dem i ett utvecklingsarbete på deras villkor. Men då fordras
            lyhördhet, engagemang och visioner. Det kan handla om att se och
            komma förbi stelbenta administrativa regelsystem.
          </note>
          <note>
            För att få i gång mjuka projekt och kunna lösa mänskliga problem
            direkt där de uppkommer är ett samarbete med organisationer och
            rörelser på gräsrotsnivå en viktig förutsättning. De frivilliga
            organisationerna har genom sina kanaler bättre möjligheter att
            komma i direkt kontakt med rörelser och enskilda i andra länder
            än vad kanske den verksamhet har som går från administration till
            administration.
          </note>
          <note>
            Det är bra att anslaget till frivilliga organisationers biståndsverksamhet
            ökat. Jag anser att det är en väg till bistånd som kan utvecklas
            ännu mer än vad som har skett och sker i dag.
          </note>
          <note>
            Jag anser inte att det är rätt att spela ut Baltikum och Östeuropa
            mot världens absolut fattigaste länder. Även om behoven är stora
            hos våra närmaste grannar i öster, är de trots allt små i jämförelse
            med de behov som finns i världens fattigaste länder. Det är därför
            bra att biståndet till
          </note>
          <note>
            Baltikum och Östeuropa har egna anslag och inte belastar anslaget
            för biståndet till den tredje världen och därmed konkurrerar ut
            de allra fattigaste.
          </note>
          <note>
            Herr talman! Det är viktigt att Sveriges syn på ekonomisk och
            politisk frihet förklaras mycket tydligt i dialogen med mottagarländernas
            regeringar. Brott mot mänskliga rättigheter skall påtalas mycket
            klart. Markeringar måste göras när det gäller biståndet till regimer
            som förtrycker eller militärt bekämpar sitt eget eller andra folk.
            Sådana markeringar tycker jag regeringen har gjort i budgetpropositionen,
            när det gäller några länder.
          </note>
          <note>
            Det är också viktigt att snabba och kraftfulla insatser görs
            i länder där en ny skör demokrati kämpar en ojämn kamp mot krafter
            som vill bryta ner den.
          </note>
          <note>
            Men arbetet för demokratisering och höjning av de fattigas levnadsstandard
            kräver att vi försöker tränga in i även totalitära staters liv
            och inte vänder oss bort från befolkningen där. Biståndsviljan
            i
          </note>
          <note>
            Sverige har sin ryggrad hos folkrörelser och ideellt engagerade
            människor. Där finns ofta en stark vilja till fortsatt hjälp för
            de fattiga folken även när deras ledare har gjort sig oförtjänta
            av stöd. Därför är det ytterligare en anledning att stödja de
            frivilliga organisationernas arbete.
          </note>
          <note>
            Folkrörelser och enskilda organisationer kan spela en mycket
            stor roll i ländernas demokratiseringsarbete. Det statliga biståndet
            har i den tidigare förda politiken ägnat alltför litet omsorg
            åt stöd till organisationer och institutioner utanför den offentliga
            sektorn. Det finns ett stort behov av gräsrotsorganisationer som
            kan göra utvecklingsarbetet effektivare och stärka basen för en
            demokratisering. Kooperationen, fackföreningsrörelsen, kvinnoorganisationerna
            och politiska partier behöver utvecklas i de olika länderna. Människorna
            måste få träning i den demokratiska processen. Frivilligorganisationerna
            är väl lämpade att främja demokratimålet genom att de når befolkningen
            och därför kan påverka utvecklingen på bynivå.
          </note>
          <note>
            Herr talman! Kvinnornas och barnens situation omnämns på flera
            ställen i både proposition och betänkande. Det är bra. Men jag
            anser trots det att i den nya inriktning som biståndet måste få
            och som delvis är på gång, måste kvinnans situation i världen
            lyftas fram ännu mer än tidigare -- och det har vi kvinnor hittills
            sagt här från talarstolen. Det kan ju tyckas tjatigt att ständigt
            dra fram kvinnans situation i världen. Men det är genom tjat och
            påtryckningar som man får saker och ting att hända. Jag kan faktiskt
            inte vara tyst om kvinnans situation i världen, när t.ex. antalet
            vuxna analfabeter år 1990 var 963 miljoner. En kvinna av tre är
            analfabet. Bland männen är förhållandet en av fem.
          </note>
          <note>
            Tydligast är könsskillnaden inom analfabetismen i
          </note>
          <note>
            Asien och Oceanien. Medan antalet manliga analfabeter sjönk från
            247 miljoner 1970 till 233
          </note>
          <note>
            miljoner 1985, ökade antalet kvinnliga analfabeter under samma
            period från 390 till 418 miljoner.
          </note>
          <note>
            Analfabetismen orsakar dödsfall. 17 miljoner barn, främst i tredje
            världen, dör årligen på grund av mödrars analfabetism och bristfälliga
            kunskaper i näringslära, som t.ex. okunnighet om hur viktig modersmjölken
            är.
          </note>
          <note>
            Alfabeteringsprogrammen för kvinnor har givit dem en ökad medvetenhet
            om sina rättigheter, vilket är nödvändigt om det skall bli någon
            rättvisa i världen.
          </note>
          <note>
            En grundläggande mänsklig rättighet är rätten till utbildning,
            som i sin tur är avgörande för att kunna åtnjuta och utöva andra
            rättigheter. I det moderna samhället är utbildning det väsentligaste
            och mest verkningsfulla villkoret för utveckling.
          </note>
          <note>
            Såväl i landsomfattande massalfabeteringskampanjer som i mer
            lokala kampanjer har i synnerhet kvinnornas deltagande varit mycket
            beroende av omgivningens inställning.
          </note>
          <note>
            En del män är oroade av undervisningen och tillåter inte att
            deras fruar deltar i den. För att alfabeteringsprogram skall lyckas
            måste både män och kvinnor motiveras. Män måste informeras om
            alfabeteringens frigörande effekter. Det har visat sig att kvinnor
            som har alfabetiserats möts med ökad respekt i samhället och hemmet.
            De är bättre rustade att söka jobb och kan därför tjäna mer. De
            har mycket lättare att hjälpa sina barn med skolarbetet. De har
            större förmåga att driva småföretag och själva sköta den bokföring
            som krävs.
          </note>
          <note>
            Biståndspolitiken måste få ännu tydligare signaler om att kvinnans
            situation måste lyftas fram i allt biståndsgivande. Men för att
            nå kvinnan måste man också nå mannen, så att hans attityder och
            inställning till kvinnan förändras. Kvinnan måste komma upp på
            samma plan som mannen i alla de länder där svenskt bistånd är
            engagerat. Hon måste bli accepterad som en fullvärdig individ
            med samma rätt till det vi kallar människovärde.
          </note>
          <note>
            Herr talman! Världen är i dag översvämmad av flyktingar. Miljontals
            afghanistanska flyktingar lever i Pakistan. I de afrikanska länderna
            och i andra delar av världen finns också miljontals flyktingar.
          </note>
          <note>
            Ett av de mest hårresande exemplen är den barfotavandring som
            15 000 pojkar mellan sex och sjutton år just nu gör mellan Sudan
            och Etiopien.
          </note>
          <note>
            Pojkarna har förlorat föräldrar och hem i kriget och vandrar
            från staden Pochala i söder på jakt efter ett nytt hem i en hård
            miljö. Enligt en alldeles för litet uppmärksammad tidningsartikel
            hade pojkarna i början på april vandrat 30 mil sedan de gav sig
            i väg i slutet av februari.
          </note>
          <note>
            Jag anser att Sverige i FN med det snaraste bör se till att dessa
            pojkars situation uppmärksammas och görs något åt. Det är inte
            acceptabelt att de i tusental skall driva på vägar och genom djungler
            i sitt sökande efter en fast hemvist. I sammanhanget kan man inte
            låta bli att undra över vart dessa pojkars systrar har tagit vägen.
            Jag anser också att det är en uppgift för FN att undersöka och
            offentliggöra.
          </note>
          <note>
            Herr talman! Sammanfattningsvis kan sägas att i årets biståndsbudget
            har tumskruvarna dragits åt något när det gäller landramen för
            några länder, som visat sig inte uppfylla kravet på demokrati
            och mänskliga rättigheter. Det är bra och rätt, även om det kan
            möta en del protester. Det är också bra att en ökad andel av biståndet
            skall gå genom frivilliga organisationer.
          </note>
          <note>
            Biståndsinsatser får inte ha sin grund i det svenska näringslivets
            behov utan skall utgå från det hjälpbehov som finns hos människorna
            i de länder vi sagt oss vilja hjälpa. Kvinnans situation måste
            lyftas fram i allt biståndsarbete och kvinnorna bli delaktiga
            av de konsekvenser begreppet mänskliga rättigheter innebär. Vi
            måste också ständigt i vårt biståndsarbete ha världens flyktingsituation
            för våra blickar, så att vi snabbt kan göra insatser.
          </note>
          <note>
            Herr talman! Jag har inga andra yrkanden än utskottets.
          </note>
          <note type="speaker">
            Anf. 65 RICHARD ULFVENGREN (nyd):
          </note>
          <note>
            Herr talman! Jag ser att Alf Svensson går nu. Jag har honom med
            i mitt anförande, så det vore bra om han kunde stanna sju minuter
            till. Annars får jag ta det jag hade tänkt säga till honom en
            annan gång.
          </note>
          <note>
            Först en eloge till Margareta Viklund för hennes härliga sätt
            att tala. Fler sådana här i salen, tycker jag!
          </note>
          <note>
            Ny demokrati föreslår att det svenska biståndet i huvudsak borde
            bestå av tre olika inriktningar:
          </note>
          <note>
            Utvecklingsbistånd och stöd till våra grannländer.
          </note>
          <note>
            Ett aktivt deltagande och verkande för FN bl.a.
          </note>
          <note>
            som ''världspolis''.
          </note>
          <note>
            Ett effektivt och världsomspännande katastrofbistånd.
          </note>
          <note>
            Det jag tänkte utveckla här är ett konkret förslag som vi lagt
            i form av en motion, U230, om en internationell katastrof- och
            biståndsbrigad.
          </note>
          <note>
            Tänk er ett regemente med samlad expertis på området bistånd
            och katastrofhjälp, där de värnpliktiga är sådana killar och tjejer
            som prioriterar denna sorts utbildning framför den traditionella
            militära utbildningen. Här finns även den samlade operativa ledningen
            och administrationen inom Sverige vad gäller katastrofoch biståndsinsatser.
          </note>
          <note>
            Till sitt förfogande har de all tänkbar utrustning och förråd
            som kan behövas för att nå det område och den terräng dit hjälpen
            är ämnad. Det kanske är blågula Herkulesplan, helikoptrar, jeepar,
            bandvagnar, snöskotrar, servicecontainers, mobila fältsjukhus
            etc.
          </note>
          <note>
            Utöver de direkta hjälpinsatser som en sådan kvalificerad brigad
            -- eller vad man nu skall kalla det -- snabbt kan utföra, kan
            den också bli en bas för utskeppning av överskottsmaterial, jordbruksprodukter
            m.m.
          </note>
          <note>
            Samordningsmöjligheterna med andra hjälporganisationer är uppenbara.
            En stor del av de spridda hjälpinsatser som i dag görs via diverse
            organisationer och anslag kan på detta sätt koncenteras, bli effektivare,
            snabbt tillgängliga och professionella.
          </note>
          <note>
            Jag vet att det finns projekt, bl.a. inom räddningsverket, som
            påminner om vårt förslag, och det är mycket möjligt att dessa
            insatser kan vara en bra grund i en sådan här satsning. Men här
            handlar det om rejäla tag.
          </note>
          <note>
            Vad gäller lokaliseringen bör en sådan verksamhet ligga vid en
            flygplats med nära tillgång till järnväg, väg och hamn.
          </note>
          <note>
            De aspiranter som söker sig till denna verksamhet kommer att
            få lära sig u-landskunskap, geografi, språk, fysisk träning, viss
            sjukvårdsutbildning, överlevnadsteknik, tekniskt underhåll m.m.
          </note>
          <note>
            Utbildningar som i dag ligger inom SIDA:s ramar, t.ex. Sandö
            U-centrum kan integreras i denna nya verksamhet. Även andra uppföljningsstudier
            och utvärderingar skall ha sin bas på brigaden. Det blir ett operativt
            SIDA.
          </note>
          <note>
            För att utnyttja biståndsbrigaden även i ett icke operativt läge
            och därmed få ned kostnaden kan den offerera sina tjänster till
            närliggande kommuner, exempelvis brand- och räddningstjänst vid
            olyckor, ambulansflygningar och fordonsservice samt diverse tjänster
            på den flygplats som skulle bli brigadens bas.
          </note>
          <note>
            Några ord om finansieringen för det hela. Anslagen bör tas ur
            den befintliga biståndsbudgetens anslag till SIDA med underrubrikerna
            Katastrofer,
          </note>
          <note>
            Återuppbyggnad, Bistånd genom folkrörelser och organisationer,
            Särskilda miljöinsatser och program, Rekrytering och utbildning
            och Vissa landprogramskostnader, alltså en rad olika delmoment,
            dvs. den del av C2-anslaget som inte ingår i landprogramsramen.
            Dessutom utnyttjas
          </note>
          <note>
            C5-anslaget.
          </note>
          <note>
            Sedan finns det en rad olika i dag fungerande mindre organisationer
            och myndigheter som kunde integreras i brigaden. Även för delar
            av värnpliktsmyndigheten kan det bli en avlastning.
          </note>
          <note>
            Till sist kanske man skall lägga till att inom området katastrofbistånd
            finns förutom snabba proviantoch medicinsändningar även projekt
            av litet mer teknisk karaktär.
          </note>
          <note>
            Jag har själv, som jag sagt tidigare här i kammaren, deltagit
            i ett antal biståndsprojekt, av vilka två har varit riktiga katastrofprojekt.
            Det ena var när en damm hade rasat i norra Sri Lanka och dränkt
            en hel by. Vi hade sex månader på oss innan nästa regnperiod kom
            att reparera skadan. Med landets egna resurser hade det kanske
            tagit sex år. Ett annat projekt var Kafue Gorge i Zambia, ett
            kraftverk som hade brunnit, vilket gjorde att Zambia till större
            delen var utan el under sex månader.
          </note>
          <note>
            Denna typ av projekt är en bra och vettig del av biståndet. Jag
            kan ge Alf Svensson och även Karl-
          </note>
          <note>
            Göran Biörsmark fler exempel på bra bistånd. Jag håller med om
            att debatten kunde innehålla mer positiva tongångar och beklagar
            om Ny demokratis inställning enbart verkat negativ.
          </note>
          <note>
            En utmaning som vi alla kan ta till oss och som kunde öka anslaget
            till biståndet, är att hjälpa till att få fart på Sverige och
            därmed öka vår BNI. Det är ett ganska bra sätt.
          </note>
          <note>
            Men nu är det faktiskt inte biståndets storlek i kronor som är
            det viktiga, utan det är vad som uträttas för pengarna. Det är
            detta som Ny demokrati försöker fightas för, att vi skall göra
            mer för samma eller till en början mindre pengar. Det är vad det
            handlar om. Sedan får ni tro vad ni vill.
          </note>
          <note>
            Herr talman! Vi hade tre yrkanden i vår motion. De avstyrktes
            i ett nafs, utan att utskottet ens tittade närmare på förslaget.
            Det är också en form av negativ inställning. Det är tråkigt, tycker
            jag. Ett sådant här förslag är värt ett bättre öde, och skam den
            som ger sig.
          </note>
          <note>
            Alf Svensson sade här tidigare att han var i FN i januari. Jag
            var där i december och träffade Jan
          </note>
          <note>
            Eliasson i New York och lyssnade till hans spännande planer på
            området katastrofbistånd.
          </note>
          <note>
            Alf Svensson sade också att det är dags att se över vår katastrofverksamhet
            här hemma. Det var precis detta vi ville i vår motion, att utreda
            det totala katastrofåtagandet, som i dag bedrivs genom räddningsverket,
            SIDA, Swederelief, som jag har funnit det svårt att hitta -- jag
            vet inte var det finns någonstans --, vissa frivilligorganisationer
            m.m., och se om man kunde finna en operativ samordnande funktion.
          </note>
          <note>
            Jag tillsätter härmed en enmansutredning för att vidareutveckla
            förslaget. Den som vill är välkommen att vara med. Särskilt spännande
            vore det att ha Alf Svensson och Jan Eliasson som bollplank.
          </note>
          <note>
            Se möjligheterna och utmaningen i att kunna göra effektiva och
            välbehövliga insatser för människor i nöd och fattigdom!
          </note>
          <note>
            Jag yrkar bifall till motion U230, yrkandena 1 och
          </note>
          <note>
            3, vid moment 63.
          </note>
          <note type="speaker">
            Anf. 66 BERTIL PERSSON (m):
          </note>
          <note>
            Herr talman! Det var ju intressant att vi hastigt och lustigt
            fick tillsatt världens största enmansutredning. Det var minst
            tre personer i den.
          </note>
          <note>
            Herr talman! Så här sent i debatten vill jag koncentrera mig
            på ett speciellt avsnitt, ett avsnitt som har engagerat mig väldigt
            mycket, och uttrycka min uppskattning för det positiva mottagande
            förslaget fick av biståndsministern. Det gäller anslaget till
            förarbete för ett WHO-universitet i
          </note>
          <note>
            Malmö.
          </note>
          <note>
            Bakgrunden till den motion som har tillstyrkts av utskottet är
            nog så allvarlig. 70 % av all medicinskteknisk utrustning i u-länderna
            står stilla på grund av bristande underhåll. Man har kompetens
            för att använda modern teknik, men man har inte kompetens att
            underhålla den, och det har varit ett av de största hälsoproblemen
            i u-länderna.
          </note>
          <note>
            WHO har i åtskilliga år uppmärksammat det här problemet i form
            av olika konferenser, men man har inte kommit längre än till en
            teknikerskola som har upprättats i Nicosia.
          </note>
          <note>
            För sex år sedan blev både jag och Nils Stormby, som nu är sjukvårdskommunalråd
            i Malmö, uppmärksammade på problemet, för både Malmö stad och
            Electrolux fick in ett antal förfrågningar om medicinsk-teknisk
            utbildning från olika uländer.
          </note>
          <note>
            Det gjorde att vi tog upp en diskussion med WHO
          </note>
          <note>
            i Genève för att se vad man kunde göra åt denna fråga. I WHO
            ansåg man att det som behövdes inte var en enklare teknikerutbildning
            utan en kvalificerad utbildning gällande sjukvårdens underhållsplanering,
            management och teknikutvärdering. Det ledde så småningom till
            överläggningar mellan WHO:s dåvarande generalsekreterare Halfdan
            Mahler och utrikesminister Sten Andersson. De utföll positivt
            vad gäller UD. Men på SIDA var man negativ.
          </note>
          <note>
            Konflikten var helt enkelt följande.
          </note>
          <note>
            WHO vill ha en skola av detta slag och menar att den skall vara
            knuten till ett välrenommerat universitet i ett i-land, så att
            WHO skall kunna garantera kvaliteten i utbildningen. På SIDA
          </note>
          <note>
            däremot kan man inte tänka sig att pengarna inte sänds till ett
            u-land. Den konflikten blev förlamande för de fortsatta diskussionerna.
          </note>
          <note>
            WHO har arbetat vidare. WHO har presenterat ett s.k. position
            paper, och man har i England utarbetat ett curriculum för en skola
            av detta slag.
          </note>
          <note>
            Det rör sig om en kvalificerad Masters-utbildning på 18 månader
            som innefattar 6 månaders avhandlingsarbete som görs i hemlandet.
            De studenter som tas in skall vid ankomsten ha en kvalificerad
            basutbildning, och det är regeringarna som skall ansöka om plats
            på skolan. Efter utbildningen skall eleverna anvisas arbete på
            riksnivå eller regional nivå i hemländerna. Man räknar med att
            ta in 100 elever om året.
          </note>
          <note>
            En sådan här skola är naturligtvis attraktiv för många. Bland
            de orter som har anmält sitt intresse för förläggningen av skolan
            är Helsingfors,
          </note>
          <note>
            Glasgow och Singapore. Fortfarande hävdar man dock, i varje fall
            i våra kontakter med WHO, att
          </note>
          <note>
            Malmö har ett försteg. Man har så goda erfarenheter från FN:s
            sida av det nuvarande World
          </note>
          <note>
            Maritime University, som är lokaliserat till Malmö.
          </note>
          <note>
            Malmö har lovat att stå för lokalfrågan, och finansieringen är
            tänkt att bli multinationella bidrag och kursavgifter. Från WHO:s
            sida har sagts att årsskiftet 1993/94 skulle kunna bli den första
            intagningsperioden och att frågan kan komma upp vid vårsessionen
            i generalförsamlingen nästa år.
          </note>
          <note>
            Vi är inte där än. Vi är inte nära ett beslut om en sådan här
            skola i Sverige. Men det är positivt att man kan ta upp dessa
            diskussioner efter det beslut som sannolikt kommer att fattas
            här om någon timme.
          </note>
          <note>
            Ett universitet av detta slag i Sverige ger många fördelar. Den
            främsta är naturligtvis att förutsättningar uppstår för en väsentligt
            mer kvalificerad sjukvård i u-länderna, med alla de folkhälsofördelar
            det innebär. Det är det viktigaste.
          </note>
          <note>
            jag tror att det är svårt att åstadkomma så mycket gott för så
            litet pengar, som vi gör genom att ge denna typ av kvalificerad
            utbildning.
          </note>
          <note>
            Sedan finns det andra fördelar. Det är inte fel att svenska medicinsk-tekniska
            produkter blir dem man övar sig på och att man får nära kontakter
            med svensk industri under denna utbildning. Det handlar här om
            utbildning av tunga beslutsfattare.
          </note>
          <note>
            Kontakterna mellan oss och dem kommer att bli av värde framöver.
            Det kompetenstillskott som vi får med professorer och de inflygande
            gästprofessorer som en sådan här skola för med sig kan ha betydelse
            för den svenska medicinsk-tekniska forskningen.
          </note>
          <note>
            Herr talman! Att nu medel ställs till regeringens förfogande
            för arbetet med skolan ger oss chansen att åstadkomma en av de
            allra viktigaste insatser för u-länderna som över huvud taget
            är tänkbara. Det är inte fråga om regionalpolitik här. Sju professorer
            löser inga arbetslöshetsproblem i Sydsverige. Men det hjälper
            WHO med ett av nyckelproblemen, och det kan ge Sverige ytterligare
            en WHO-institution.
          </note>
          <note>
            Vi har i dag bara två. Det är faktiskt inte mycket för ett land
            som ger så stora bidrag till FN som vi gör.
          </note>
          <note>
            Herr talman! Jag behöver inte yrka bifall till Nils T.
          </note>
          <note>
            Svenssons och min motion. Det har ett enigt utskott redan gjort.
          </note>
          <note type="speaker">
            Anf. 67 EVA ZETTERBERG (v):
          </note>
          <note>
            Herr talman! Dagens biståndsdebatt har varit lång, och många
            viktiga saker har lyfts fram. Jag tänker inte gå till grunden
            och tala om biståndspolitiken som helhet. Jag tänker ta upp två
            saker som jag tycker har fattats i debatten, om jag nu inte har
            missat något inlägg.
          </note>
          <note>
            Den första fråga jag vill ta upp gäller att bistånd är utveckling
            och möjligheter för människor att självständigt leva och utveckla
            sina länder. Men det är också frånvaro av krig. Där kommer Sveriges
            roll som deltagare i FN och fredsbevarande styrkor in.
          </note>
          <note>
            Jag och mitt parti har blivit oroade av signaler som försvarsminister
            Anders Björck på senare tid har kommit med. Han har gått ut och
            talat om att FN-
          </note>
          <note>
            styrkorna är för dyrbara och att Sverige inte skulle ha råd att
            vara med och finansiera dem vidare. Jag tror att det finns olika
            förhållanden där man definitivt kan diskutera om det är meningsfullt
            med de insatser som har gjorts och om FN borde satsa annorlunda.
            Jag skall senare ta upp några konkreta exempel på sådana insatser.
          </note>
          <note>
            Jag tycker att det vore viktigt att man från regeringens sida
            gjorde en markering. Frånvaron av inlägg på den punkten tyder
            på att regeringen som helhet inte står bakom Anders Björcks uttalanden.
            Man kan definitivt diskutera att ändra inriktningen på dessa försvarsinsatser.
            Men att i grunden ifrågasätta att Sverige skulle vara med och
            finansiera FN:s fredsbevarande styrkor anser jag vara att dra
            helt fel slutsats. Låt oss hoppas att det är ett enskilt utfall
            från Anders Björck.
          </note>
          <note>
            Några exempel: FN har utarbetat en fredsplan för
          </note>
          <note>
            Västsahara som saboteras av Marocko. FN:s fredsbevarande styrkor
            har inte ens fått fram sin utrustning och kan inte fungera. Det
            skulle ha hållits val, men hela tidtabellen har förskjutits. Nu
            ser det ut som om de anslagna medlen för att finansiera planen
            skulle ta slut. Man kan undra vems felet är i det fallet. Det
            måste rimligen vara
          </note>
          <note>
            Marockos. Man kan också fråga sig hur FN kan tillåta Marocko
            att sätta sig över världsorganisationen. Förklaringen kan vara
            det stöd som kung Hassan får från franska regeringen, och man
            fruktar konsekvenser om kungen skulle störtas. Det är risk för
            att folket i Västsahara får rösta om sin framtid men inte det
            marockanska folket.
          </note>
          <note>
            I Cambodja har FN:s fredsresurser använts för att låta delar
            av den gamla Pol Pot-regimen få stöd och stora resurser till skydd
            -- skydd mot det egna folket i Cambodja. Det är en mycket dyr
            FN-operation.
          </note>
          <note>
            Man kan undra om det inte finns andra sätt att stödja folket
            i Cambodja.
          </note>
          <note>
            I Libanon finns en fredsbevarande styrka som skickades dit för
            att övervaka de israeliska truppernas tillbakadragande, men de
            fastnade i södra Libanon. 1982 var det dags igen för israelisk
            invasion. Varför tillåts Israel att sabotera för FN?
          </note>
          <note>
            På Cypern finns också en fredsbevarande styrka.
          </note>
          <note>
            Nu har FN skickat en observatörsstyrka också till
          </note>
          <note>
            El Salvador, som skall bevaka de mänskliga rättigheterna. Detta
            är en huvudpunkt i fredsavtalet mellan regeringen och befrielserörelsen
            FMLN som slöts i januari. Men det kommer nu mycket oroande rapporter
            från
          </note>
          <note>
            FMLN om att fredsavtalet hotas. Frågan är också om regeringen
            har makt att hålla dödsskvadronerna i schack. Skall detta bli
            ytterligare ett fall av permanent fredsbevarande?
          </note>
          <note>
            Detta är olika exempel som vi kan ta upp där det finns anledning
            till klander. Men är det vettigt att
          </note>
          <note>
            Sverige går ifrån ett fredsåtagande och ett fredsövervakande
            inom FN:s regi? Det är frågor som hör samman med Sveriges internationella
            uppdrag.
          </note>
          <note>
            Den andra frågan som saknas i denna debatt gäller handikappbiståndet.
            Vi har här fått höra, och det framgår av själva betänkandet, att
            regeringen gör en stor satsning på stödet till kvinnor och barn,
            något som vi från oppositionen självfallet ställer oss bakom.
            Margareta Viklund har just berört kvinnornas situation. Men det
            jag undrar är: Var kommer handikappbiståndet in? Jag beklagar
            liksom tidigare talare att Alf Svensson har avvikit från kammaren.
            Jag trodde att detta var en fråga som låg Alf Svensson nära om
            hjärtat.
          </note>
          <note>
            Vi vet att bara 1 % av det bilaterala biståndet går till handikappade
            och att det på det internationella planet inom det multilaterala
            biståndet inte är mycket högre siffror, trots att antalet handikappade
            i världen långt överstiger 1 %. Det finns väl utarbetade projekt
            och intresse från enskilda organisationer, och det borde också
            finnas detta från SIDA och FN-organ. Det är bara att se till att
            styra pengarna så att projekten mer får den inriktningen.
          </note>
          <note>
            Jag vill därför skicka med dessa två frågor. Det vore lämpligt
            om regeringen tittade mer på de delarna.
          </note>
          <note type="speaker">
            Anf. 68 HANS GÖRAN FRANCK (s):
          </note>
          <note>
            Herr talman! Eva Zetterberg har berört några frågor som inte
            har kommit med i den här debatten tidigare. Jag skall beröra en
            annan fråga som inte heller har ägnats nämnvärd uppmärksamhet,
            trots att den enligt min mening är viktig. Också jag beklagar
            att Alf Svensson inte är här i kammaren liksom att de flesta av
            utrikesutskottets ledamöter är frånvarande. De som sitter kvar
            här kan sträcka på sig.
          </note>
          <note>
            Det finns i dag enligt FN:s flyktingkomissarie,
          </note>
          <note>
            UNHCR, 17 miljoner människor som lever som flyktingar. Lika stort
            antal är på flykt inom sina egna länders gränser. Till detta kommer
            2,3
          </note>
          <note>
            miljoner flyktingar under mandatet för FN:s hjälporganisation
            för palestinaflyktingar,
          </note>
          <note>
            UNRWA.
          </note>
          <note>
            Detta betyder en mycket snabb ökning av antalet flyktingar under
            UNHCR:s och UNRWA:s mandat från början av 1980-talet, då antalet
            flyktingar beräknades till 8,5 miljoner. Det finns mycket som
            tyder på att antalet flyktingar kan komma att minska vid de stora
            konflikthärdarna i Sydostasien,
          </note>
          <note>
            Centralamerika, södra Afrika, Afghanistan och
          </note>
          <note>
            Mellanöstern. Men det beror på om påbörjade eller träffade fredliga
            uppgörelser kan bli framgångsrika och varaktiga. Å andra sidan
            finns nya konfliktområden och inbördesstrider i länder som skapar
            nya stora flyktingströmmar.
          </note>
          <note>
            En förutsättning för att Sverige skall vara framgångsrikt i solidariteten
            med världens flyktingar och kunna ställa stora krav på andra länder
            med lågt flyktingmottagande är att vårt land föregår med gott
            exempel i vår egen flyktingpolitik.
          </note>
          <note>
            Detta har riksdagen tidigare vid upprepade tillfällen uttalat,
            dock inte på senare tid. Dess värre är det alltför få länder som
            ger bidrag, och i andra fall ger man alltför litet.
          </note>
          <note>
            En aktiv fredspolitik, freds- och konfliktlösning och internationella
            fredsbevarande styrkor hör till de mest verksamma medlen för att
            motverka flykt och immigration. Jag instämmer därmed i det Eva
          </note>
          <note>
            Zetterberg sade om regeringens försvarsminister, som gjort egenartat
            negativa uttalanden om behovet av ökade medel för FN:s fredsbevarande
            insatser.
          </note>
          <note>
            I dagens stora konflikthärdar, där fredsavtal träffats, står
            UNHCR och andra organ inför det stora och resurskrävande problemet
            att bistå flyktingarna med frivillig återvandring till hemländerna.
            Frågan om bistånd till återvandring är ett underskattat problem
            runt om i världen, trots att det som regel är den bästa lösningen
            för flyktingarna.
          </note>
          <note>
            Om man betänker hur stora problemen är, är det anmärkningsvärt
            att UNHCR och UNRWA har så små budgetar. UNHCR har fått 878 miljoner
            dollar resp. 950 miljoner dollar för de senaste åren. Det svenska
            bidraget till UNRWA uppgick verksamhetsåret 1990/91 till 130 milj.kr.,
            vilket är ca 8 % av UNRWA:s budget. Utöver bidraget till dessa
            två organ bidrar Sverige till flyktinginsater genom FN:s livsmedelsprogram
            WFP.
          </note>
          <note>
            UNHCR, som för en tid sedan genomgick en svår personell och organisatorisk
            kris, har starkt förbättrat sin verksamhet under de senaste åren.
          </note>
          <note>
            Men det finns alltjämnt stora problem med att rekrytera personal
            liksom med att genomföra och följa upp vissa verksamheter och
            projekt. För att förbättra rekrytering och vidareutbildning borde
          </note>
          <note>
            Sverige kunna göra en speciell insats genom att medverka till
            ett internationellt utbildningscenter, förslagsvis vid Sandöskolan,
            där utbildning för biståndsarbetare sker sedan lång tid tillbaka.
            Jag undrar vad Daniel Tarschys anser om en sådan idé, även om
            den inte nu finns på dagordningen för dagens debatt.
          </note>
          <note>
            I en reservation om bidrag till UNHCR konstaterar vi socialdemokrater
            att behovet av flyktingbistånd är mycket stort och har ökat. Exempelvis
            har den fruktansvärda situationen på Afrikas horn förvärrats kraftigt
            även om regimen i Sudan nyligen hävt det förbud mot matflygningar
            som blev livshotande för tusentals flyktingar.
          </note>
          <note>
            Situationen för kurderna är fortsatt mycket svår genom återkommande
            turkiska bombningar samt blockad och terroraktioner från Bagdadregimen.
          </note>
          <note>
            Utökade insatser krävs fortfarande i de stora konflikthärdarna.
            Vi socialdemokrater anser mot denna bakgrund att Sveriges bidrag
            till UNHCR
          </note>
          <note>
            bör ökas med 40 milj.kr. till sammanlagt 255
          </note>
          <note>
            milj.kr.
          </note>
          <note>
            UNRWA spelar en stor och viktig roll för palestinierna, vilket
            inte minst är av stor betydelse nu under pågående förhandlingsprocess.
            Genom sin integritet och självständighet i förhållande till ockupationsmakten
            Israel är UNRWA omistligt.
          </note>
          <note>
            Den kommer att behövas under avsevärd tid även efter ett fredsavtal.
            Bevakningen och stödinsatser för mänskliga rättigheter behöver
            kraftigt utökas.
          </note>
          <note>
            De israeliska bosättningarna på Västbanken och
          </note>
          <note>
            Gaza har ökat mycket kraftigt under senaste tiden.
          </note>
          <note>
            I dag uttalade premiärminister Shamir mycket provokativt att
            det inte är fråga om att Israel skall lämna de ockuperade områdena.
            De utgör en del av Israel. Detta rör sig sålunda om något som
            är ännu mer allvarligt än en långvarig ockupation, nämligen en
            annektering. Det finns all anledning att i dag rikta en skarp
            protest mot detta utmanande uttalande under pågående förhandlingsprocess.
          </note>
          <note>
            Vad anser Daniel Tarschys om detta Shamirs uttalande?
          </note>
          <note>
            Antalet dödade palestinier uppgår till mer är 1 000
          </note>
          <note>
            personer sedan intifadan började i december 1987.
          </note>
          <note>
            Även israeler har genom terrordåd åsamkats död och stora skador.
            Förstörelse av palestinska invånares egendom, kollektiva bestraffningar
            och deportationer i strid med folkrätten förekommer i stor omfattning
            i de ockuperade områdena.
          </note>
          <note>
            Sedan intifadan började har ca 75 000 palestinier arresterats
            av politiska skäl. Antalet frihetsberövade med politisk bakgrund
            kan i dag beräknas till ca 15 000.
          </note>
          <note>
            Enligt rapporter från olika MR-organisationer, bl.a. enligt en
            rapport från Amnesty International så sent som i mars 1992, är
            det inget tvivel om att tortyr och annan brutal behandling används
            i stor omfattning i de ockuperade områdena.
          </note>
          <note>
            Det finns alltså ett stort behov av förstärkta MR-
          </note>
          <note>
            insatser.
          </note>
          <note>
            Goda förutsättningar ges genom samarbete med de olika MR-organisationer
            som finns. Av särskilt intresse och betydelse är att UNRWA breddat
            sin verksamhet till att även omfatta bevakning och insatser av
            MR-frågor. UNWRA har på grund av sina erfarenheter och sin status
            i de ockuperade områdena helt andra och bättre förutsättningar
            att göra verksamma individuella och allmänna insatser än vad frivilligorganisationerna
            har.
          </note>
          <note>
            Jag är därför något förvånad över att utskottsmajoriteten inte
            insett detta utan endast hänvisar till frivilligorganisationernas
            arbete, som i och för sig är mycket förtjänstfullt men klart otillräckligt.
          </note>
          <note>
            Vi socialdemokrater anser att biståndet till
          </note>
          <note>
            UNRWA bör utökas med 20 milj.kr. till
          </note>
          <note>
            160 milj.kr., dvs. med 14 milj.kr. utöver vad som anges i budgetpropositionen.
            Det utökade biståndet bör användas främst för insatser på MR-
          </note>
          <note>
            området. Jag yrkar alltså bifall till reservationerna
          </note>
          <note>
            1 och 2.
          </note>
          <note>
            Jag vill till slut, herr talman, säga att Sverige måste ha en
            egen strategi för att i en generös och solidarisk anda driva flyktingfrågorna
            i Europa och ute i världen. Ett svenskt regeringsinitiativ bör
            tas, helst av statsministern, för att vidta behövliga och verksamma
            internationella åtgärder. Detta borde inte vara främmande för
            folkpartiet, som tidigare har lagt fram det förslaget -- eller
            hur, Daniel
          </note>
          <note>
            Tarschys?
          </note>
          <note type="speaker">
            Anf. 69 DANIEL TARSCHYS (fp) replik:
          </note>
          <note>
            Herr talman! Flyktingproblemen i världen är utomordentligt allvarliga,
            och Sverige gör stora insatser för att försöka bemästra dem. Det
            är därför vi är mycket stora bidragsgivare när det gäller både
          </note>
          <note>
            UNRWA och UNHCR, dvs. när det gäller operationerna kring Israel
            och Palestina och när det gäller FN:s flyktingkommissarie.
          </note>
          <note>
            När det gäller UNRWA är Sverige den näst största bidragsgivaren.
            Vi har under mycket lång tid varit stora bidragsgivare när det
            gäller det arbete som där utförs.
          </note>
          <note>
            När det gäller UNHCR har vi också betydande anslag. Jag vill
            i det här sammanhanget gärna understryka att det anslag som föreslås
            i budgetpropositionen inte är någon övre gräns för våra bidrag.
            Det kommer ytterligare bidrag från svensk sida, som finansieras
            över andra anslag, framför allt katastrofanslaget, för insatser
            i särskilda områden.
          </note>
          <note type="speaker">
            Anf. 70 HANS GÖRAN FRANCK (s) replik:
          </note>
          <note>
            Herr talman! Det är bra att Daniel Tarschys säger att det inte
            är någon övre gräns. Vi får väl avvakta vilka förslagen kommer
            att bli i den delen. Han placerade Sverige något för högt på stegen,
            men det tycker jag är mindre väsentligt. Däremot tycker jag att
            Daniel Tarschys skulle ha besvarat de konkreta frågor jag ställde.
          </note>
          <note type="speaker">
            Anf. 71 DANIEL TARSCHYS (fp) replik:
          </note>
          <note>
            Herr talman! Jag placerade inte alls Sverige för högt på stegen
            -- Sverige är näst största bidragsgivare till UNRWA!
          </note>
          <note>
            Hans Göran Franck ställde till mig frågor om ett uppslag som
            han hade fått på ett sent stadium -- inte framförda i motionsform,
            inte framförda i utskottet men framförda här i debatten -- om
            att förvandla
          </note>
          <note>
            Sandöskolan till en inrättning för flyktinginsatser.
          </note>
          <note>
            Jag skulle föreslå Hans Göran Franck att utforma detta som en
            motion, utveckla förslaget och låta oss behandla det på vanligt
            sätt i riksdagen. Men omedelbara reaktioner på senkomna uppslag
            är det litet svårt att servera i den här debatten.
          </note>
          <note>
            Dessutom ställde Hans Göran Franck frågor om
          </note>
          <note>
            Israels utrikespolitik. Den debatten föreslår jag att vi för
            någon gång när vi diskuterar den saken.
          </note>
          <note type="speaker">
            Anf. 72 HANS GÖRAN FRANCK (s) replik:
          </note>
          <note>
            Herr talman! Frågan om vad premiärminister
          </note>
          <note>
            Shamir i dag yttrat -- som återgavs i radion -- är en viktig
            MR-fråga. Det är nämligen fråga om att övergå från ockupation
            till annektering. Det betyder att MR-situationen fortsättningsvis
            kommer att vara mycket allvarlig. Det betyder att man inte kan
            skönja några tendenser till bättring från israelisk sida. Det
            understryker i sin tur det starka behovet av de ökade anslag som
            jag har pläderat för.
          </note>
          <note type="speaker">
            Anf. 73 YLVA ANNERSTEDT (fp):
          </note>
          <note>
            Herr talman! Jag vill inleda med att säga att jag tycker att
            det är mycket glädjande med den nya tonen i biståndsdebatten det
            här året. Både propositionen och betänkandet genomsyras av tydlig
            respekt för de mänskliga rättigheterna, insatser för demokratisk
            utveckling och krav på att demokratiska fri- och rättigheter också
            skall främjas i de länder som tar emot svenskt bistånd.
          </note>
          <note>
            Herr talman! I flera sammanhang har jag tagit upp övergreppen
            i Tibet mot mänskliga rättigheter och den kinesiska utarmningen
            av de tibetanska livsbetingelserna. Företrädare för samtliga partier
            här i riksdagen har skrivit under en sjupartimotion, väckt under
            den allmänna motionstiden, där de här problemen har tagits upp.
          </note>
          <note>
            Sedan 1959 finns det tibetanska flyktingar i
          </note>
          <note>
            Dharamsala, dvs. den ort i Indien där Dalai Lama har sitt hem.
            De tibetanska flyktingar som finns där lever under mycket knappa
            omständigheter. Värst är kanske förhållandena på det medicinska
            området. Ofta saknar man mediciner, och tillgång till läkare finns
            endast i korta perioder, när Röda korset eller någon annan hjälporganisation
            kan skicka någon eller när frivilliga krafter ställer upp och
            gör en insats för tibetanerna i Indien på sin semester.
          </note>
          <note>
            Också inne i Tibet är umbärandena svåra. Röda korset är uppenbarligen
            den enda organisation som tillåts verka där. Vi har därför i motionen
            föreslagit att Sverige skall kanalisera biståndsresurser till
          </note>
          <note>
            Röda korset för att stödja dess arbete för tibetanerna, dels
            i Tibet, dels i Dharamsala i
          </note>
          <note>
            Indien.
          </note>
          <note>
            Jag har med lupp studerat betänkandet för att hitta behandlingen
            av det yrkande som vi i motionen ställde om just biståndsinsatser,
            men jag har faktiskt inte kunnat finna någon mening om det i betänkandet.
            Jag vill därför ha en förklaring till att det inte finns med i
            betänkandet den här gången.
          </note>
          <note>
            Vi har alltså ett yrkande -- det är motionens yrkande nr 4 --
            som säger att riksdagen som sin mening ger regeringen till känna
            vad som angetts i motionen om biståndsresurser till insatser för
            tibetanerna. Eftersom det är ett uppenbart biståndsyrkande tycker
            jag att det hade varit på sin plats att behandla det i detta betänkande.
            Jag yrkar bifall till ett yrkande med den innebörden.
          </note>
          <note>
            I ljuset av det ökade stödet för demokratisk utveckling borde
            Sverige också stödja de grupper som med fredliga medel arbetar
            för frihet och demokrati och inte bara ge bidrag till militanta
            befrielseorganisationer som ANC och tidigare
          </note>
          <note>
            SWAPO och sandinisterna. Här finns ett utmärkt tillfälle att
            stödja en fredlig organisation.
          </note>
          <note>
            Tibetanerna har i 30 år försökt få till stånd stöd och uppslutning
            kring en fredsplan. Man har försökt få till stånd fredliga förhandlingar
            och även aktioner genom Förenta nationerna. Jag tycker att det
            är självklart att Sverige bör stödja sådana ansträngningar. Ett
            sätt är att förhindra att tibetanerna går under av svält, bristande
            hälso- och sjukvård och andra umbäranden.
          </note>
          <note>
            Jag vill också understryka vikten av att vi har skilda former
            av bistånd till olika mottagare. I det här sammanhanget vill jag
            peka på den form av bistånd som BITS, dvs. beredningen för internationellt
            tekniskt och ekonomiskt samarbete, står för:
          </note>
          <note>
            internationella kurser, tekniskt bistånd och ukrediter till länder
            som har kommit en bit på väg.
          </note>
          <note>
            Jag representerar Folkpartiet liberalerna i BITS
          </note>
          <note>
            styrelse. Vi har funnit att ett system med delning av kostnaderna
            ger anledning för mottagarlandet att överväga sina prioriteringar.
            Det är ju också ett viktigt led i utvecklingen till en bättre
            administration och ett bättre sätt att sköta sina angelägenheter.
            Det har visat sig vara en effektiv samarbetsform, speciellt när
            det gäller stora biståndstagare som utsätts för det som numera
            kallas för biståndsbombardemang.
          </note>
          <note>
            Man tvingas prioritera och fundera över om det är det ena eller
            andra projektet som man vill lägga sina egna knappa resurser på.
            Det har bidragit till en stor uppslutning och seriositet i behandlingen
            av många projekt i en besvärlig situation att resultatet innebär
            viktiga erfarenheter för landets fortsatta utveckling.
          </note>
          <note>
            Herr talman! Jag vill gärna ha svar på frågan om var motionen
            om biståndsresurser till tibetanerna har tagit vägen.
          </note>
          <note type="speaker">
            Anf. 74 DANIEL TARSCHYS (fp) replik:
          </note>
          <note>
            Herr talman! Ylva Annerstedts motion om mänskliga rättigheter
            i Tibet kommer att behandlas i utrikesutskottets betänkande om
            mänskliga rättigheter som kommer i höst. Utskottet har inte funnit
            anledning att dela sönder motionen i sina primfaktorer.
          </note>
          <note>
            Till den värderade ledamoten av konstitutionsutskottet vill jag
            tillägga att det är svårt att tillstyrka en motion som inte är
            föremål för behandling.
          </note>
          <note type="speaker">
            Anf. 75 YLVA ANNERSTEDT (fp) replik:
          </note>
          <note>
            Herr talman! Jag inser att det är svårt att yrka bifall, men
            jag vill trots allt ha vår formulering till protokollet med anledning
            av att vi faktiskt behandlar budgeten för biståndsinsatser. Möjligen
            förutskickar ordföranden i utrikesutskottet att behandlingen av
            betänkandet om mänskliga rättigheter också innebär att man kan
            fördela biståndsresurser. Det är alltså det som är avsikten med
            yrkande 4 i motionen. Men vi kan gärna ta behandlingen senare,
            under förutsättning att det blir en positiv behandling.
          </note>
          <note type="speaker">
            Anf. 76 TREDJE VICE TALMANNEN:
          </note>
          <note>
            Innebär det att Ylva Annerstedt tar tillbaka sitt yrkande?
          </note>
          <note type="speaker">
            Anf. 77 YLVA ANNERSTEDT (fp):
          </note>
          <note>
            Jag tar tillbaka yrkandet.
          </note>
          <note type="speaker">
            Anf. 78 INGELA MÅRTENSSON (fp):
          </note>
          <note>
            Herr talman! Jag tänker ta upp de motioner som jag lade i januari
            och som behandlas i det här betänkandet.
          </note>
          <note>
            Till att börja med konstaterar jag till min glädje att alla motionerna
            har fått en välvillig för att inte säga positiv behandling. Det
            vill jag gärna framföra här i kammaren.
          </note>
          <note>
            Utskottet slår fast att det övergripande målet för det svenska
            biståndet är att höja de fattiga folkens levnadsstandard. I dag
            satsas alldeles för stora resurser på militären, inte minst i
            de fattiga länderna, vilket leder till att människornas misär
            snarare förvärras, när befolkningen växer, än tvärtom. Jag föreslår
            därför i en motion att Sverige inte skall ge bistånd till länder
            som väljer att använda stora delar av sina resurser till militära
            ändamål; en minskning av militärutgifterna bör i stället stimuleras.
          </note>
          <note>
            Utskottet referar i sitt betänkande från UNDP:s rapport -- Human
            Development Report -- 1991, som jag tycker är mycket tänkvärd.
            Man säger där att u-länderna kan spara potentiella anslagshöjningar
            på över USD 10 miljarder per år endast genom att frysa militärutgifterna
            på nuvarande nivå. Om i-länderna reducerade sina militära utgifter
            med 3 % skulle, enligt samma rapport, ca USD 25 miljarder frigöras
            årligen.
          </note>
          <note>
            Det är verkligen någonting att fundera över och dra konkreta
            slutsatser av. Det är något som inte minst vi i Sverige borde
            ta till oss. Höjda anslag till det svenska försvaret överenstämmer
            inte med ett sådant tänkande, inte heller en ökad svensk vapenexport,
            vilket många i dag talar sig varma för.
          </note>
          <note>
            Det skulle troligen innebära ökad export till tredje världen.
          </note>
          <note>
            Jag noterar dock med tacksamhet att utskottet anser att det är
            angeläget att regeringen verkar för en s.k. fredsåterbäring som
            på engelska kallas peace divident, och att den skall diskuteras
            i samband med det s.k. Stockholmsinitiativet och utnyttjas när
            det gäller de fattiga ländernas utveckling. Det tycker jag är
            bra.
          </note>
          <note>
            Till de allra fattigaste i världen hör gatubarnen.
          </note>
          <note>
            Gatubarnen i Brasilien har uppmärksammats med all rätt. Egentligen
            borde inte FN arrangera en världskonferens i ett land där barnens
            mänskliga rättigheter kränks på ett så grymt sätt. Det är absurt
            och omöjligt att förstå hur man kan skjuta barn på det här viset.
          </note>
          <note>
            Jag har föreslagit i min motion att Sverige skall använda biståndspengar
            för att förbättra situationen för gatubarnen. Barnen behöver vuxna
            som engagerar sig och ser till att de åtminstone får mat och logi.
          </note>
          <note>
            Utskottet utgår från att regeringen aktivt verkar för att barnkonventionen
            efterlevs och att situationen för gatubarnen i Brasilien förbättras.
            Jag vet att biståndsministern har ett starkt engagemang när det
            gäller dessa barn. Jag har själv haft frågan uppe tillsammans
            med ministern och fått det bekräftat.
          </note>
          <note>
            Jag vet att också många av riksdagens ledamöter har upprörts
            av behandlingen av gatubarnen. Jag tror att det finns anledning
            att återkomma i den här frågan, och att följa den och se till
            att den får en lösning.
          </note>
          <note>
            De mänskliga rättigheterna i Östtimor och på
          </note>
          <note>
            Västpapua kränks också dagligen. Indonesien har fått den internationella
            opinionen emot sig genom den upprörande massakern för ett halvår
            sedan.
          </note>
          <note>
            Just nu pågår rättegångar i Östtimor. Den svenska regeringen
            har genom utrikesministern tidigare här i kammaren deklarerat
            att man följer dessa rättegångar noga. Det är mycket angeläget
            att man gör det och att det internationella samhället sätter press
            på Indonesien när det gäller respekten för de mänskliga rättigheterna;
            i dem ingår också att få sin sak prövad på ett opartiskt sätt
            i en rättegång. Men det gäller också att sätta press på Indonesien
            när det gäller den östtimoresiska befolkningens rätt att få bestämma
            över sin framtid i enlighet med FN:s beslut.
          </note>
          <note>
            Det svenska biståndet bör sättas i relation till dessa förhållanden.
            Det är bra med det besked som vi får genom betänkandet att regeringen
            inte anser att det är aktuellt med några u-krediter till Indonesien
            under den närmaste tiden. Jag hoppas att man inte tänker ge några
            u-krediter eller andra former av bistånd till Indonesien så länge
            man begår dessa kränkningar där. Däremot bör man ju ge bistånd
            direkt till det östtimoresiska folket och till den västpapuanska
            befolkningen. Det gör man också i dag. Det sker genom internationella
            Röda korset.
          </note>
          <note>
            Regeringen har sagt att man är positiv till att kunna öka biståndet
            genom Röda korset.
          </note>
          <note>
            Jag anser att man bör överväga om man inte kan utnyttja katastrofbiståndet
            och ge det direkt till frivilligorganisationer i Östtimor och
            på
          </note>
          <note>
            Västpapua.
          </note>
          <note>
            Slutligen vill jag ta upp frågan om bistånd i Västra
          </note>
          <note>
            Sahara och Polisario. Jag har vid ett flertal tillfällen tillsammans
            med andra folkpartister motionerat om att man skulle kunna ge
            bidrag direkt till Polisario.
          </note>
          <note>
            Det skulle också vara ett sätt att erkänna Polisario som en representant
            för det västsahariska folket.
          </note>
          <note>
            Jag har tidigare inte fått någon verklig förståelse från regeringens
            sida. Jag hade en diskussion med
          </note>
          <note>
            Lena Hjelm-Wallén, som ansåg att biståndet måste gå via frivilligorganisationer.
            I detta utskottsbetänkande framför man att det skulle kunna vara
            möjligt att ge bistånd direkt till
          </note>
          <note>
            Polisario. Jag tycker att regeringen bör fundera över den möjligheten.
            Polisario har ju visat att man kan fördela bistånd och att det
            kommer människorna till del. Det är ett mycket starkt behov hos
            den västsahariska befolkningen, som sedan lång tid väntar på den
            fredsprocess som nu borde ha resulterat i en folkomröstning, men
            som försenats betydligt med anledning av Marockos agerande.
          </note>
          <note>
            Därför är det angeläget att detta bistånd kan ges och kommer
            människorna till del. Inte minst med hänsyn till de problem som
            finns i Algeriet är det västsahariska folket än mer utsatt.
          </note>
          <note>
            Däremot har jag inte fått riktigt gehör i fråga om krediterna
            till Marocko. Jag tycker att man borde överväga att inte ge bistånd
            eller krediter till
          </note>
          <note>
            Marocko med tanke på Marockos agerande i fredsprocessen.
          </note>
          <note>
            Det står i betänkandet att det inte är regeringens uppgift att
            överväga vem som saboterar denna fredsprocess eller ej och att
            ta ställning till detta.
          </note>
          <note>
            Jag tycker att utskottet åtminstone kunde ha uttalat sig och
            sagt att man i detta läge inte ge några krediter till Marocko,
            eftersom Marocko ändå uppenbarligen saboterar den fredsprocess
            som har påbörjats, men som inte alls har kommit så långt som den
            borde ha gjort.
          </note>
          <note type="speaker">
            Anf. 79 BJÖRN SAMUELSON (v):
          </note>
          <note>
            Herr talman! Regeringen hävdar att en anslutning till EG inte
            kommer att föranleda någon omläggning av kursen för den svenska
            biståndspolitiken. Det handlar bara om att kanalisera en del av
            biståndet genom EG, vilket sägs vara förenligt med våra biståndspolitiska
            mål.
          </note>
          <note>
            Det övriga svenska biståndet kommer, som EG ser ut i dag, att
            påverkas endast i mindre grad.
          </note>
          <note>
            Som EG ser ut i dag -- ja. Men redan den 1 januari kommer den
            Europeiska unionen att börja utvecklas enligt Maastrichtfördraget.
            Här skall man säkerställa ett konsekvent utrikespolitiskt handlande,
            och det omfattar inte bara utrikes- och säkerhetspolitiken utan
            även biståndspolitiken.
          </note>
          <note>
            Det finns ett avsnitt om bistånd, där det bl.a. heter att EG
            och medlemsstaterna skall samordna sin biståndspolitik och konsultera
            varandra om sina biståndsprogram. De skall samordna sitt uppträdande
            i internationella organisationer och på internationella konferenser.
            Unionen skall tala med en röst.
          </note>
          <note>
            Då måste vi fråga oss: Hurdan är EG:s biståndspolitik? Ligger
            den i linje med de biståndspolitiska mål som riksdagen fastlagt?
          </note>
          <note>
            EG:s u-landspolitik kritiserades i den rapport om den ekonomiska
            krisen i Afrika, som FN:s generalsekreterare presenterade i somras.
            Om
          </note>
          <note>
            Loméavtalet sades: ''Det måste emellertid påpekas att de afrikanska,
            karibiska och Stillahavsländerna nu har en mindre andel av EG-marknaden
            än när det första Loméavtalet undertecknades.''
          </note>
          <note>
            GATT kom förra våren med hård kritik av EG:s protektionism, som
            sades ha slagit hårt mot uländerna. GATT uttryckte förhoppningen
            att
          </note>
          <note>
            Uruguayrundan skulle åstadkomma både en sänkning av EG:s generella
            yttre protektionism och en minskning av skillnaderna i behandlingen
            av leverantörer från tredje land.
          </note>
          <note>
            EG:s biståndspolitik är byråkratisk som så mycket annat inom
            EG. Utbetalningarna släpar långt efter.
          </note>
          <note>
            Bindningen till uppköp i EG-länder är förhållandevis hård, uppåt
            95 % i Lomé III.
          </note>
          <note>
            Livsmedelsbiståndet konkurrerar ut ulandsbönder. Av jordbruksbiståndet
            går väldigt mycket till exportgrödor och storskaligt jordbruk.
          </note>
          <note>
            Fler exempel skulle kunna anföras på hur EG:s handels-, jordbruks-
            och biståndspolitik nog strider mot våra biståndspolitiska mål.
            Om Sverige skulle bli medlem i EG, så skulle vi sannolikt tvingas
            återinföra multifiberavtalet, vilket inte vore särskilt u-landsvänligt.
          </note>
          <note>
            Därför tycker vi att Sverige skall vara försiktigt och inte samverka
            med EG på biståndsområdet. Det finns andra typer av samarbete
            på biståndssidan om man vill ha det. Vi tycker inte att man skall
            börja samverka med EG på biståndsområdet redan före ett medlemskap.
          </note>
          <note type="speaker">
            Anf. 80 DANIEL TARSCHYS (fp) replik:
          </note>
          <note>
            Herr talman! Björn Samuelson fann en mängd fel i
          </note>
          <note>
            EG:s u-landspolitik. En fråga: Hur tror Björn
          </note>
          <note>
            Samuelson att vi bäst kan påverka EG:s ulandspolitik -- genom
            att vara medlemmar, eller genom att stå utanför?
          </note>
          <note type="speaker">
            Anf. 81 BJÖRN SAMUELSON (v) replik:
          </note>
          <note>
            Herr talman! Det framgick av mitt anförande att vi inte behöver
            vara medlemmar i EG för att bedriva en bra biståndspolitik.
          </note>
          <note>
            Vissa farhågor hyser också utskottet, som skriver på s. 49: ''Utskottet
            delar denna bedömning men vill gärna samtidigt understryka vikten
            av att
          </note>
          <note>
            Sverige såväl i förhandlingarna om medlemskap som i den eventuella
            kapaciteten av medlem värnar om den hittillsvarande svenska ambitionsnivån
            på biståndsområdet.''
          </note>
          <note>
            Utskottet gör väl ändå här en viss markering, eller hur skall
            det tolkas?
          </note>
          <note type="speaker">
            Anf. 82 DANIEL TARSCHYS (fp) replik:
          </note>
          <note>
            Herr talman! Jag hyser inga som helst farhågor för att Sverige
            inte skall kunna föra en egen biståndspolitik i framtiden.
          </note>
          <note>
            Men jag ställde en fråga till Björn Samuelson, som fann så många
            fel i EG:s u-landspolitik, som är så viktig för u-länderna: Hur
            anser Björn Samuelson att vi bäst kan påverka EG:s biståndspolitik
            --
          </note>
          <note>
            genom att vara med eller genom att stå utanför?
          </note>
          <note type="speaker">
            Anf. 83 BJÖRN SAMUELSON (v) replik:
          </note>
          <note>
            Herr talman! Daniels Tarschys vet att jag inte vill sälja ut
            Sverige till EG. Jag vill inte ingå i den europeiska unionen.
            Jag anser att det finns andra former för internaionellt samarbete.
            Det sade jag också.
          </note>
          <note>
            Om EG är öppet kan det i dialog, diskussion och debatt med Sverige
            finnas möjligheter för Sverige att ge sina synpunkter. Om vi har
            riktigt på fötterna kan vi då också påverka deras politik i de
            avseenden vi anser att den inte överensstämmer med den biståndspolitik
            vi vill föra.
          </note>
          <note type="speaker">
            Anf. 84 ANITA PERSSON (s):
          </note>
          <note>
            Herr talman! Jag skall fatta mig mycket kort, men vill göra några
            tillägg till debatten. Den har i stort sett varit bra. Kvinnornas
            och barnens, speciellt gatubarnens situation, har blivit belyst.
          </note>
          <note>
            Jag har med tillfredsställelse kunnat konstatera att regeringen
            fortsatt på den socialdemokratiska linjen att öka bidragen till
            familjeplaneringsorganisationerna UNFPA och
          </note>
          <note>
            IPPF. Deras verksamheter är oerhört viktiga för att förbättra
            tillståndet för de allra fattigaste.
          </note>
          <note>
            Att det går att förbättra situationen kan vi se här i
          </note>
          <note>
            Sverige, där situationen i början på 1900-talet var jämförbar
            med många u-länders förhållanden i dag.
          </note>
          <note>
            Om vi inte hjälper u-länderna kommer världens befolkning att
            uppgå till 6,3 miljarder år 2000.
          </note>
          <note>
            Därav kommer 95 % att återfinnas i u-länderna.
          </note>
          <note>
            Men det är ett problem inte bara för människorna, utan också
            för den totala världsmiljön. Det är alltså viktigt att vid miljökonferensen
            i Rio även befolkningsfrågan tas upp.
          </note>
          <note>
            Jag vill därför liksom utrikesutskottet uppmana regeringen att
            agera kraftfullt med denna fråga vid
          </note>
          <note>
            Undset-konferensen.
          </note>
          <note>
            En av orsakerna till den snabba folkökningen är de medicinska
            framstegen, med bl.a. vaccinationer, som har lett till att dödligheten
            har minskat. Detta är ju glädjande. Men vi har sörjt för en överlevnad
            utan motsvarande generell utveckling. Detta har resulterat i en
            obalans mellan befolkning och resurser, med tilltagande fattigdom
            och en förstörd miljö.
          </note>
          <note>
            Därför är familjeplaneringen viktig, då den leder till att föräldrar
            inte skaffar fler barn än de och samhället kan föda, uppfostra
            och ge en rimlig välfärd. Befolkningsutvecklingen är i dag sådan,
            att även om miljoner människor dör av svält, ersätts de av nya
            inom ett halvår.
          </note>
          <note>
            Människor har i alla tider försökt använda olika födelsekontrollerande
            åtgärder. När dessa misslyckas har man tagit till abort för att
            begränsa barnafödandet, ofta med förödande konsekvenser för kvinnors
            hälsa. Världshälsoorganisationen beräknar att det årligen görs
            36--53 miljoner aborter i världen. Över en halv miljon kvinnor
            beräknas varje år dö i samband med havandeskap.
          </note>
          <note>
            Många av dessa dödsfall -- 125 000--170 000 -- antas ha sin orsak
            i kvackares aborter.
          </note>
          <note>
            En av biståndets angelägnaste uppgifter är att verka för att
            moderna preventivmetoder kommer uländerna till del. En effektiv
            familjeplanering är först som sist en mänsklig rättighet av avgörande
            betydelse för kvinnors och familjers hälsa och därmed också för
            nationernas välfärd. Att bidra till en familjeplaneringsservice
            som ger människorna i u-länderna tillgång till de preventiva metoder
            som de efter moget övervägande finner bäst passar dem är en mycket
            angelägen humanitär insats, som är värd ett utökat stöd.
          </note>
          <note>
            Herr talman! Jag vill också framföra min besvikelse över att
            proffesuren för internationell mödrahälsovård ännu inte har blivit
            tillsatt. Jag har under flera år motionerat i denna fråga, och
            jag var glad över den behandling frågan fick förra året.
          </note>
          <note>
            Behovet av denna professur är stort, och det insåg den socialdemokratiska
            regeringen, som uppmanade SAREC att tillsätta professuren. Cirka
            en halv miljon kvinnor dör varje år i u-länderna i graviditets-
            och förlossningskomplikationer. Det motsvarar en jumbojetkatastrof
            med 250
          </note>
          <note>
            förlossningskvinnor ombord på planet var fjärde timma, dygnet
            runt och året om. Barn till kvinnor som omkommit i graviditets-
            eller förlossningskomplikationer löper 95 % risk att dö innan
            de uppnått fem års ålder. Till detta kommer också spridningen
            av HIV och aids, som är mycket omfattande i u-länderna. T.ex.
            har 40 % av alla nyfödda i Uganda HIV-smitta förutom andra infektioner.
          </note>
          <note>
            Jag vill således uppmana regeringen att se till att
          </note>
          <note>
            SAREC får resurser så att man omgående kan tillsätta denna professur,
            då den är oerhört angelägen.
          </note>
          <note>
            Herr talman! Jag har inget särskilt yrkande, men jag biträder
            självfallet samtliga socialdemokratiska reservationer.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 4 (de biståndspolitiska målen)
          </note>
          <note>
            Utskottets hemställan bifölls med 281 röster mot 14
          </note>
          <note>
            för meningsyttringen av Bertil Måbrink i motsvarande del. 3 ledamöter
            avstod från att rösta.
          </note>
          <note>
            Mom. 10 (u-ländernas skuldsituation)
          </note>
          <note>
            Utskottets hemställan -- som ställdes mot meningsyttringen av
            Bertil Måbrink i motsvarande del -- bifölls med acklamation.
          </note>
          <note>
            Mom. 22 (utredningar)
          </note>
          <note>
            Utskottets hemställan bifölls med 287 röster mot 13
          </note>
          <note>
            för meningsyttringen av Bertil Måbrink i motsvarande del.
          </note>
          <note>
            Mom. 25 (biståndet och EG)
          </note>
          <note>
            Utskottets hemställan -- som ställdes mot meningsyttringen av
            Bertil Måbrink i motsvarande del -- bifölls med acklamation.
          </note>
          <note>
            Mom. 32 (bidrag till UNHCR)
          </note>
          <note>
            Utskottets hemställan bifölls med 171 röster mot
          </note>
          <note>
            131 för reservation 1 av Pierre Schori m.fl.
          </note>
          <note>
            Mom. 33 (UNRWA)
          </note>
          <note>
            Utskottets hemställan bifölls med 172 röster mot
          </note>
          <note>
            131 för reservation 2 av Pierre Schori m.fl.
          </note>
          <note>
            Mom. 34 (övriga multilaterala insatser)
          </note>
          <note>
            Utskottets hemställan bifölls med 149 röster mot 25
          </note>
          <note>
            för reservation 3 av Pierre Schori m.fl. 129
          </note>
          <note>
            ledamöter avstod från att rösta.
          </note>
          <note>
            Mom. 38 (röstregler och öppenhet inom
          </note>
          <note>
            Världsbanken)
          </note>
          <note>
            Utskottets hemställan -- som ställdes mot meningsyttringen av
            Bertil Måbrink i motsvarande del -- bifölls med acklamation.
          </note>
          <note>
            Mom. 39 (Världsbankslån till Iran)
          </note>
          <note>
            Utskottets hemställan -- som ställdes mot meningsyttringen av
            Bertil Måbrink i motsvarande del -- bifölls med acklamation.
          </note>
          <note>
            Mom. 43 (C 1 Bidrag till internationella biståndsprogram)
          </note>
          <note>
            Utskottets hemställan bifölls med 278 röster mot 23
          </note>
          <note>
            för reservation 4 av Lars Moquist.
          </note>
          <note>
            Mom. 44 (långsiktigt biståndssamarbete med de afrikanska länderna)
          </note>
          <note>
            Utskottets hemställan bifölls med 172 röster mot
          </note>
          <note>
            131 för reservation 5 av Pierre Schori m.fl.
          </note>
          <note>
            Mom. 46 (medelsram för Moçambique)
          </note>
          <note>
            Utskottets hemställan -- som ställdes mot reservation 6 av Pierre
            Schori m.fl. -- bifölls med acklamation.
          </note>
          <note>
            Mom. 47 (medelsram för Namibia)
          </note>
          <note>
            Utskottets hemställan -- som ställdes mot reservation 7 av Pierre
            Schori m.fl. -- bifölls med acklamation.
          </note>
          <note>
            Mom. 48 (medelsram för Tanzania)
          </note>
          <note>
            Utskottets hemställan -- som ställdes mot reservation 8 av Pierre
            Schori m.fl. -- bifölls med acklamation.
          </note>
          <note>
            Mom. 49 (medelsram för Uganda)
          </note>
          <note>
            Utskottets hemställan -- som ställdes mot reservation 9 av Pierre
            Schori m.fl. -- bifölls med acklamation.
          </note>
          <note>
            Mom. 50 (medelsram för Zimbabwe)
          </note>
          <note>
            Utskottets hemställan -- som ställdes mot reservation 10 av Pierre
            Schori m.fl. -- bifölls med acklamation.
          </note>
          <note>
            Mom. 51 (medelsram för Bangladesh)
          </note>
          <note>
            Utskottets hemställan bifölls med 147 röster mot 22
          </note>
          <note>
            för reservation 11 av Pierre Schori m.fl. 132
          </note>
          <note>
            ledamöter avstod från att rösta.
          </note>
          <note>
            Mom. 52 (medelsram för Indien)
          </note>
          <note>
            Utskottets hemställan bifölls med 149 röster mot 24
          </note>
          <note>
            för reservation 12 av Pierre Schori m.fl. 130
          </note>
          <note>
            ledamöter avstod från att rösta.
          </note>
          <note>
            Mom. 53 (medelsram för Laos)
          </note>
          <note>
            Utskottets hemställan -- som ställdes mot reservation 13 av Pierre
            Schori m.fl. -- bifölls med acklamation.
          </note>
          <note>
            Mom. 54 (medelsram för Sri Lanka)
          </note>
          <note>
            Utskottets hemställan -- som ställdes mot reservation 14 av Pierre
            Schori m.fl. -- bifölls med acklamation.
          </note>
          <note>
            Mom. 55 (medelsram för Vietnam)
          </note>
          <note>
            Utskottets hemställan -- som ställdes mot reservation 15 av Pierre
            Schori m.fl. -- bifölls med acklamation.
          </note>
          <note>
            Mom. 58 (medelsram för anslagsposten
          </note>
          <note>
            Demokrati, mänskliga rättigheter och humanitärt bistånd)
          </note>
          <note>
            Utskottets hemställan -- som ställdes mot meningsyttringen av
            Bertil Måbrink i motsvarande del -- bifölls med acklamation.
          </note>
          <note>
            Mom. 59 (humanitärt bistånd till södra Afrika)
          </note>
          <note>
            Utskottets hemställan -- som ställdes mot reservation 16 av Pierre
            Schori m.fl. -- bifölls med acklamation.
          </note>
          <note>
            Mom. 63 (katastrofbistånd)
          </note>
          <note>
            Utskottets hemställan bifölls med 272 röster mot 23
          </note>
          <note>
            för utskottets hemställan med den ändring däri som föranleddes
            av bifall till yrkandena 1 och 3 i motion
          </note>
          <note>
            U230 av Ian Wachtmeister m.fl. 6 ledamöter avstod från att rösta.
          </note>
          <note>
            Mom. 66 (bistånd till Västbanken och Gaza)
          </note>
          <note>
            Utskottets hemställan -- som ställdes mot reservation 17 av Pierre
            Schori m.fl. -- bifölls med acklamation.
          </note>
          <note>
            Mom. 70 (medelsramen för särskilda program)
          </note>
          <note>
            Utskottets hemställan bifölls med 161 röster mot 23
          </note>
          <note>
            för reservation 18 av Pierre Schori m.fl. 118
          </note>
          <note>
            ledamöter avstod från att rösta.
          </note>
          <note>
            Mom. 74 (C 2 Utvecklingssamarbete genom SIDA)
          </note>
          <note>
            Utskottets hemställan bifölls med 274 röster mot 23
          </note>
          <note>
            för reservation 19 av Lars Moquist. 2 ledamöter avstod från att
            rösta.
          </note>
          <note>
            Mom. 75 (medelsram för forskningsstöd genom
          </note>
          <note>
            SAREC)
          </note>
          <note>
            Utskottets hemställan bifölls med 279 röster mot 23
          </note>
          <note>
            för reservation 20 av Lars Moquist.
          </note>
          <note>
            Mom. 81 (IMF och skuldlättnadsåtgärder)
          </note>
          <note>
            Utskottets hemställan -- som ställdes mot meningsyttringen av
            Bertil Måbrink i motsvarande del -- bifölls med acklamation.
          </note>
          <note>
            Mom. 82 (medelsram för anslagsposten Stöd till ekonomiska reformprogram
            och skuldlättnadsåtgärder)
          </note>
          <note>
            Först biträddes reservation 21 av Pierre Schori m.fl.
          </note>
          <note>
            med 75 röster mot 23 för reservation 22 av Lars
          </note>
          <note>
            Moquist. 201 ledamöter avstod från att rösta.
          </note>
          <note>
            Härefter bifölls utskottets hemställan med 149
          </note>
          <note>
            röster mot 23 för reservation 21 av Pierre Schori m.fl. 129 ledamöter
            avstod från att rösta.
          </note>
          <note>
            Mom. 85 (C 3 Andra biståndsprogram)
          </note>
          <note>
            Utskottets hemställan bifölls med 277 röster mot 23
          </note>
          <note>
            för reservation 23 av Lars Moquist.
          </note>
          <note>
            Mom. 86 (C 4 Styrelsen för internationell utveckling)
          </note>
          <note>
            Utskottets hemställan bifölls med 278 röster mot 23
          </note>
          <note>
            för reservation 24 av Lars Moquist.
          </note>
          <note>
            Mom. 89 (C 6 SAREC)
          </note>
          <note>
            Utskottets hemställan bifölls med 275 röster mot 24
          </note>
          <note>
            för reservation 25 av Lars Moquist. 1 ledamot avstod från att
            rösta.
          </note>
          <note>
            Mom. 90 (C 7 Nordiska Afrikainstitutet)
          </note>
          <note>
            Utskottets hemställan bifölls med 278 röster mot 22
          </note>
          <note>
            för reservation 26 av Lars Moquist.
          </note>
          <note>
            Mom. 94 (total medelsram för biståndet)
          </note>
          <note>
            Först biträddes reservation 27 av Lars Moquist med
          </note>
          <note>
            27 röster mot 23 för meningsyttringen av Bertil
          </note>
          <note>
            Måbrink i motsvarande del. 249 ledamöter avstod från att rösta.
          </note>
          <note>
            Härefter bifölls utskottets hemställan -- som ställdes mot reservation
            27 av Lars Moquist -- med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            4 § Undantag från skatteplikt till mervärdesskatt för vissa tjänster
            inom sjukvårdsområdet, m.m.
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1991/92:SkU24 Undantag från skatteplikt till mervärdesskatt för
            vissa tjänster inom sjukvårdsområdet, m.m. (prop. 1991/92:122).
          </note>
          <note type="speaker">
            Anf. 85 INGER LUNDBERG (s):
          </note>
          <note>
            Herr talman! Det går undan i Bo Lundgrens vrå på finansdepartementet.
            Gamla moderatreservationer vaskas fram som nya propositioner.
            Nu stöds de av dem som tidigare ställde upp på en solidarisk finansiering
            av välfärden.
          </note>
          <note>
            Denna snabbhet har lett till okänslighet för de krav som dagens
            konjunktur har gett upphov till och för de satsningar på jobben
            som behövs. Resultatet såg vi när budgetpropositionen lades fram
            i våras. När de välavlönade fick lägre skatter på förmögenheter
            och pensionsförsäkringar, försvann pengar som skulle säkra framtidssatsningar
            på vuxenutbildning, byggande och ett tryggt sjukförsäkringssystem.
            En försvagad offentlig sektor blir ett hot mot sysselsättning
            och välfärd. Konsekvenserna ser vi i ständigt ökande arbetslöshetssiffror.
          </note>
          <note>
            Men, herr talman, det är inte bara politiska brister i de många,
            och snabbt framtagna, propositioner som kommer från finansdepartementet.
          </note>
          <note>
            I dag skall vi ta ställning til regeringens proposition om att
            också sjukvård, tandvård och social omsorg som utförs på uppdrag
            skall vara momsbefriade.
          </note>
          <note>
            När skattereformen antogs var riksdagen enig om att det inte
            var skattereglerna som skulle avgöra vem som skulle utföra en
            tjänst. Därför är grundkraven i propositionen logiska.
          </note>
          <note>
            Vi har inte några principiella invändningar mot propositionen.
            Det hade inte majoriteten heller, inte när propositionen kastades
            fram, inte när motionstiden gick ut, inte på förmiddagen dagen
            innan skatteutskottet skulle behandla propositionen. Men kvällen
            före ringer en företagare till en företrädare för majoriteten
            och visar på att konsekvenserna blir jobbiga för den som utför
            sjuktransporter.
          </note>
          <note>
            Den 30 mars aktualiseras en komplikation. Den 31
          </note>
          <note>
            mars föreslås utskottet ta ställning till ett utskottsinitiativ
            som innebär att sjuktransporter skall vara momsbelagda. Den 1
            april skall betänkandet justeras. Det går undan.
          </note>
          <note>
            Så här får det inte gå till. Riksdagen måste kunna räkna med
            att regeringen har gjort en grundlig beredning av de ärenden som
            vi skall ta ställning till. Riksdagens beslut får inte bero av
            att utskotten i elfte timmen uppmärksammas på komplikationer och
            tvingas att agera både utredare och beslutsfattare. Ingen har
            haft en ärlig chans att analysera om och i så fall var det finns
            risk för smittoeffekter om sjukresorna momsbeläggs.
          </note>
          <note>
            Berörda myndigheter och organisationer ges inte en chans att
            lägga fram synpunkter på förslagen.
          </note>
          <note>
            Propositionen är inte ordentligt beredd.
          </note>
          <note>
            Skatteutskottet borde enhälligt ha föreslagit återremiss till
            regeringen. Men icke. Hur slarviga propositionerna än är skall
            de till varje pris genom riksdagen.
          </note>
          <note>
            Det kan vi socialdemokrater inte acceptera. Därför föreslår vi
            att propositionen återremitteras till regeringen för snabb handläggning.
            Ärendet bör återkomma under vårriksdagen. Det bör ändå vara möjligt
            att se över om det finns andra effekter av propositionen som inte
            är beaktade.
          </note>
          <note>
            Smittoefffekter av en momsbeläggning måste studeras. Riksdagen
            har tidigare beslutat om ett särskilt schablonbidrag till kommunerna
            för den mervärdesskatt som de indirekt belastas av när de handlar
            av företag som inte är skattskyldiga. Ingen som helst analys av
            hur det fungerar i praktiken finns i propositionen. Nog är det
            ett minimikrav när ändringar görs i systemet. Samtidigt är det
            rimligt att regeringen ser över hur en skattebeläggning av sjuktransporterna
            kan förenas med de anpassningar ett EG-medlemskap kräver.
          </note>
          <note>
            Det är illa nog att den proposition som vi behandlar i dag är
            slarvigt beredd av regeringen. Värre är att den inte är ensam.
            I går behandlade skatteutskottet ytterligare en regeringsproposition,
            som utmärks av samma ytliga beredning som den vi behandlar i dag.
            Också där kan det komma ett utskottsinitiativ.
          </note>
          <note>
            Det hade inte varit nödvändigt om regeringen bemödat sig om litet
            större noggrannhet.
          </note>
          <note>
            Herr talman! Jag yrkar bifall till socialdemokraternas reservation
            1 under mom. 1.
          </note>
          <note>
            På andra områden har regeringen inte lika bråttom.
          </note>
          <note>
            I motion Sk314 uppmärksammar Kaj Larsson och
          </note>
          <note>
            Bengt Silfverstrand missförhållanden på skatteområdet. De vill
            att riksdagen begär en översyn av de bestämmelser som gäller beskattningen
            av landbaserade turistresor. Resor inom landet är beskattade.
            Gör vi däremot en resa till ett annat land räknas det som export.
            Då blir också den del av resan som sker i Sverige skattefri.
          </note>
          <note>
            Nog måste vi hålla med Larsson och Silfverstrand om att det inte
            fungerar. Visst måste det kännas konstigt för den som skall åka
            till Storlien att ta en
          </note>
          <note>
            ''repa'' in i Norge för att komma undan skatten.
          </note>
          <note>
            Inte är det särskilt bra för skattemoralen om resan från Kiruna
            till Helsingborg innehåller en utflykt till Helsingör, inte på
            grund av Hamlet eller wienerbröd eller Tuborg, utan bara för att
            reseföretaget skall komma undan skatten. Både kommittén för indirekta
            skatter och föredragande statsråd uppmärksammade att reglerna
            kunde komma att betyda problem. Men de menade att det fick tas
            upp när man sett utvecklingen. Nu har vi sett den, och den är
            inte bra på det här området.
          </note>
          <note>
            Vi skall ha ett skattesystem som vi alla kan ha respekt för.
            Då är det rimligt att regeringen gör en översyn av bestämmelserna
            så att inte lockelsen att bli skattesmitare blir för stark. Uppriktigt
            sagt,
          </note>
          <note>
            Karl-Gösta Svenson, moderaternas skatteexpert, är det inte litet
            prestigefyllt att inte kunna göra ett tillkännagivande till regeringen
            att det faktiskt är bråttom och att det behövs en översyn?
          </note>
          <note>
            Herr talman! Jag yrkar bifall till reservation 3 under mom. 5.
            Det skulle sätta fart på regeringen på ett område där takten inte
            är densamma som den är på de områden där man vill sänka skatterna
            för höginkomsttagarna.
          </note>
          <note>
            En sak till, herr talman! Ett parti har yrkat bifall till i stort
            sett varenda motion som innehåller förslag om momsbefrielse eller
            momssänkning, nämligen
          </note>
          <note>
            Ny demokrati. Här finns allt från hästfoder och dubbelfyrar till
            gallerier och doktorsavhandlingar.
          </note>
          <note>
            Här finner vi också motion Sk617. Jag riktar mig till
          </note>
          <note>
            Ny demokratis företrädare. Om ni än en gång läser den här motionen
            och ser hur ni har uttryckt er och vad ni faktiskt har skrivit,
            skäms ni inte litet grand då?
          </note>
          <note type="speaker">
            Anf. 86 PETER KLING (nyd):
          </note>
          <note>
            Herr talman! Jag tänker börja mitt anförande med att tala om
            två motioner. Den ena är författad av socialdemokraten Ulla-Britt
            Åbark och centerpartisten Ivar Franzén och den andra av folkpartisterna
            Ingela Mårtensson och Erling
          </note>
          <note>
            Bager. Motionerna handlar om avdragsrätt för ingående moms för
            ideella föreningar och stiftelser som restaurerar statligt ägda
            byggnader. Vi i Ny demokrati tycker att dessa motioner är mycket
            bra.
          </note>
          <note>
            Om en stiftelse bildas som investerar skattade pengar i statligt
            ägda byggnader, är det bra och rimligt att denna stiftelse momsbefrias.
            Det ger klara fördelar för staten. Dels behöver staten inte investera
            själv med tanke på restaureringar, dels skapar det arbetstillfällen.
            Skattemedel kommer även in. Hur får man då in skatter? Jo, denna
            stiftelse måste givetvis ha folk som utför arbetena, som elektriker,
            rörläggare och murare. För dessa yrkesmän betalas, som alla vet,
            sociala avgifter och skatt.
          </note>
          <note>
            De här två motionerna ger enbart vinnare. Därför ställer vi i
            Ny demokrati oss bakom sådana här motioner. De byggnader det gäller
            är av kulturellt värde för oss i Sverige -- motionärerna åsyftar
            speciellt en fyr utanför Hallands kust, vilken har ett stort kulturellt
            värde. Jag hoppas verkligen att de fyra motionärerna, som jag
            har nämnt, röstar för sina motioner litet senare i dag. Jag hoppas
            verkligen att de inte kommer att trycka på avståknappen, utan
            att de står loppet ut för det som de har sagt. Jag hoppas vidare
            att de verkligen inte har gått ut i sin hemort i syfte att åstadkomma
            litet reklam och komma i viss tidning, för att därefter inte stå
            för det som de en gång har skrivit.
          </note>
          <note>
            Fru talman! Jag vill dessutom tala om något annat som borde vara
            fritt från moms enligt Ny demokratis mening, nämligen fotvården.
          </note>
          <note>
            Motionärer från Centerpartiet, Moderaterna och
          </note>
          <note>
            Socialdemokraterna tar upp detta problem. Tyvärr låser sig emellertid
            socialdemokraterna i sin motion vid att fotvården skall ges efter
            remiss av läkare eller legitimerad sjuksköterska. Efter en momsbefriad
            fotvård kan man däremot kräva att fotvården skall vara legitimerad
            i sig själv.
          </note>
          <note>
            Vilka människor utnyttjar då fotvården? Jo, det är sockersjuka
            och gamla människor, hos vilka det upptäcks sår, svullnader, bölder
            m.m., vilket i det långa loppet kan leda till amputeringar, m.m.
            Vi menar bestämt: Momsbefria fotvården och se den som sjukvård
            i sig. Det kan på sikt leda till stora besparingar för samhället.
          </note>
          <note>
            Herr talman! Jag yrkar bifall till reservation nr 2
          </note>
          <note>
            under mom. 3, reservation nr 8 under mom. 10
          </note>
          <note>
            samt slutligen reservation nr 9 under mom. 14.
          </note>
          <note type="speaker">
            Anf. 87 LARS BÄCKSTRÖM (v):
          </note>
          <note>
            Herr talman! I betänkande SkU24 behandlas vissa momsfrågor och
            enligt uppgift kommer kammaren tämligen snart att få anledning
            att diskutera betydligt större momsfrågor, varför jag tänker fatta
            mig tämligen kort i detta ärende.
          </note>
          <note>
            För att kommentera mom. 1 och den socialdemokratiska reservationen
            har vi en egen meningsyttring. Vi menar att den tekniska lösning
            som utskottet har valt när det gäller sjuktransportproblemet troligtvis
            är den riktiga. Vi vill dock instämma i kritiken att ärendet beredningsmässigt
            har forcerats fram i utskottet och att det, enligt vår mening,
            med god vilja hade varit möjligt att återremittera ärendet till
            departementet för att få ett mer utförligt beslutsunderlag. Vi
            stöder därför
          </note>
          <note>
            Socialdemokraternas reservation i detta avseende.
          </note>
          <note>
            Jag yrkar bifall till Vänsterpartiets meningsyttringar avseende
            mom. 2, 3 och 5. Dessa meningsyttringar rör frågor om mervärdesskatten
            på livsmedel, hotell- och restaurangtjänster och persontransporter.
            Det är tre viktiga områden. Vi vet att man i regeringskansliet
            diskuterar en generell momssänkning. Det vore dock, menar vi,
            en tvivelaktig åtgärd. Det vore en oerhört kostsam skattesänkning
            med tvivelaktiga samhällsekonomiska effekter.
          </note>
          <note>
            Vi i Vänsterpartiet säger att Sverige med tanke på det dramatiskt
            växande budgetunderskottet --
          </note>
          <note>
            troligtvis runt 100 miljarder från tidigare 70 -- inte har råd
            med stora skattesänkningar. Skatteuttaget kan däremot naturligtvis
            omfördelas och göras så effektivt som möjligt samhällsekonomiskt
            sett. Alla skatteuttag innebär att man stör marknadens funktion.
            Det gäller då att man fördelar skatter så att de dels stör så
            litet som möjligt, dels blir så effektiva som möjligt fördelningspoliskt
            sett.
          </note>
          <note>
            Vissa skattesänkningar kan vara effektiva samhällsekonomiskt
            sett. Det har den borgerliga sidan rätt i. Vänsterpartiets samlade
            budgetförslag innebär att Sverige budgetåret 1992/93 står kvar
            på det skatteuttag som gällde föregående budgetår. Vi förespråkar
            alltså inte något höjt skatteuttag utan ett oförändrat skatteuttag.
            Inom ramen för detta har vi pekat på att det är möjligt att sänka
            vissa skatter, t.ex. när det gäller livsmedel. Det är naturligtvis
            av fördelningspolitiska skäl som vi driver detta krav.
          </note>
          <note>
            En sänkning av mervärdesskatten på hotell- och restaurangtjänster
            kan ge dynamiska effekter på ekonomin. Jag återkommer till den
            berömda visan om djur som är små men ändå finns, för ibland är
            de här effekterna små, mycket små. Här kan man dock förvänta sig
            positiva effekter. Sverige har ett högt löneläge, och om man vill
            hålla en hög nivå på välfärden i samhället kombineras det ofta
            med ett högt löneläge internationellt sett. Löneläget är dock
            inte dramatiskt högt i Sverige. Det är emellertid högre än i vissa
            andra konkurrentländer.
          </note>
          <note>
            Ett sätt att minska kostnaderna för den här produktionen är naturligtvis
            att minska skatteuttaget. I det här läget skulle man kunna gå
            in med en form av chockterapi i syfte att stimulera näringen.
            Vi har visat hur man kan finansiera förslaget som skulle möjliggöra
            att näringen helt befrias från mervärdesskatt, vilket skulle gynna
            svenskt tjänstenetto. Vi skulle också få in turistintäkter och
            minska utflödet av turistresor.
          </note>
          <note>
            De dynamiska effekterna är naturligtvis inte alldeles omedelbara.
            Man bör så att säga inte kalkylmässigt ta in dem i sitt budgetförslag,
            eftersom de är svårskattade. Därför har vi sagt att de skattesänkningar
            som genomförs skall finansieras. Man skall ha en säkerhetsmarginal.
            I
          </note>
          <note>
            vår motion i den här frågan har vi också sagt att vi, om riksdagen
            inte vill tillstyrka ett förslag om total skattebefrielse, i andra
            hand kan tänka oss ett tillkännagivande om en nedtrappning av
            nivån.
          </note>
          <note>
            Ny demokrati har lanserat förslaget att enbart sänka nivån. Där
            borde vi ha kunnat nå ett mått av enighet, men vi har inte gjort
            det, och det beror på att Ny demokrati icke vill finansiera detta
            till någon del. Tyvärr har vi inte kunnat ena oss, eftersom vi
            menar att skatterna kan sänkas på vissa punkter och omfördelas
            men att man då måste skaffa intäkter på annat håll.
          </note>
          <note>
            De förslag som vi har ställt för att finansiera våra skattesänkningar
            går framför allt ut på att man kan slopa grundavdraget vid inkomster
            över brytpunkten. Där man betalar statlig skatt behövs inte något
            grundavdrag. Jag vill ta tillfället i akt i dag och framföra detta,
            för det diskuteras i regeringskansliet att slopa schablonavdraget,
            något som skulle leda till kontrollproblem. Det är att ta bort
            ett avdrag som gynnar människor med låga inkomster.
          </note>
          <note>
            Det finns alltså ett annat instrument att gripa till om man vill
            genomföra ändringar i avdragssystemet --
          </note>
          <note>
            det gäller de mer generella avdragen -- och det är att se till
            att grundavdraget slopas för de inkomster där statlig skatt utgår.
            Det skulle vara fördelningspolitiskt riktigt och i motsats till
            några andra alternativ som diskuterats inte medföra kontrollproblem.
          </note>
          <note>
            Det är därför som jag nu tar tillfället i akt och säger till
            regeringens företrädare och Karl-Gösta
          </note>
          <note>
            Svenson: Krångla inte till Sveriges skattesystem.
          </note>
          <note>
            Slopa inte schablonavdraget, men väl grundavdraget för inkomster
            över brytpunkten.
          </note>
          <note>
            Det är en enkel metod, leder inte till kontrollsvårigheter och
            är fördelningspolitiskt riktig. Det ger dessutom stora och påtagliga
            skatteintäkter, som möjliggör skattesänkningar på vissa andra
            områden. Så kan man fördela om skattetrycket fördelningspolitiskt
            riktigt och få positiva effekter i samhällsekonomin.
          </note>
          <note>
            En sak som kunde få såväl positiva samhällsekonomiska effekter
            som positiva miljöeffekter, och som behandlas under mom. 5, är
            att mervärdebeskattningen av kollektiva personfordon slopas. Det
            gäller en verksamhet som till mycket stor del är skattefinansierad.
            Här har vi ett exempel på vad Moderaterna brukar kalla rundgång.
            Man lägger en skatt på dessa kollektiva transporter, och så finansierar
            man det via bidrag, som finansieras via skatter. Vi vet att de
            kollektiva transportsystemen måste få dessa subventioner för att
            kunna upprätthålla en rimlig prisnivå, så att man kan minska behovet
            av privat bilism i tätorterna.
          </note>
          <note>
            Det vore samhällsekonomiskt oerhört effektivt att minska eller
            helt slopa, som vi föreslår, mervärdebeskattningen av de kollektiva
            transporterna. Det skulle också gynna den turistnäring som vi
            vill gynna.
          </note>
          <note>
            Tyvärr kommer vi att få avslag på denna punkt. Vi vet hur det
            kommer att bli vid voteringen. Jag tycker ändå att regeringen
            borde fundera på att göra riktade skattesänkningar, där det är
            samhällsekonomiskt optimalt, miljömässigt positivt och fördelningspolitiskt
            riktigt, i stället för att krångla till skattesystemet. Det är
            mycket märkligt att man är inne på sådana tankegångar.
          </note>
          <note>
            På vissa andra punkter, herr talman, har vi sympatier för vissa
            reservationer. Det gäller t.ex.
          </note>
          <note>
            reservation 7 under mom. 9. Vi menar där att det pågår ett positivt
            arbete redan inom regeringskansliet. Det gäller länsmuseernas
            situation. Vi har inte ställt oss bakom den reservationen. Vi
            ställer oss naturligtvis bakom de övriga meningsyttringar som
            vi har i betänkandet, men för att förenkla ärendebehandlingen
            yrkar vi inte bifall till dem. I slutvoteringen kommer vi att
            stödja socialdemokraternas reservation
          </note>
          <note>
            under mom. 5 om persontransporter.
          </note>
          <note type="speaker">
            Anf. 88 PETER KLING (nyd) replik:
          </note>
          <note>
            Herr talman! Lars Bäckström nämnde att vi kanske kunde komma
            överens om hotell- och restaurangmomsen. Vi har yrkat på 12,87
            %. Lars
          </note>
          <note>
            Bäckström sade att han vet att det finns dynamiska effekter att
            hämta här.
          </note>
          <note>
            Vi kan självklart inte gå med på att slopa grundavdraget. Jag
            tror att Lars Bäckström säkert inte är med på vår finansiering,
            som innebär att vi minskar anslaget till hemspråksundervisningen
            med en miljard och organisationsbidraget med ett par tre miljarder.
          </note>
          <note>
            Sedan får man en dynamisk effekt om man sänker hotell- och restaurangmomsen
            och turistmomsen över huvud taget. Vi vet att 10 000 arbetstillfällen
            kostar staten 1,3 miljarder -- om man alltså är arbetslös i stället
            för att ha arbete. Vi vet att turistexporten ligger på i runda
            tal 19 miljoner och är större än bilexporten. Så det finns mycket
            att ta här, Lars Bäckström.
          </note>
          <note>
            Det vore väl inte så orimligt att även Lars
          </note>
          <note>
            Bäckström tänkte på dynamiska effekter och eventuellt gick med
            oss i fråga om minskat organisationsbidrag och minskat bidrag
            till hemspråksundervisning.
          </note>
          <note type="speaker">
            Anf. 89 LARS BÄCKSTRÖM (v) replik:
          </note>
          <note>
            Herr talman! Att den här åtgärden får positiva effekter är alldeles
            givet, annars skulle vi inte föreslå den; det vore ju komplett
            meningslöst. Det sade jag också i mitt anförande. När vi talade
            med en av fru Thatchers favoriter, Mr. Peter Lilly, i det engelska
            parlamentet och frågade honom om dynamiska effekter och finansiering,
            sade han: Vi tror inte på trolleri i det här landet.
          </note>
          <note>
            Det är viktigt för oss att tänka på att det inte finns perpetuum
            mobile som är helt självgenererande.
          </note>
          <note>
            Men för att diskutera finansieringsformer: Det är väl inte så
            naturligt att Ny demokrati inte kan tänka sig att slopa grundavdraget.
            Det finns ju ledande företrädare för Ny demokrati, t.ex. ledamoten
            Bert
          </note>
          <note>
            Karlsson, i denna kammare som påpekat att Ny demokrati vill driva
            fördelningspolitik. Att slopa grundavdraget för inkomster över
            brytpunkten är hårdhänt med rättvis fördelningspolitik, en tämligen
            enkel åtgärd.
          </note>
          <note>
            Jag måste erkänna att vi inte kan tänka oss att dra in anslagen
            till hemspråksundervisningen. Det vore oss komplett främmande.
            Men låt oss diskutera mer kring finansieringsfrågorna, så kanhända
            det kan finnas ett mått av samsyn. Då kan det tänkas att fler
            partier börjar fundera över åtgärden att minska mervärdebeskattningen
            av hotell- och restaurangtjänsterna, av regionalpolitiska skäl
            och av skälet att vi då kan öka turismen inom landet.
          </note>
          <note>
            Detta är en sak som vi får arbeta vidare på, men vi får också
            ha i åtanke att det inte enbart är statsmakternas fel att det
            finns problem inom turistnäringen. Det finns en stor överetablering
            och spekulationsverksamhet. Men vi får arbeta på många fronter
            för att få ett bättre sakernas tillstånd.
          </note>
          <note>
            Debatten får gå vidare.
          </note>
          <note type="speaker">
            Anf. 90 PETER KLING (nyd) replik:
          </note>
          <note>
            Herr talman! Lars Bäckström säger att han inte tror på några
            dynamiska effekter. Till att börja med vill jag tala om att vi
            nu har fått ett, förhoppningsvis, bättre fungerande turistorgan
            som kan tillföra en exportökning på 20--25 %. Där har vi ett bra
            underlag, 4--5 miljarder, att ta in skatter på. Det är alltså
            pengar som spenderas i Sverige av utlänningar.
          </note>
          <note>
            Låt oss titta på underskottet, som nu kanske närmar sig 100 miljarder.
            Det är en väsentlig dynamisk effekt, på grund av att vi har så
            pass höga skatter som vi har.
          </note>
          <note type="speaker">
            Anf. 91 LARS BÄCKSTRÖM (v) replik:
          </note>
          <note>
            Herr talman! För att göra det väldigt tydligt: Jag tror på dynamiska
            effekter av riktade skattesänkningar på vissa områden, t.ex. det
            område som vi talar om. Däremot vill jag inte ge mig på att på
            förhand tala om hur stora de blir, sätta en siffra på det hela
            och säga att det är finansierat nu. Det kan ta tid, innan sådana
            effekter slår igenom. Hur stora de blir kan man aldrig på förhand
            veta. Därför kan man inte ta in dem i sin finansieringskalkyl
            på förhand. Det är det som är min poäng.
          </note>
          <note>
            Andre vice talmannen anmälde att Peter Kling anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 92 KARL-GÖSTA SVENSON (m):
          </note>
          <note>
            Herr talman! Den nuvarande mervärdesskattelagstiftningen när
            det gäller vård, omsorg och utbildning är inte konkurrensneutral
            i fråga om verksamhet som bedrivs i offentlig regi och motsvarande
            verksamhet i privat regi.
          </note>
          <note>
            Regeringen har därför tillsatt en utredning som skall se över
            dessa och andra frågor inom mervärdesskatteområdet, vilka inte
            uppfyller kravet på konkurrensneutralitet. I detta sammanhang
            är det också nödvändigt att den svenska mervärdesbeskattningen
            i möjligaste mån skall vara konkurrensneutral i förhållande till
            vad som gäller i vår omvärld.
          </note>
          <note>
            Den proposition som ligger till grund för dagens betänkande är
            efterlängtad. Den nuvarande lagstiftningen på vård- och omsorgsområdet
            har ställt till mycket stora problem för den privata sjukvården.
            Som bekant, Inger Lundberg, är det
          </note>
          <note>
            Socialdemokraterna som står bakom de bestämmelser som vi för
            närvarande har. De nuvarande bestämmelserna har nämligen utformats
            så, att det enbart är det direkta tillhandahållandet av dessa
            tjänster till vårdtagare eller till den som åtnjuter omsorgen
            som omfattas av undantaget.
          </note>
          <note>
            Detta har medfört att tjänster som en underentreprenör eller
            uppdragstagare tillhandahåller vårdgivaren eller den som bedriver
            omsorgen är skattepliktiga, även om dessa tjänster i sig är av
            sådant slag att de skulle ha varit undantagna från skatteplikt,
            om de i stället tillhandahållits patienten eller den som åtnjuter
            omsorgen direkt av uppdragstagaren.
          </note>
          <note>
            Den privata vårdgivare som inte utfört entreprenörstjänster av
            detta slag åt kommun eller landsting utan till en annan privat
            vårdgivare har på det här viset drabbats av klart konkurrenssnedvridande
            momskostnader. I de flesta fall har företagen drabbats ekonomiskt,
            och i vissa fall har patienter drabbats genom att de fått betala
            högre ersättningar. När företagen har drabbats har man inte kunnat
            täcka sina höjda kostnader genom det försäkringssystem som vi
            har i Sverige. En privat höftledsoperation kan för den enskilde
            patienten med tanke på de nuvarande mervärdesskattereglerna ha
            fördyrats avsevärt.
          </note>
          <note>
            Med beaktande av dessa snedvridande effekter är det absolut nödvändigt
            att så fort som det är möjligt ändra på detta förhållande. Det
            är ett viktigt skäl till den snabba behandlig som vi har haft
            när det gäller den här frågan.
          </note>
          <note>
            I anslutning till behandlingen i utskottet uppmärksammades att
            privata entreprenörer avseende sjuktransporter med därför särskilt
            inrättade fordon skulle drabbas negativt av de ändringsförslag
            som nu föreligger. Dessa är nämligen i huvudsak entreprenörer
            åt landstingen och därmed inne i momssystemet på grund av de bestämmelser
            som vi för närvarande har. Det är
          </note>
          <note>
            Socialdemokraterna som en gång i tiden har drivit fram denna
            lagstiftning, som inte är bra. Den är undermålig. Som bekant har
            landstingen avlyftningsrätt när det gäller moms. De drabbas alltså
            inte direkt av denna momsbeskattning. För att inte skapa en ny
            konkurrenssnedvridande effekt har därför utskottsmajoriteten ställt
            sig bakom ett initiativ till att slopa det skattefria undantaget
            avseende dessa transporter. Man vill i stället att dessa transporter
            skall jämställas med yrkesmässiga persontransporter. På så sätt
            skapas det neutralitet inom beskattningen.
          </note>
          <note>
            Jag är medveten om att socialdemokraterna i utskottet har reagerat
            mot det snabba förfaringssättet, men utskottsmajoriteten ansåg
            att det för att det skulle bli någon effekt var nödvändigt att
            ta detta initiativ. I reservation 1 står det:
          </note>
          <note>
            ''Samtidigt har det visat sig att en lösning som går ut på att
            sjuktransporter jämställs med normala yrkesmässiga persontransporter
            kan dra med sig andra komplikationer som utskottet nu under rådande
            tidspress inte kan överblicka.'' Jag har inte hört socialdemokraterna
            påvisa någon komplikation. Ni talar om att det kan uppstå komplikationer,
            men ni har inte visat på någon.
          </note>
          <note>
            Visa mig på någon komplikation i det här avseendet, Inger Lundberg!
          </note>
          <note>
            Sedan frågar man sig: Vad menas med att
          </note>
          <note>
            ''erforderliga kontakter bör tas med berörda organisationer''?
            Vilka organisationer är det som bör kontaktas för att man skall
            få ett bättre underlag? Vidare står det någonting om de komplikationer
            som ''framkommit vid utskottsbehandlingen''. Jag återkommer till
            frågan om vilka komplikationer det rör sig om.
          </note>
          <note>
            Inger Lundberg sade här att hon i och för sig ställer sig bakom
            propositions förslag om att man skall bort de snedvridande effekterna.
            Likväl sägs det i reservationen att ''sjuktransportväsendet även
            i fortsättningen får behålla sina skattefördelar på ett eller
            annat sätt''. Skall vi behålla de bestämmelser som gäller i dagsläget
            eller vad menar de socialdemokrater som står bakom reservation
            1?
          </note>
          <note>
            Vill ni ta bort effekten av entreprenörsmomsen och bibehålla
            de negativa effekter som uppstår beträffande privata ambulansföretag?
            Frågan är hur man vill ha det.
          </note>
          <note>
            Herr talman! I betänkandet behandlas också ett stort antal motioner
            från den allmänna motionstiden. Samtliga motioner har avstyrkts,
            varav en del med motiveringen att den pågående momsutredningen
            kommer att ta upp vissa av de frågor som är aktualiserade i motionerna.
          </note>
          <note>
            Det finns ett antal reservationer och en meningsyttring till
            följd av dessa motioner.
          </note>
          <note>
            Reservationerna från Ny demokrati och meningsyttringen från Vänsterpartiets
            representant ger en bild av att dessa partier inte vet vilket
            ben de skall stå på när det gäller momsens utformning. Olika skattenivåer
            blandas med undantag. Lars Bäckström vill inte ha något krångel
            i systemet, men med hans och Vänsterns förslag som innehåller
            en blandning av slopande av momsen, sänkt moms osv. blir det ett
            krångligt system. Det blir inget renodlat system utan ett lapptäcke.
            Om man har mervärdesskatt med differentierade skattesatser kan
            man möjligtvis få ett renodlat system, men inte om man slopar
            momsen. Vi kan se effekterna på skattefria områden. Det har utskottsinitiativet
            visat exempel på.
          </note>
          <note>
            Till Peter Kling vill jag ställa en fråga när det gäller reservationen
            om hästfoder, som jag tycker slår alla rekord. Bortsett från kontrollaspekten
            skulle det vara intressant att höra Peter Kling redogöra för om
            det verkligen förhåller sig så, att ridsporten i
          </note>
          <note>
            Sverige står och faller med om vi har moms på hästfoder eller
            inte.
          </note>
          <note>
            I reservation 3 tas effekterna av resor upp. Om man köper en
            resa till Helsingör och avbryter resan i
          </note>
          <note>
            Helsingborg, kan man köpa resan momsfritt. I den proposition
            som var aktuell när momsen på persontransporter, turistmomsen
            och momsen på livsmedel sänktes står det klart och tydligt att
            regeringen skall återkomma för att lösa dessa problem. Riksdagen
            behöver således inte göra något tillkännagivande i detta avseende,
            eftersom frågan bearbetas inom regeringen. Därmed behöver man
            nog ha litet is i magen för att kunna vänta och se hur det blir
            på internationell basis i samband med EG när det gäller de här
            frågorna. Vi köper ju internationella resor, och det sker en
          </note>
          <note>
            ''clearing'' med avgifter, biljetter och liknande. Det är viktigt
            att man har en harmonisering i det här avseendet.
          </note>
          <note>
            Herr talman! Avslutningsvis vill jag yrka bifall till utskottets
            hemställan i detta betänkande och avslag på samtliga reservationer
            och på meningsyttringen.
          </note>
          <note type="speaker">
            Anf. 93 INGER LUNDBERG (s) replik:
          </note>
          <note>
            Herr talman! Skattelagstiftningen är komplex. Den kräver noggrannhet
            och att man går igenom konsekvenserna av olika beslut.
          </note>
          <note>
            Karl-Gösta Svenson undrade vilken komplikation som kan uppstå.
            Det var ju Karl-Gösta Svenson som i samband med propositionen
            påtalade komplikationen. Det är ju detta som har lett till ett
            initiativ från utskottet, där man inte har kunnat bereda denna
            fråga tillräckligt. Det är inte rimligt att riksdagsärenden handläggs
            på ett sådant sätt att ett ärende tas upp av en person den 30
            mars, att ärendet kommer upp i utskottet den 31 mars och att utskottsbetänkandet
            justeras den 1 april. Man får då inte en rimlig chans att undersöka
            om det kan uppstå andra komplikationer med de förändringar som
            föreslås.
          </note>
          <note>
            Karl-Gösta Svensom, som faktiskt är Moderaternas skatteexpert,
            måste inse att utskottet har rätt till en annan beredning. Det
            vore också vettigt om Karl-
          </note>
          <note>
            Gösta Svenson ringde ett samtal till finansdepartementet och
            bad grabbarna och tjejerna där att vara litet noggrannare. De
            måste se till att det avges ordentligt förberedda propositioner.
            Då skulle vi inte behöva hamna i den här typen av situationer.
            Som Lars Bäckström sade fanns det tid att ändå lägga fram propositionen
            under vårriksdagen.
          </note>
          <note>
            Hade ni varit kloka nog skulle ni redan den 1 april ha ringt
            detta telefonsamtal till departementet och sagt att man skulle
            återkalla propositionen och göra en genomgång med olika myndigheter
            och organisationer för att se om man kan vara trygg när det gäller
            dessa ställningstaganden. Då hade ni inte haft några svårigheter
            i kammaren i detta ärende.
          </note>
          <note>
            Beträffande den andra punkten som gäller resorna blev jag först
            så glad när jag hörde Karl-Gösta
          </note>
          <note>
            Svenson. Han sade nämligen att den fråga som
          </note>
          <note>
            Silfverstrand och Larsson tar upp är viktig, att den skall åtgärdas
            och att en utredning pågår. Då tänkte jag: Nu kommer det. Men
            sedan sade Karl-Gösta
          </note>
          <note>
            Svenson: Man skall nog ha is i magen. Det betyder naturligtvis
            att vi får vänta, men vi vill inte vänta.
          </note>
          <note>
            Därför vädjar jag till alla andra att yrka på ett tillkännagivande
            på denna punkt.
          </note>
          <note type="speaker">
            Anf. 94 KARL-GÖSTA SVENSON (m) replik:
          </note>
          <note>
            Herr talman! Det är många vårdföretag som har förlorat pengar
            på den socialdemokratiska lagstiftning som vi i dag har när det
            gäller mervärdesskatt och entreprenörmoms. Mängder av patienter
            har fått lägga ut mycket pengar i mervärdesskatt helt i onödan
            på grund av denna lagstiftning. Därför är det nödvändigt att den
            nya lagstiftningen träder i kraft så fort som möjligt, och vi
            vill att den träder i kraft den 1 maj.
          </note>
          <note>
            Effekten för privata ambulansföretag är en följd av den dåliga
            lagstiftningen. Det blir inga komplikationer, och det får inga
            smittoeffekter, eftersom de till hundra procent har sina avtal
            med landstinget, som har full avdragsrätt. De är i dag inne i
            systemet, och de bör vara det. Vi får därmed en minskad snedvridning
            i förhållande till taxi och annat genom att detta område skattebeläggs.
            Det är helt okej. Vi skall försöka undvika att ha områden som
            inte är mervärdesskattebelagda, eftersom det då blir snedvridande
            effekter.
          </note>
          <note>
            När det gäller persontransporterna är det inte så jätteenkelt.
            Visserligen noterade jag att Inger
          </note>
          <note>
            Lundberg i sitt huvudanförande sade att
          </note>
          <note>
            Socialdemokraterna vill ha dem landbaserade. Men det står ingenting
            i reservationerna om de landbaserade transporterna. Jag förmodar
            att
          </note>
          <note>
            Socialdemokraterna då avser tåg och buss. Men däremot sägs inget
            om flyget. Skall flygtransporter från Skellefteå till Arlanda
            och vidare till Rom vara momsbefriade, eller skall moms tas ut
            på den del av transporten som sker inom nationen? Det är alltså
            många olika effekter som man måste ta ställning till. Det gäller
            t.ex. limousinekörningar i anslutning till flygtransporterna,
            då flygtransporten går direkt utomlands, och där det sker en intern
            transport inom landet.
          </note>
          <note>
            Dessa frågor bearbetas också inom EG med tanke på en EG-harmonisering.
            Det finns stora problem när det gäller hur momsen på internationella
            transporter skall hanteras, eller rättare sagt när flygtransport
            skall ske från ett EG-land till ett annat. Om man flyger t.ex.
            via Zürich i Schweiz blir denna resa inte momsbelagd. Om man däremot
            flyger direkt till London från Bryssel blir resan momsbelagd.
          </note>
          <note type="speaker">
            Anf. 95 INGER LUNDBERG (s) replik:
          </note>
          <note>
            Herr talman! Utvecklingen stannar aldrig. Vi behöver se över
            all lagstiftning. Det kommer vi att göra från tid till annan utifrån
            att vi får nya erfarenheter.
          </note>
          <note>
            Vi är ense om att vi skall se över detta område. Det är viktigt.
            Vi är också ense om att det är brådskande. Men om något sker fort
            blir det inte alltid bra, om det inte samtidigt sker noggrant.
            Om man fattar förhastade beslut som inte är ordentligt genomtänkta
            blir det tokigt.
          </note>
          <note>
            I detta sammanhang var regeringen för snabb. Vad hade hänt om
            Karl-Gösta Svenson inte hade fått en signal om att sjuktransporterna
            kanske inte fungerade? Och vilka signaler är det som Karl-
          </note>
          <note>
            Gösta Svenson kanske inte har fått på grund av att propositionen
            inte har beretts tillräckligt noga? Jag vidhåller om att det är
            skäligt, rimligt och klokt att regeringen snabbt men betydligt
            noggrannare går igenom propositionen.
          </note>
          <note>
            Beträffande den andra punkten vill jag säga att det uppdrag som
            finns i motionen från Bengt
          </note>
          <note>
            Silfverstrand och Kaj Larsson inte är jätteenkelt.
          </note>
          <note>
            Men det beror på att det inte skall ses som någon liten fråga
            som får läggas samman med en mängd andra diffusa utredningsuppdrag
            i departementet.
          </note>
          <note>
            Vidga gärna uppdraget och se över även flyget. Det är bra om
            Karl-Gösta Svenson vill vidga uppdraget.
          </note>
          <note>
            Vad vi har pekat på specifikt och begärt en översyn av är de
            landbaserade transporterna. Men vi har självfallet inget att erinra
            mot att översynen också omfattar flyget, och vi kommer inte att
            gå emot om
          </note>
          <note>
            Karl-Gösta Svenson vill vidga vårt tillkännagivande.
          </note>
          <note type="speaker">
            Anf. 96 KARL-GÖSTA SVENSON (m) replik:
          </note>
          <note>
            Herr talman! Det behövs inget tillkännagivande.
          </note>
          <note>
            Regeringen är medveten om problemen och kommer att lösa dem också.
          </note>
          <note>
            När det gäller vårdfrågan är det nödvändigt att vi så snabbt
            som möjligt ändrar den lagstiftning som i dag utgör ett hinder
            för privat vårdverksamhet och som ökar kostnaderna för privata
            vårdtagare. Det är nödvändigt att denna förändring åstadkoms.
          </note>
          <note>
            Den grundar sig på en utredning som för närvarande remissbehandlas
            när det gäller den tekniska utredningen av mervärdesskatten beträffande
            det förslag som ligger till grund för entreprenörmomsen i dag.
            Det är en utredning som ligger bakom denna.
          </note>
          <note>
            Sedan kan man undra varför utredningen inte tänkte även på det
            fåtal företag i landet som bedriver privat ambulansverksamhet.
          </note>
          <note>
            Andre vice talmannen anmälde att Inger Lundberg anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 97 LARS BÄCKSTRÖM (v) replik:
          </note>
          <note>
            Herr talman! Karl-Gösta Svenson och jag är i alla fall överens
            om en sak, nämligen att vi tycker att det enkla är vackert. Det
            är dock bra om saker inte bara är vackra utan även bra, både samhällsekonomiskt
            och fördelningspolitiskt. Jag har emellertid mina dubier beträffande
            fördelningspolitik när det gäller Moderaterna.
          </note>
          <note>
            Jag skall precisera vår ståndpunkt. Vi anser att det skall finnas
            två momssatser, en hög moms och en låg moms. Det anser man även
            ute i Europa. Vissa områden skall emellertid vara helt befriade
            från mervärdesskatt. Det anser man även ute i Europa.
          </note>
          <note>
            Herr talman! I kammaren skall man ju lyssna och inte bara tala
            själv. Jag lyssnade noga på Karl-
          </note>
          <note>
            Gösta Svenson, och jag kände en nyansgliding när det gäller den
            moderata politiken när han sade att undantag i mervärdesskattesystemet
            inte är bra.
          </note>
          <note>
            Funderar Karl-Gösta Svenson på att ta in t.ex.
          </note>
          <note>
            sjukvården och utbildningen i momssystemet? De är nu helt fria.
            Detta skulle ge påtagliga skatteintäkter och måste rimligen innebära
            en skattehöjning.
          </note>
          <note>
            Det vore intressant att få denna nyans litet mer lyft till ytan,
            eftersom den är oerhört intressant. Den är litet dynamisk i politiken
            i varje fall. Moderaterna har ju tidigare pläderat för att t.ex.
            fjärrvärmen skall ha en nollskattesats och ingå i mervärdesskattesystemet.
            Jag sade att man ju skulle kunna ha nollskattesats när det gäller
            hotelloch restaurangtjänster. Man kan även ha det på persontransporter.
            Det kan vi överväga.
          </note>
          <note>
            Jag kan erkänna att vad vi har velat åstadkomma beträffande hotell-
            och restaurangtjänster och persontransporter är en chockterapi
            för sysselsättningens skull. Vi kan i fråga om hotelloch restaurangtjänster
            diskutera att i stället lägga momsen på denna låga nivå, om det
            kan finansieras. Visst kan vi göra det.
          </note>
          <note>
            Vi har emellertid inget krångligt system i våra meningsyttringar.
            Vi har noll, en mellannivå och en hög nivå. Jag kan t.o.m. ge
            en liten öppning till
          </note>
          <note>
            Moderaterna. Jag tror att vi får ta ned dessa 25 %
          </note>
          <note>
            till ca 23 % över tiden. Men man behöver inte snabbsänka just
            nu. Detta ställs det inga ekonomiska krav på. Men över tiden kan
            en harmonisering kräva det. Det är korrekt. Jag tror att det kan
            vara rimligt att se detta under en period av fem sex år och att
            vi då har 23 % som en hög nivå, runt 15 % eller kanske 12 % som
            mellannivå och dessutom några momsbefriade områden.
          </note>
          <note>
            När det gäller vår meningsyttring i övrigt har vi velat åstadkomma
            enkelhet. När vi talar om doktorsavhandlingar anser vi i första
            hand att bidragen skall höjas. När det gäller gallerier anser
            vi att man kan undanröja och stärka gallerirörelsen på annat sätt
            än genom momsbefrielse.
          </note>
          <note>
            Vi i Vänsterpartiet anser att man inte skall ha krångliga system.
            Det är det enkla som är vackert, men det skall även vara bra.
            Därför skall man ta bort momsen på persontransporter så att människor
            kan åka. Det är miljömässigt och fördelningspolitiskt riktigt.
            Man skall minska momsen på maten, för hotell- och restaurangnäringen
            och för besöksnäringen. Det är bra. Vi föreslår ett enkelt och
            bra system.
          </note>
          <note type="speaker">
            Anf. 98 KARL-GÖSTA SVENSON (m) replik:
          </note>
          <note>
            Herr talman! När det gäller kompletteringspropositionen som Lars
            Bäckström berörde i sitt inledningsanförande och delvis också
            nu, kan vi återkomma till den. Vi kommer ju att få ytterligare
            debatter om den både i utskottet och i kammaren.
          </note>
          <note>
            Jag såg i mitt huvudanförande en bredare momsbas som en poäng,
            och så tycker jag fortfarande. Men det innebär inte några som
            helst skattehöjningar.
          </note>
          <note>
            Om man skulle diskutera en momsskattesats inom dessa områden
            innebär det inga skattehöjningar.
          </note>
          <note>
            Man balanserar det i så fall med en låg differentierad mervärdesskatt.
            Det som skiljer Lars
          </note>
          <note>
            Bäckströms sätt att resonera från mitt och regeringens sätt att
            resonera gäller detta med nollskattesatser. Vi får inte ha nollskattesatser
            med s.k. teknisk skattskyldighet vid ett kommande EG-
          </note>
          <note>
            medlemskap. Det strider mot EG:s regler att ha s.k. teknisk skattskyldighet.
          </note>
          <note>
            Om vi hade haft en sådan bestämmelse redan i dagsläget, hade
            vi kunnat överföra den under en övergångstid, men inte på sikt.
            Vi kan inte genomföra en ändring nu. Det är för sent att åstadkomma
            en sådan utveckling när det gäller mervärdesskattesystemet.
          </note>
          <note type="speaker">
            Anf. 99 LARS BÄCKSTRÖM (v) replik:
          </note>
          <note>
            Herr talman! Här kommer Karl-Gösta Svenson delvis in på EG-debatten
            och ger mig ett utsökt tillfälle att påpeka en av nackdelarna
            med ett EG-
          </note>
          <note>
            medlemskap. Jag säger ofta i debatten att Sverige inte kan vara
            ekonomiskt oberoende av omvärlden.
          </note>
          <note>
            Jag vill ha fast valutakurs, låg inflation, lågt budgetunderskott,
            helst inget alls osv., men man skall ha suveränitet över sitt
            skattesystem, så att man kan välja enkla och bra lösningar. Man
            skall inte bli påtvingad andra system. Det är just därför som
            jag förespråkar att vi skall ha goda avtal med
          </note>
          <note>
            EG, som ger oss tillgång till den inre marknaden.
          </note>
          <note>
            Då skulle vi slippa dessa problem som Karl-Gösta
          </note>
          <note>
            Svenson tar upp. Jag tackar för den här lilla öppningen som gav
            mig tillfälle att ta upp detta moment i debatten.
          </note>
          <note>
            Vi vill ha ett enkelt system med en generell momssats och en
            lågmomssats på vissa områden, och vi vill undanta vissa områden
            från moms på samma sätt som man gör i Europa.
          </note>
          <note>
            Jag skall vara öppen i debatten. Vi kan väl börja räkna på de
            alternativ Karl-Gösta Svenson funderar på för att skaffa bättre
            balans i statsbudgeten. Men en höjning är dock en höjning, sedan
            kan man kompensera det totala skatteuttaget med andra sänkningar.
            Det är just vad vi har förespråkat här. Sänk mervärdesskatten
            på hotell, restauranger, persontransporter och livsmedel.
          </note>
          <note>
            Kompensera det med en progressiv inkomstbeskattning genom den
            mycket enkla åtgärden att slopa grundavdraget för högre inkomster.
            Det är nästan ett slags Columbi ägg i sin enkelhet när det gäller
            fördelningspolitiken.
          </note>
          <note type="speaker">
            Anf. 100 KARL-GÖSTA SVENSON (m) replik:
          </note>
          <note>
            Herr talman! Det är inte alls aktuellt med någon moms på vård,
            omsorg och utbildning. Det var ett teoretiskt resonemang vi förde
            i replikskiftet, Lars
          </note>
          <note>
            Bäckström.
          </note>
          <note>
            När det gäller EG är det så, att om vi skall kunna påverka EG
            och förhandla med EG kan vi inte göra det på våra egna villkor.
            I en förhandling gäller ju att vi får ta med en del av våra fördelar
            och nackdelar, och vi får ta emot en del av EG:s fördelar och
            nackdelar.
          </note>
          <note>
            När det gäller en harmonisering på det indirekta beskattningsområdet
            går det ju en klar linje mellan länderna och medlemmarna att man
            skall ha en konkurrensneutral beskattning. Det får vi inte med
            vänsterns sätt att se det. EG kommer inte att acceptera en sådan
            åtgärd. Det är bara att konstatera att den inte är konkurrensneutral,
            Lars
          </note>
          <note>
            Bäckström.
          </note>
          <note>
            Andre vice talmannen anmälde att Lars Bäckström anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 101 PETER KLING (nyd) replik:
          </note>
          <note>
            Herr talman! Jag skulle vilja bemöta det som Karl-
          </note>
          <note>
            Gösta Svenson antydde förut om att det var mer eller mindre löjligt
            att slopa moms på foder inom hästsporten. Jag kan upplysa Karl-Gösta
            Svenson om att det inte är jag som har skrivit motionen. Det är
            Anders G. Högmark och Jan-Olof Franzén, båda moderater och partikolleger
            till Karl-Gösta
          </note>
          <note>
            Svenson. Om det är någon som är löjlig, är det väl de. Jag tycker
            faktiskt inte att motionen är löjlig.
          </note>
          <note>
            Då hade jag inte stött den.
          </note>
          <note>
            Ridsporten är faktiskt den näst största idrottsrörelsen i Sverige
            efter fotboll. Det står i motionen att det i dag bara finns en
            enda idrottsgren i vårt land där utövarna behöver betala matmoms
            för sina idrottsredskap dvs. hästarna.
          </note>
          <note>
            Det ligger ganska mycket i det. Ridsporten engagerar väldigt
            många ungdomar, framför allt flickor. Detta stimulerar ju ungdomsverksamheten,
          </note>
          <note>
            Karl-Gösta Svenson.
          </note>
          <note>
            Sedan vill jag ta upp detta med fotvården. Vi anser att det är
            sjukvård och bör momsbefrias. Det är en förebyggande vård. Man
            kan däremot begära att fotvårdarna skall vara legitimerade i framtiden
            när man momsbefriar fotvården. Det finns en motion om detta som
            jag har tillstyrkt och som också är skriven av moderater, nämligen
            Mona Saint Cyr och Margareta Gard. De vill ha momsbefrielse för
            fotvården. De är också kolleger till Karl-Gösta
          </note>
          <note>
            Svenson. Vi vill bifalla den motionen.
          </note>
          <note type="speaker">
            Anf. 102 KARL-GÖSTA SVENSON (m) replik:
          </note>
          <note>
            Herr talman! Jag är mycket väl medveten om vem som har motionerat.
            Jag reagerade för texten i reservationen där det står att svensk
            ridsport står och faller med om vi skall ha moms på foder till
            hästar eller inte. Det är ju horribelt att påstå en sådan sak.
          </note>
          <note>
            När det gäller fotvården finns det en utredning som jag själv
            leder, där vi håller på att utreda dessa frågor. Det kommer svar
            i sinom tid, förhoppningsvis ganska snabbt. Låt oss avvakta den
            utredningen, så får Peter Kling och Ny demokrati se vilken ståndpunkt
            som gäller i framtiden.
          </note>
          <note type="speaker">
            Anf. 103 PETER KLING (nyd) replik:
          </note>
          <note>
            Herr talman! Jag tackar Karl-Gösta Svenson för att vi kanske
            får momsbefrielse på fotvården så småningom.
          </note>
          <note>
            Beträffande reservationen är det kanske att ta i, men ibland
            är det kanske meningen att man skall ta i litet extra för att
            få litet tryck på saker och ting.
          </note>
          <note>
            Men ridsporten står och faller inte med momsen.
          </note>
          <note>
            Det kan jag villigt erkänna, Karl-Gösta Svenson.
          </note>
          <note type="speaker">
            Anf. 104 BERT KARLSSON (nyd):
          </note>
          <note>
            Herr talman! Det är faktiskt inte lätt att agera i riksdagen,
            eftersom man helt tycks blunda för sakargument. När jag hör moderaten
            Karl-Gösta
          </note>
          <note>
            Svenson börjar jag undra om han över huvud taget vet vilka beslut
            som har fattats.
          </note>
          <note>
            Man pratar om krångliga system. Ja, vi är förvånade och tycker
            att det är mycket krångligt och olämpligt att ha olika momssatser
            inom turistnäringen. Det påstås att man sänkte turistmomsen, men
            man gjorde ett stort undantag.
          </note>
          <note>
            Det gjordes ett undantag för det som är motorn i turistnäringen,
            nämligen de stora parkerna och nöjesfälten. Liseberg, Kolmården
            och alla andra parker betalar den höga momsen, medan andra betalar
            18 %. Sedan kritiserar man olika nivåer.
          </note>
          <note>
            Persontransporter tycks bara vara buss, järnväg och flyg, det
            som man åker som riksdagsledamot. Man tycks glömma att svenskarna
            faktiskt åker bil på semestern. Vi har världens högsta bensinpris.
          </note>
          <note>
            Många säger att det är Italien som har det, men
          </note>
          <note>
            Italien har faktiskt avdrag för turisterna. Vi har världens högsta
            pris på bensin.
          </note>
          <note>
            Det finns en annan momsbelagd bransch, nämligen taxinäringen.
            Det är intressant att titta på den, t.ex.
          </note>
          <note>
            när det gäller Stockholmsområdet. Det skulle ske en avreglering,
            och pengar skulle komma in till staten. Vad har hänt? I dag är
            taxinäringen i stort sett en svart bransch. En taxichaufför tjänar
            i dag i genomsnitt 7 000 kr. i månaden. Staten har gått in med
            lönegarantier på 20 milj.kr. Ändå påstås det att branschen fungerar
            bra.
          </note>
          <note>
            Lika dumt är det med turistmomsen. Jag vet inte hur många gånger
            jag har stått här och förklarat gång på gång hur det har sett
            ut senaste tiden. Jag vet inte om Svenson och andra har tittat
            på statistiken. Sedan 1990 har turistbranschen förlorat
          </note>
          <note>
            25 % i omsättning. År 1991 var första året som intänkterna från
            utlandet minskade totalt sett.
          </note>
          <note>
            Resevalutaintäkterna har ökat konstant, utom förra året. Det
            är ganska underligt. Under de tre senaste åren har underskottet
            ökat med 5 miljarder.
          </note>
          <note>
            Jag kan upprepa hur det ser ut i turistbranschen.
          </note>
          <note>
            Där har varit 1 100--1 200 konkurser och 30 000, kanske fler,
            har blivit arbetslösa, och det ofta i glesbygden. Branschen är
            kolossalt i kris.
          </note>
          <note>
            Jag vill ha svar från Moderaterna hur de tänker att det skall
            bli med alla parker som visar underskott.
          </note>
          <note>
            Senast visar Kolmårdens djurpark 6,9 miljoner i underskott. Skall
            parken läggas ned, eller skall skattebetalarna betala? Om skattebetalarna
            betalar, blir kontentan att de privata parkerna får själva lösa
            hur deras underskott skall finansieras.
          </note>
          <note>
            De kommunala parkerna, som utgör den största andelen av parkerna,
            får däremot alltid pengar från staten.
          </note>
          <note>
            Jag vill påstå att momsen utgör en kolossal missräkning. Vi har
            sett hur det har gått i andra länder. Ofta skylls det på att företrädare
            för turistnäringen har snackat om att priserna är för höga. Jag
            har faktiskt kollat detta. Jag har själv åkt ut i Europa och insett
            att detta faktiskt är sant. Det är oerhört dyrt i Sverige.
          </note>
          <note>
            Vi kan göra en jämförelse. Disneyland och
          </note>
          <note>
            Liseberg tar ut exakt samma entréavgifter. Den som har besökt
            båda parkerna inser att det är horribelt.
          </note>
          <note>
            Hotell och mat -- allt finns till nästan halva priset.
          </note>
          <note>
            Sedan får socialdemokraterna säga vad de vill.
          </note>
          <note>
            Jag tycker att det är att omyndigförklara folk att hävda att
            det är branschens eget fel eftersom man säger allt är så dyrt.
            Det är detsamma som att säga att folk inte förstår att det är
            dyrt i Sverige. En del anser tydligen att de inte fattar det.
          </note>
          <note>
            Vad kan vi se i annonser? Jo, SAS och alla statliga företag annonserar
            om Disneyland, Sevilla osv.
          </note>
          <note>
            Dessa ställen är naturligtvis momsbefriade --
          </note>
          <note>
            självklart. Folk som skickas ut ur landet skall naturligtvis
            slippa moms. Men de som kommer hit skall åka på så mycket moms
            som möjligt.
          </note>
          <note>
            Vänsterpartiet tycks inte tro på den svenska företagaren. Då
            är det verkligen kris i landet.
          </note>
          <note>
            Om jag skall starta en rörelse, måste jag naturligtvis tro på
            att det skall bli en omsättning. Självfallet är det på samma sätt
            här. Det är bevisat på så många andra ställen. Irland, t.ex.,
            sänkte sin moms rejält, och turistnäringen fördubblades på tre
            år.
          </note>
          <note>
            Jag har ett argument till. Det sägs att det råder en kris i Sverige
            och därför har turistnäringen minskat i omfattning. Det är underligt.
            I Norge råder en oerhörd kris. Där har turistnäringen ökat med
          </note>
          <note>
            10 %. I Danmark likaså. I lågkonjunkturer går turistnäringar
            och nöjen över huvud taget ofta mycket bättre.
          </note>
          <note>
            Karl-Gösta Svenson sade att nollmoms är förbjudet. Då förstår
            jag inte varför inte det införs moms för t.ex. cirkus och Folkets
            park. En folkpark kan ha ett visst uppträdande utan att moms tas
            ut, medan t.ex. Liseberg åker på moms.
          </note>
          <note>
            Det finns så mycket dumheter med denna moms.
          </note>
          <note>
            Jag har fortfarande inte fått svar från någon om vad den egentligen
            har kostat samhället. Det är fråga om åtskilliga miljarder. Det
            värsta är att man fortfarande inte har insett hur illa det är
            -- trots att argumenten och svaren finns.
          </note>
          <note type="speaker">
            Anf. 105 LARS BÄCKSTRÖM (v) replik:
          </note>
          <note>
            Herr talman! Frågan är inte om vi i Vänsterpartiet tror på svenska
            företagare eller inte. Det viktiga är att företagarna tror på
            sig själva i en ekonomi. Det är inte politiker som skall tro på
            företagarna, utan det skall företagarna göra själva. Så fungerar
            det på marknaden, och det tycker nog Bert Karlsson också.
          </note>
          <note>
            Vi i Vänsterpartiet har faktiskt, om Bert Karlsson har observerat
            det, föreslagit att hotell- och restaurangtjänster skall befrias
            från moms, alternativt att det skall vara en lägre nivå. Det enda
            lilla momentet vi lägger in är att vi vill finansiera de skattesänkningar
            vi föreslår. Här kan vi överväga om det måste ske till 100 %.
            Vi kan tänka oss att diskutera den saken. Men någon typ av finansiering
            måste göras, och det är vad Bert Karlsson inte vill göra.
          </note>
          <note>
            Det är sant att Irland har haft en uppgång i turismen. Irlands
            ekonomi har rent allmänt varit på uppgång. Alldeles nyligen gick
            Irlands ekonomi alldeles totalt i baklås och man hade djupa ekonomiska
            problem. En rad andra åtgärder förutom att sänka momsen vidtogs
            i Irland.
          </note>
          <note>
            Näringen gjorde mycket själv, och myndigheterna gjorde en samlad
            insats. Det var fråga om en rad samverkande insatser.
          </note>
          <note>
            Danmark har haft en stor ökning i sin besöksnäring.
          </note>
          <note>
            Men Danmark har haft en generell, hög moms. De enkla sambanden
            finns inte, de tulipanarosorna som löser allt. Jag vet att Bert
            Karlsson eftersträvar detta. Men det är krångligt i en komplicerad
            samhällsekonomi. Jag förstår dock inte kritiken när vi nu går
            åt det hållet. Vi är i alla fall överens om rörelseriktningen.
            Det blir då litet udda att vända sin kritik mot Vänsterpartiet.
          </note>
          <note>
            Vi i Vänsterpartiet har då i meningsyttringen vid mom. 4 tagit
            med att vi kan överväga om det har gjorts en för hård gränsdragning.
            I vår meningsyttring på s. 31 hävdar vi att det bör övervägas
            om även permanenta temaparker skall befrias från mervärdesskatt.
            Men först vill vi ha en utredning som tar fram vad detta kommer
            att kosta och hur det skall fungera. Det finns faktiskt en meningsyttring.
          </note>
          <note type="speaker">
            Anf. 106 BERT KARLSSON (nyd) replik:
          </note>
          <note>
            Herr talman! När det gäller temaparker är det ganska enkelt.
            I stället för att parkerna skall fungera av sig självt skall stat
            och kommun subventionera verksamheten. Det förstår jag inte alls.
          </note>
          <note>
            Vidare har vi frågan om finansieringen. Det är bara att se på
            siffrorna. Det är samhällsekonomiskt förkastligt, idiotiskt, att
            svenskarna åker från
          </note>
          <note>
            Sverige i stället för att turista i sitt eget land. Om svenskarna
            stannar i Sverige och turistar här kommer pengarna Sverige till
            del.
          </note>
          <note>
            Alla partier snackar om att dra i gång företagandet.
          </note>
          <note>
            Det var tidigare en hearing i riksdagen om turistnäringen. Alla
            företagare var överens om, att om de fick likvärdiga konkurrensvillkor
            skulle de klara konkurrensen.
          </note>
          <note>
            Det har alltid varit ett problem att vi säger en sak i riksdagen
            men gör något helt annat. Jag kan berätta vad Jesus sade en gång
            -- för att ta det i religiösa termer --, problemen fanns nämligen
            redan på den tiden. Jesus snackade då med översteprästerna, som
            till varje pris skulle förstöra för honom. Han berättade en liknelse,
            som jag tycker passar bra i riksdagen.
          </note>
          <note>
            En man hade två söner. Mannen sade till den ena sonen att han
            måste ut och arbeta. Nej, svarade sonen. Det ville han inte göra.
            Men efter en vecka ångrade sig sonen. Till den andra sonen sade
            mannen att han måste ut och arbeta. Ja pappa, svarade sonen. Det
            skulle han göra med en gång.
          </note>
          <note>
            Men han gick aldrig ut och arbetade.
          </note>
          <note>
            Ni kan själva fundera på vem som gjorde rätt. Men tyvärr tycker
            jag att den här berättelsen har en viss likhet med riksdagen.
          </note>
          <note type="speaker">
            Anf. 107 LARS BÄCKSTRÖM (v) replik:
          </note>
          <note>
            Herr talman! Jag ser inte något annat alternativ än att säga
            till Bert Karlsson att det som finns att rösta på i kammaren är
            Vänsterpartiets meningsyttring vid mom. 4.
          </note>
          <note type="speaker">
            Anf. 108 BERT KARLSSON (nyd) replik:
          </note>
          <note>
            Herr talman! Jag tänkte diskutera frågan om finansieringen. Vi
            har varit inne på den frågan tidigare, och jag vet att Lars Bäckström
            var intresserad av den.
          </note>
          <note>
            Det fanns ungefär 4--5 miljarder att hämta hem hos alla dem som
            är skrivna i andra länder. Men det var inte speciellt många som
            var intresserade av att alla i det här landet skall betala skatt.
            Det är mycket förvånande. Även det förslaget kommer från en
          </note>
          <note>
            Moderat. Alla förslag från Moderaterna tycks vara löjliga.
          </note>
          <note type="speaker">
            Anf. 109 KARL-GÖSTA SVENSON (m) replik:
          </note>
          <note>
            Herr talman! När man hör Bert Karlsson får man uppfattningen
            att momsnivån för turistnäringen i
          </note>
          <note>
            Sverige skulle enbart ha orsakat den volymminskning som har funnits
            och kanske fortfarande finns. Men Bert Karlsson säger att det
            finns andra bidragande orsaker. I hans egen motion hävdar han
            att Iraks invasion av Kuwait och andra faktorer som t.ex. dåligt
            väder har haft en inverkan på turistnäringen i Sverige. Bert Karlsson
            hävdar själv i sin egen motion att det är mer än momsnivån som
            har varit avgörande för utvecklingen av volymen när det gäller
            turismen i vårt land.
          </note>
          <note>
            Vidare har vi frågan om regeringens inställning i frågan. I den
            bok som vi alla har fått om Sverige,
          </note>
          <note>
            Europa och skatterna, framgår det klart från finansdepartementets
            sida att det är samhällsekonomiskt bra med en reducerad momssats.
            Men momssänkningen måste naturligtvis finansieras. Det är nödvändigt
            att vi i
          </note>
          <note>
            Sverige anpassar oss till de nivåer som finns när det gäller
            mervärdesskatten i omvärlden. Då blir det förmodligen också dynamiska
            effekter. Men i det ekonomiska läge vi befinner oss i är det nödvändigt
            att alla skattesänkningar totalfinansieras. Det finns i dagsläget
            inte utrymme för att sänka turistmomsen ytterligare.
          </note>
          <note>
            I höstas, strax före jul, beslöt vi då om en sänkning till 18
            %, och vi har sett att det har inneburit klara förbättringar för
            näringen.
          </note>
          <note>
            Vidare har vi frågan om den s.k. nollskattesatsen, dvs. teknisk
            skattskyldighet när det gäller mervärdesskatt. Vad jag kan förstå,
            måste Sverige som EG-medlem bredda momsbasen för de områden som
            i dag är momsbefriade i Sverige men som ingår i momsbasen i nuvarande
            EG-länder.
          </note>
          <note type="speaker">
            Anf. 110 BERT KARLSSON (nyd) replik:
          </note>
          <note>
            Herr talman! Jag vet inte var Svenson har sett dessa förbättringar.
            Jag känner inte till något i det här landet.
          </note>
          <note>
            Självfallet är det inte bara momsen som har orsakat nedgången,
            utan det är det allmänna kostnadsläget.
          </note>
          <note>
            Men försök att säga till Gyllenhammar att lönerna skall höjas
            med 70--80 %. Det är vad momsen motsvarar i turistnäringen. Jag
            kan lova att han och de hade packat och åkt till Spanien omedelbart.
          </note>
          <note>
            Det hade inte funnits en möjlighet att överleva en dag. Det kommer
            inte heller turistnäringen att göra.
          </note>
          <note>
            Vilket konto skall alla konkurser tas på, och vilket konto skall
            vara för de arbetslösa, osv.? Jag kan räkna upp hur många exempel
            som helst. Men ni räknar bara på konton hit och dit. Är det inte
            fråga om ett eget konto, räknas plötsligt inte pengarna.
          </note>
          <note>
            Om det är kommunerna som betalar, är det inte riksdagens problem.
          </note>
          <note>
            Jag fattar inte att inte ni fattar att hela Sverige faktiskt
            är vi och ingen annan. Alla pengar som betalas ut är faktiskt
            skattebetalarnas pengar. Det är sedan sak samma om det är fråga
            om stat, kommun eller landsting.
          </note>
          <note>
            Det är ofattbart att inte ens Moderaterna tror på de dynamiska
            effekterna. Det hade varit en sak om inte Vänstern hade trott
            på det. Men det är ofattbart när Moderaterna tvivlar.
          </note>
          <note>
            Anf. 111 KARL-GÖSTA SVENSON (m)replik:
          </note>
          <note>
            Herr talman! Vi tror på de dynamiska effekterna.
          </note>
          <note>
            Företrädare för branschen har vid en uppvaktning hos mig personligen
            sagt att de såg klara förbättringar när sänkningen skedde från
            25 till
          </note>
          <note>
            18 %. Det är en dynamisk effekt som har konstaterats i efterhand.
          </note>
          <note>
            Om turistmomsen skall sänkas ytterligare, Bert
          </note>
          <note>
            Karlsson, för att det i hög grad skall ske en anpassning till
            Europa, är det nödvändigt att totalfinansiera den skattesänkningen.
          </note>
          <note>
            I det ekonomiska läge Sverige befinner sig i, kan vi inte inteckna
            en dynamisk effekt i framtiden. Då förlorar vi vår trovärdighet
            inför omvärlden.
          </note>
          <note>
            Räntorna blir höga, och det drabbar alla drastiskt.
          </note>
          <note>
            Avvakta och se, och sedan kan vi göra en sänkning när resurserna
            finns.
          </note>
          <note type="speaker">
            Anf. 112 BERT KARLSSON (nyd) replik:
          </note>
          <note>
            Herr talman! Jag fick inte något svar av Karl-Gösta
          </note>
          <note>
            Svenson. Skall Norrköpings kommun, och alla andra kommuner, betala
            underskottet i parkerna?
          </note>
          <note>
            Vem skall betala, och vilket konto skall pengarna tas från?
          </note>
          <note>
            Anf. 113 DAN ERIKSSON i Stockholm (nyd):
          </note>
          <note>
            Herr talman! 60 % av byggkostnaderna är skatter och avgifter!
            En 80 kvadratmeters lägenhet kostar cirka en miljon att bygga.
            Av denna miljon är alltså
          </note>
          <note>
            600 000 kronor skatter och avgifter.
          </note>
          <note>
            Sedan byggmomsen höjdes har vi alltmera uppmärksammat problemen
            med svartjobb. Dessa är inget som vi kan sopa under mattan, utan
            de är en realitet.
          </note>
          <note>
            Så gott som varje vecka får jag telefonsamtal från, i huvudsak,
            mindre byggfirmor. I dessa tider har de som bekant svårt att få
            jobb över huvud taget, men tyvärr är det ett problem till. De
            har svårt att få jobbet med kvitto, särskilt när privatpersoner
            är beställare. Gör de inte jobbet svart, går kunden till någon
            annan, och i dessa tider med stor byggarbetslöshet är det inte
            så svårt.
          </note>
          <note>
            Det här är ingen överdrift, och det är heller inte konstigt.
            En stor del av de 60 procenten av byggkostnaderna som är skatt
            kan byggaren och beställaren dela på. Det är naturligtvis svårt
            att kvantifiera totalt sett hur stor omfattning den här verksamheten
            har, men jag kan ta exempel från min egen bransch. Jag är fastighetsmäklare.
          </note>
          <note>
            När fastighetsmäklare i dag säljer en lägenhet eller en villa
            som är litet risig, säger de: Det här renoverar du för si och
            så mycket, svart. Det är vanligt att man gör på det sättet, och
            det är inget som vi kan blunda för.
          </note>
          <note>
            I Stockholm finns det troligtvis inte någon restaurang som inte
            fuskar med skatten på ett eller annat sätt. Att mygla blir under
            ett alltför högt skattetryck ett konkurrensmedel, ett sätt att
            klara sig. De som fuskar klarar sig bättre än de som sköter sig.
            Nu är skattetrycket så högt, särskilt i de branscher där man vänder
            sig till privatpersoner, att fusket utbreder sig mer och mer.
          </note>
          <note>
            För byggbranschen och småhantverkare har gördetsjälvaren blivit
            en svår konkurrent. Skatt på skatt på skatt! Om man räknar ut
            hur många arbetstimmar det går åt för en löntagare för att leja
            en målare som tapetserar om där hemma, blir effekterna uppenbara.
            Först skall man betala skatt och med beskattade pengar betala
            skatt en gång till, med högt skattetryck. Det är därför inte konstigt
            att många människor väljer att göra saker och ting själva.
          </note>
          <note>
            Vad vi har att ta ställning till i dag är ett tillkännagivande
            till regeringen om problemen med den svarta sektorn och de effekter
            som blir följden.
          </note>
          <note>
            Byggmomsen är här ett stort problem, och vi ser fram emot kompletteringspropositionen
            för att se om den innehåller någonting.
          </note>
          <note>
            Om ni tycker som jag -- och det gör väl alla, förmodar jag --
            skall ni rösta för reservation 6 vid moment 8.
          </note>
          <note>
            Herr talman! Som avslutning yrkar jag således bifall till reservation
            6 vid mom. 8.
          </note>
          <note type="speaker">
            Anf. 114 INGER LUNDBERG (s) replik:
          </note>
          <note>
            Herr talman! Jag frågade i mitt inledningsanförande Ny demokrati
            om man än en gång hade läst igenom motion Sk617 och om man inte
            litet grand skämdes över formuleringarna i motionen. Partiets
            företrädare i skatteutskottet svarade inte, kanske för att han
            hade haft den goda smaken att inte underteckna motionen.
          </note>
          <note>
            Men här är det en partimotion med Ian
          </note>
          <note>
            Wachtmeister, ordförande i partigruppen, som första namn, och
            Dan Erikson är en av dem som har skrivit under motionen. Visst
            kan det hända ibland att någon av oss som enskilda ledamöter lämnar
            in en motion som är litet slarvig, litet ytlig, men det är mycket
            mycket allvarligt när det är en partimotion.
          </note>
          <note>
            Jag skulle vilja be Dan Eriksson om en förklaring till varför
            ni har formulerat motion Sk617 så som ni har formulerat den.
          </note>
          <note>
            Anf. 115 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! Jag svarar gärna på frågan, men vilken precisering
            är det som Inger Lundberg är ute efter? Det vore intressant att
            veta vad det är Inger
          </note>
          <note>
            Lundberg vänder sig mot i motionen.
          </note>
          <note type="speaker">
            Anf. 116 INGER LUNDBERG (s) replik:
          </note>
          <note>
            Herr talman! Motion Sk617 handlar om begravningsmomsen. I den
            motionen har ni skrivit bl.a.:
          </note>
          <note>
            ''Skulle inte politiker av alla schatteringar kunna visa sina
            väljare den respekten att låta dem begravas utan att sticka in
            sina långa fingrar för att plocka åt sig skattepenningar.
          </note>
          <note>
            I en röstmaximerande politikerhjärna kanske åtgärden förefaller
            överflödig. Den begravda får ju inte rösta- - -.''
          </note>
          <note>
            Ni skriver vidare: ''Vi anbefaller en ny väg genom de politiska
            hjärnvindlingarna: tänk på att alla röstande skall begravas.''
          </note>
          <note>
            Ni har avslutat partimotionen med att skriva: ''För att lugna
            oroade skatteindrivare vill vi meddela att enligt vårt förslag
            skall medvetslösa även i fortsättningen betala moms.''
          </note>
          <note>
            Visst kan vi skämta här i riksdagen, men skall vi vara plumpa?
            Och skall vi ha ett synsätt så grovt som det som uttrycks i denna
            partimotion? Jag tycker att det är på sin plats att Dan Eriksson
            som företrädare för Ny demokrati och å sin partiordförandes vägnar
            ber kammaren men också de verkliga människor som har röstat på
            oss, både de som röstat på Ny demokrati och de som röstat på oss
            andra, om ursäkt. Det här är rejält dåligt!
          </note>
          <note>
            Anf. 117 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Herr talman! Jag trodde att diskussionen gällde byggkostnaderna,
            men jag skall gärna svara på frågan.
          </note>
          <note>
            Vi vill avskaffa begravningsmomsen, och det tror vi att en övervägande
            majoritet av våra väljare också vill. Sedan kan man alltid diskutera
            formuleringar i motioner, men vi anser att det är innehållet som
            är viktigt.
          </note>
          <note>
            Ibland kan det vara bra att ta till tillspetsade formuleringar
            för att väcka uppmärksamhet. Det har lyckats i det här fallet,
            och det är vi inte missnöjda med.
          </note>
          <note>
            Andre vice talmannen anmälde att Inger Lundberg anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 118 HARRIET COLLIANDER (nyd):
          </note>
          <note>
            Herr talman! Rubriken på mitt anförande lyder:
          </note>
          <note>
            Ändra momsreglerna för länsmuseerna, annars spolieras statens
            kulturpolitiska satsningar.
          </note>
          <note>
            Skattereformen har inneburit konsekvenser för länsmuseerna som
            man inte förutsåg när den genomfördes. Länsmuseerna är stiftelser
            och har som sådana inte rätt att göra avdrag för ingående moms,
            utan momsen belastar verksamheten som en kostnad. Stiftelsernas
            huvudmän, som är landsting och kommuner, har däremot andra, förmånligare
            momsregler. Detta har fått två allvarliga konsekvenser.
          </note>
          <note>
            För det första har de olika momsreglerna fått till följd att
            flera landsting allvarligt överväger att göra länsmuseerna till
            avdelningar i landstingen, för att på det sättet kunna minska
            sina anslag till museerna. Som det nu är, måste nämligen huvudmännen
            anslå pengar till länsmuseernas momskostnader. För exempelvis
            landstinget i
          </note>
          <note>
            Södermanland, som påbörjat sina försök att annektera Södermanlands
            museum, skulle ett införlivande av museet i landstinget innebära
            att landstingets kostnader för museet skulle minska med ca 1 milj.kr.
            per år.
          </note>
          <note>
            En sådan skatteplanering från landstingens sida innebär att länsmuseerna
            förlorar sin ställning som fria, självständiga kulturinstitutioner.
            Detta är orimligt. Det enda rimliga är ju att ändra momsreglerna,
            inte att permutera museistiftelser.
          </note>
          <note>
            För det andra har länsmuseerna under de senaste åren fått ökade
            statsbidrag. Det är en kulturpolitisk satsning som staten har
            gjort för att stärka den del av museernas verksamhet som är riktad
            mot barnoch ungdomskultur, kulturmiljövård och konstbildning.
            Tyvärr innebär skattereglerna att merparten av de ökade statliga
            grundbeloppen går tillbaka till staten i form av moms. Som exempel
            kan nämnas Bohusläns museum. Av de fem nya grundbeloppen på sammanlagt
            drygt 500 000 kr.
          </note>
          <note>
            återgick 480 000 till staten i form av moms.
          </note>
          <note>
            Den enda slutsats som man kan dra av detta är att den kulturpolitiska
            satsningen på barn- och ungdomskultur, kulturmiljövård och konstbildning
            har varit förgäves.
          </note>
          <note>
            Förutom Ny demokratis motion finns ytterligare tre motioner i
            samma ämne av Gustaf von Essen,
          </note>
          <note>
            Moderata samlingspartiet, av Stina Eliasson och
          </note>
          <note>
            Elving Andersson från Centerpartiet och av Håkan
          </note>
          <note>
            Holmberg, Folkpartiet. Företrädare för fyra partier har alltså
            uppmärksammat missförhållandet -- ändå har motionerna avstyrkts.
          </note>
          <note>
            Detta är obegripligt för mig. Men den här frågan är bara ett
            av många exempel på att höger hand inte vet vad vänster hand gör
            här i huset. Riksdagen har beslutat om kulturpolitiska satsningar
            -- satsningar som samma riksdag spolierar med ogenomtänkta momsregler.
          </note>
          <note>
            Jag rekommenderar skatteutskottet att i fortsättningen vidga
            sina vyer ut över bordskanten och fatta sina beslut i samklang
            med andra riksdagsbeslut. Visar det sig att man fattat ett beslut
            som fått följder som man inte förutsåg, borde man kunna rätta
            till detta. Länsmuseerna och momsen är ett sådant fall.
          </note>
          <note type="speaker">
            Anf. 119 PETER KLING (nyd):
          </note>
          <note>
            Herr talman! Jag vill för protokollets skull rätta till en sak
            som har sagts här i dag. Karl-Gösta Svenson har anklagat mig för
            att ha skrivit i reservation 12
          </note>
          <note>
            vid mom. 18 att jag anser att ridsporten står och faller med
            momsen på bl.a. hästfoder.
          </note>
          <note>
            Nu skall jag läsa upp reservationen, så att ledamöterna och publiken
            får ta ställning till om jag har sagt att ridsporten står och
            faller med detta.
          </note>
          <note>
            Reservationen lyder så här:
          </note>
          <note>
            ''Enligt utskottets uppfattning bör man beakta att ridsporten
            utövas av ett stort antal ungdomar, kanske främst av unga flickor.
            Det är ett känt faktum att flickor har svårare än pojkar att få
            gehör för sina krav på goda möjligheter att utöva sport och idrott,
            och redan detta talar för att samhället bör undanröja det ekonomiska
            hinder för ridsportens utövande som momsbelastningen på hästarnas
            foder utgör. Därtill kommer den värdefulla sociala insats som
            görs av ridklubbarna genom att de unga ryttarna fostras att själva
            ta ansvar för hästarna. Mot bakgrund härav ställer utskottet sig
            bakom yrkandet i motion Sk644 att begära en översyn av momsreglerna
            inom ridsporten, främst momsen på hästfoder.
          </note>
          <note>
            Riksdagen bör göra ett uttalande av denna innebörd.''
          </note>
          <note>
            Det är vad som står i min reservation nr 12, Karl-
          </note>
          <note>
            Gösta Svenson.
          </note>
          <note>
            Anf. 120 DAN ERICSSON i Kolmården (kds):
          </note>
          <note>
            Herr talman! Det är nog mer som borde ha rättats till än det
            som Peter Kling sade när det gäller uppgifter som kommer från
            Ny demokrati. Jag reagerade på litet avstånd från debatten, när
            Bert
          </note>
          <note>
            Karlsson påstod saker om Kolmårdens djurpark som definitivt är
            oriktiga. Situationen för landets djurparker är nog tillräckligt
            tuff ändå, utan att det skall behöva lämnas felaktiga och negativa
            uppgifter om dem.
          </note>
          <note>
            Det förhåller sig alltså inte på det sätt som Bert
          </note>
          <note>
            Karlsson sade angående förlusterna för
          </note>
          <note>
            Kolmårdens djurpark. Det är inte riktigt det Bert
          </note>
          <note>
            Karlsson sade om kommunala bidrag. Kommunen ger inga bidrag till
            djurparken, för kommunen har sannerligen en tuff situation att
            klara ändå. Jag tycker att Bert Karlsson borde ägna sig mer åt
            sina egna angelägenheter än åt att göra felaktiga beskrivningar
            av andras verksamheter.
          </note>
          <note>
            Jag har en egen motion som just handlar om djurparker, och jag
            noterar i betänkandet att
          </note>
          <note>
            Vänsterpartiet i handling går längre än vad Ny demokrati gör
            när det gäller momsbefrielse för djurparker. Så inte heller på
            den punkten har Ny demokrati levt upp till vad partiet tidigare
            har hävdat.
          </note>
          <note>
            En utredning har tillsatts för att försöka klara ut om det går
            att åstadkomma en nedsättning av momsen för exempelvis djurparker
            eller kanske t.o.m. få dem momsbefriade. Jag avvaktar resultatet
            av den utredningen.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 1 (vissa tjänster inom sjukvårdsområdet, m.m.)
          </note>
          <note>
            Utskottets hemställan bifölls med 166 röster mot
          </note>
          <note>
            128 för reservation 1 av Lars Hedfors m.fl.
          </note>
          <note>
            Mom. 2 (mervärdesskatten på livsmedel)
          </note>
          <note>
            Utskottets hemställan bifölls med 283 röster mot 13
          </note>
          <note>
            för meningsyttringen av Lars Bäckström i motsvarande del.
          </note>
          <note>
            Mom. 3 (hotell- och restaurangtjänster m.m.)
          </note>
          <note>
            Först biträddes reservation 2 av Peter Kling med 29
          </note>
          <note>
            röster mot 19 för meningsyttringen av Lars
          </note>
          <note>
            Bäckström i motsvarande del. 244 ledamöter avstod från att rösta.
          </note>
          <note>
            Härefter bifölls utskottets hemställan med 256
          </note>
          <note>
            röster mot 23 för reservation 2 av Peter Kling. 14
          </note>
          <note>
            ledamöter avstod från att rösta.
          </note>
          <note>
            Mom. 5 (persontransporter)
          </note>
          <note>
            Först biträddes reservation 3 av Lars Hedfors m.fl.
          </note>
          <note>
            med 112 röster mot 13 för meningsyttringen av Lars
          </note>
          <note>
            Bäckström i motsvarande del. 172 ledamöter avstod från att rösta.
          </note>
          <note>
            Härefter bifölls utskottets hemställan genom uppresning.
          </note>
          <note>
            Mom. 8 (byggnadsarbeten)
          </note>
          <note>
            Utskottets hemställan bifölls med 273 röster mot 23
          </note>
          <note>
            för reservation 6 av Peter Kling.
          </note>
          <note>
            Mom. 10 (Nidingens dubbelfyr)
          </note>
          <note>
            Utskottets hemställan bifölls med 270 röster mod
          </note>
          <note>
            26 för reservation 8 av Peter Kling.
          </note>
          <note>
            Mom. 14 (alternativ vård m.m.)
          </note>
          <note>
            Utskottets hemställan bifölls med 264 röster mot 23
          </note>
          <note>
            för reservation 9 av Peter Kling. 10 ledamöter avstod från att
            rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Beslut om uppskjuten votering
          </note>
          <note>
            På förslag av andre vice talmannen medgav kammaren att de ärenden
            som hann debatteras färdigt under återstoden av dagens sammanträde
            skulle företas till avgörande vid morgondagens arbetsplenum.
          </note>
          <note type="speaker">
            Anf. 121 ANDRE VICE TALMANNEN:
          </note>
          <note>
            Jag får meddela att anslag nu har satts upp om att detta sammanträde
            skall fortsätta efter kl. 19.00.
          </note>
          <note>
            5 § Statsbudgeten för budgetåret 1992/93
          </note>
          <note>
            (jordbruksdepartementet)
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1991/92:JoU12 Statsbudgeten för budgetåret
          </note>
          <note>
            1992/93 (jordbruksdepartementet) (prop.
          </note>
          <note>
            1991/92:100 delvis).
          </note>
          <note type="speaker">
            Anf. 122 ÅKE SELBERG (s):
          </note>
          <note>
            Herr talman! Det svenska jordbruket genomgår för närvarande en
            mycket omfattande avreglering och omställning. Det bör lägga en
            god grund för en fortsatt livskraftig jordbruksnäring. Initiativet
            till omställningen togs av den socialdemokratiska regeringen.
            Men enigheten var stor om behovet av en omställning.
          </note>
          <note>
            Vid utskottsbehandlingen av regeringens proposition skedde också
            en del förändringar i förhållande till förslaget, men när beslutet
            fattades av riksdagen var det mycket stor och bred politisk enighet
            bakom förslagen, och det är ju tillfredsställande.
          </note>
          <note>
            Men just därför är det förvånande att det tycks ha gått grus
            i omställningsmaskineriet. Det finns i dag en stor oro bland lantbrukarna
            för hur det egentligen skall gå med omställningen och det fortsatta
            arbetet. Det framgår tydligt när man läser tidningen Land. Besked
            och riktlinjer efterlyses från regeringens sida och från jordbruksminister
          </note>
          <note>
            Karl Erik Olsson.
          </note>
          <note>
            Bönderna känner sig många gånger svikna och övergivna. Man måste
            då ställa sig frågan: Är det kanske en logisk följd av en del
            uttalanden och utfästelser som gjordes av bl.a. den dåvarande
            oppositionspolitikern Karl Erik Olsson i valrörelsen? Då var kanske
            det viktigaste målet att lägga grunden för och nå ett regeringsskifte.
          </note>
          <note>
            Vi Socialdemokrater beklagar att ett av syftena med omställningen
            -- att ge bönderna klara spelregler inför framtiden -- med detta
            också förfuskats. Det är viktigt att regeringen nu klargör sin
            avsikt, som ändå uttrycks i budgetpropositionen, jordbruksbilagan,
            som vi nu skall behandla, nämligen att beslutet om omställningen
            ligger fast.
          </note>
          <note>
            Men efter en så omfattande reform som omställningen av livsmedelspolitiken
            är uppföljningen en mycket viktig sak. Regeringen har tillsatt
            en omställningskommission -- nu gäller det för den kommissionen
            att börja arbeta på allvar och att se till att riksdagen får rapporter
            om hur omställningen fortgår. Om någonting går fel och inte svarar
            mot intentionerna i beslutet är det viktigt att korrigeringar
            sker snabbt, men de skall naturligtvis följa de principer som
            vi lade fast i riksdagsbeslutet.
          </note>
          <note>
            Naturligtvis innebär omställningen av jordbruket påfrestningar
            för de människor som lever på landsbygden och som har sin sysselsättning
            inom näringen. Men förändringar är också utmaningar och tillför
            nya möjligheter till utveckling av den svenska landsbygden och
            den svenska jordbruksnäringen. För att ta till vara dessa möjligheter
            föreslår vi i en motion en ökad satsning på utbildning, forskning
            och utveckling inom naturbruket.
          </note>
          <note>
            Det finns i dag naturbruksskolor i våra län. Dessa bör nu bli
            bas för upprättandet av gröna utbildningscentra genom att nya
            utbildningslinjer tillförs. Det finns i dag ett stort intresse
            för utbildning inom t.ex. hästsport, djurvård och miljökunskap.
            Här finns nära beröringspunkter med utbildningen inom lantbruket.
            Det ökar elevunderlaget och ger därmed eleverna större valfrihet
            när det gäller utbildningslinjer. Därför bör regeringen i arbetet
            med nya läroplanen se till att inrättande av gröna utbildningscentra
            möjliggörs.
          </note>
          <note>
            För att vi skall kunna upprätthålla en animalieproduktion är
            det viktigt att det finns en fungerande avbytartjänst. En sådan
            är viktig också för att många jordbrukare skall kunna leva ett
            socialt acceptabelt liv. Det gäller kanske framför allt de mindre
            jordbruksföretagen. Det är viktigt att vi ger de människorna möjligheter
            till semestrar och helgledigheter, och då måste vi lösa problemet
            med avbytartjänsten. Under tiden fram till 1995, då prisregleringen
            slutgiltigt skall vara avskaffad, måste regeringen och näringen
            ta ett ansvar för att ett nytt system för arbytarverksamheten
            utarbetas.
          </note>
          <note>
            För både producenter och konsumenter är det av stort intresse
            att det finns en fungerande veterinärorganisation över hela landet.
            Den svenska veterinärorganisationen är relativt väl utbyggd och
            av hög kvalitet, men trots allt finns det problem, kanske främst
            i glesbygden och kanske mest markerat i de nordligaste länen med
            de långa avstånden.
          </note>
          <note>
            För att uppnå intentionerna med småskalig produktion och förädling
            i glesbygd är det viktigt att vi har en fungerande veterinärorganisation
            och att kostnaderna för den är rimlig. Av den anledningen är det
            rimligt att veterinärorganisationen utreds, och det sker ju nu.
          </note>
          <note>
            Men i avvaktan på utredningens förslag bör djursjukvårdsavgiften
            inte höjas, vilket föreslås i budgetpropositionen.
          </note>
          <note>
            En annan fråga som Socialdemokraterna har tagit upp i motionerna
            är fiskevårdsavgiften. Sport-och fritidsfiske är en populär fritidssysselsättning
            för många människor i vårt land. Inte minst viktigt är att sportfisket
            ökar människornas medvetande om vikten av ett aktivt naturvårdsarbete.
            Tillsammans med miljö- och naturvården är fiskevården avgörande
            för utvecklingen av möjligheterna till sportfiske. Fortsatta insatser
            till stöd för utvecklingen av sportfisket är därför angelägna.
          </note>
          <note>
            Behovet av resurser till detta är stort, och den socialdemokratiska
            regeringen tog initiativet till en utredning om införande av en
            allmän fiskevårdsavgift. Vi har fått förslagen, och vi kan nu
            med förvåning konstatera att den borgerliga regeringen inte har
            för avsikt att medverka till införande av en fiskevårdsavgift.
            Jag vill därför ställa frågan hur regeringsföreträdarna har tänkt
            sig att i framtiden finansiera fiskevården. Nu sker det en halvering
            av avgiften, nästa budgetår kommer den att helt utgå.
          </note>
          <note>
            Omställningen genomförs i flera steg. Det första steget består
            av avregleringen som nu genomförs. I
          </note>
          <note>
            det andra steget skall gränsskyddet behandlas.
          </note>
          <note>
            Enligt beslutet skall det andra steget tas när GATT-
          </note>
          <note>
            förhandlingarna är genomförda. För näringen är det viktigt att
            från konkurrenssynpunkt vara så väl rustad som möjligt inför ett
            medlemskap i EG.
          </note>
          <note>
            Därför är det nödvändigt att vi nu också börjar förbereda näringen
            för den konkurrenssituation som kommer att råda inom EG. Det kan
            vi göra inom ramen för det livsmedelspolitiska beslutet.
          </note>
          <note>
            Skogsbruket är en av våra absolut viktigaste och mest betydelsefulla
            näringar. Skogsnäringen har lagt grunden till vårt välstånd och
            vår välfärd. För närvarande utreds detta av en skogspolitisk kommitté,
            tillsatt av den socialdemokratiska regeringen, som skall lägga
            fram sina förslag inom några månader. Därför är det förvånande
            att regeringen nu går in och gör avsevärda ingrepp i skogspolitiken
            innan kommittén är klar med sitt arbete.
          </note>
          <note>
            När vi Socialdemokrater hade regeringsmakten blev vi anklagade
            för att skogsvårdsavgiften var en ren beskattning. Men under den
            tiden klarade vi ändå stödet till skogsbilvägar, olika skogsvårdsåtgärder,
            osv. Nu flyter skogsvårdsavgiften in samtidigt som bidragen tas
            bort. Nu, efter det att vi har behandlat budgetpropositionen,
            kan man säga att det är befogat med kritik för att skogsvårdsavgiften
            är en skatt. Varför är de borgerliga ledamöterna, som tidigare
            argumenterade så högljutt, nu så tysta?
          </note>
          <note>
            Var finns näringen? Varför är det så tyst från LRF?
          </note>
          <note>
            Det handlar i alla fall om åtskilliga miljoner.
          </note>
          <note>
            När det gäller försurningen menar vi
          </note>
          <note>
            Socialdemokrater att det är en mycket angelägen fråga; våra skogar
            påverkas och t.o.m. dör. Samma utveckling kan man se i våra sjöar.
            Vi menar att det är tveksamt om den höga ambitionsnivå när det
            gäller kalkningsprogrammet som vi antog i samband med 1991 års
            miljöpolitiska proposition kan upprätthållas. Vi vill därför tillföra
            ytterligare
          </note>
          <note>
            7 miljoner kronor för ytterligare skogsmarkskalkning.
          </note>
          <note>
            Den översiktliga skogsinventeringen har visat sig ha stor betydelse.
            Den har också gett de positiva effekter som var avsikten och som
            förväntades vid införandet.
          </note>
          <note>
            Nu föreslår regeringen en kraftig neddragning.
          </note>
          <note>
            Från Socialdemokraternas sida menar vi att ÖSI-
          </note>
          <note>
            verksamheten skall fortsätta och fullföljas inom den tidsperiod
            som från början var avsedd, nämligen fram till 1994.
          </note>
          <note>
            För att den svenska skogsindustrin skall kunna behålla sin konkurrenskraft
            krävs hög kvalitet på dess produkter. Skogen är en färskvara.
            Det är den som utgör råvaran. Enligt industrin bör den transporteras
            utan mellanlagring, vilket både sänker kostnaden och höjer kvaliteten.
            För att nå det målet behöver man ett bra skogsvägnät.
          </note>
          <note>
            Ett ordnat byggande av skogsvägar kräver, förutom samordning
            av markägarnas intressen, att man i ökad grad beaktar andra markanvändningskrav.
          </note>
          <note>
            Den framtida skogsvägsutbyggnaden måste i större utsträckning
            miljöanpassas och man måste ta hänsyn till andra intressen. För
            att detta skall kunna ske på ett bra sätt förutsätts god kunskap
            och kompetens när det gäller planering och projektering samt insikt
            i natur-, ekologi- och miljöfrågor.
          </note>
          <note>
            Jag skulle vilja veta hur regeringens representanter i framtiden
            tänker finansiera byggandet av skogsbilvägar utan skogsvårdsavgift.
          </note>
          <note>
            Med vad jag anfört yrkar jag bifall till de socialdemokratiska
            reservationerna 1, 2, 3, 5 och 6.
          </note>
          <note type="speaker">
            Anf. 123 CHRISTER WINDÉN (nyd):
          </note>
          <note>
            Herr talman! I fyra motioner av lika många partier hävdas det
            att yrkesfiskare som använder bensindrivna fiskebåtar borde ha
            möjlighet att få återbäring, dvs. restitution av bensinskatt.
            Denna möjlighet har de haft sedan 1920-talet, men den togs bort
            i mitten av 1980-talet. Alla motionärerna önskar återinföra denna
            rätt.
          </note>
          <note>
            Det borde vara en enkel match att ge yrkesfiskarna rätt att t.ex.
            dra av bensinskatten i sin deklaration.
          </note>
          <note>
            På så sätt skulle man också slippa en onödig administration.
          </note>
          <note>
            I betänkandet avslås denna begäran rätt och slätt med att: denna
            rätt har sedan lång tid upphört.
          </note>
          <note>
            Därför avslås motionerna.
          </note>
          <note>
            Motionerna innehåller ungefär samma argumentation. Först rättvisekravet:
            Det är inte rimligt att fiskare med bensindrivna båtar skall ha
            andra villkor än de som använder dieseldrivna båtar. Vidare säger
            man att det är önskvärt att stimulera sysselsättning i glesbygd;
            det är ju oftast där detta kustfiske äger rum. Dessutom är det
            så att dessa yrkesfiskare drar med sig andra arbetstillfällen
            i glesbygden, såsom varv, verkstäder, redskapstillverkare etc.
          </note>
          <note>
            En del av motionerna innehåller frågor som: Varför skall dessa
            fiskare betala vägskatt?
          </note>
          <note>
            Herr talman! Eftersom det finns fyra motioner borde det också
            finnas en gedigen majoritet för bifall i kammaren. För det kan
            väl inte vara så att den enda orsaken till att motionärerna skrev
            dessa motioner var att få publicitet i branschorganet
          </note>
          <note>
            Yrkesfiskaren. Denna tidskrift gjorde nämligen stor affär av
            just dessa motioner i februari och mars. Man klappade motionärerna
            på axeln och skrev att det är bra att vi har insiktsfulla riksdagsmän.
            En av motionärerna är dessutom ledamot av jordbruksutskottet,
            men han lämnade bordet när detta beslut togs. Varför han gjorde
            det, kan jag bara gissa.
          </note>
          <note>
            Herr talman! Jag yrkar bifall till motionerna Jo407
          </note>
          <note>
            av socialdemokraterna Sven-Gösta Signell, Birger
          </note>
          <note>
            Rosquist, Jan Fransson, Karl-Erik Svartberg och
          </note>
          <note>
            Christer Skoog, Jo420 av kristdemokraten Åke
          </note>
          <note>
            Carnerö, Jo425 från moderaterna Leif Carlsson och
          </note>
          <note>
            Bertil Danielsson samt Jo428 av mig själv, Peter
          </note>
          <note>
            Kling och Dan Eriksson i Stockholm från Ny demokrati.
          </note>
          <note>
            Bifall yrkas således till reservation nr 4, mom 49. I
          </note>
          <note>
            övrigt bifall till utskottets betänkande.
          </note>
          <note>
            Det skall bli intressant att se om motionärerna yrkar bifall
            till sina egna motioner. Om inte blir det ännu intressantare att
            se deras förklaringar i nästa nummer av Yrkesfiskaren.
          </note>
          <note>
            I ärlighetens namn vill jag påpeka att jag själv har avslagit
            en motion från Ny demokrati, som handlar om införande av fiskevårdsavgift.
            Detta har skett i samförstånd med Dan Eriksson som har skrivit
            motionen. Han kommer senare, som sista talare på listan, att motivera
            varför vi har handlat på det sättet.
          </note>
          <note type="speaker">
            Anf. 124 ANNIKA ÅHNBERG (v):
          </note>
          <note>
            Herr talman! Det här betänkandet behandlar ju budgetpropositionen
            i de delar som rör jordbruket, skogsbruket och fisket. Det var
            naturligtvis med stor spänning som vi såg fram mot den nya regeringens
            första budget på detta område. Jag måste för min och Vänsterpartiets
            del säga att vi blev rätt besvikna. Vårt samlade intryck är att
            det inte finns något av framtidsinriktning, ingenting av vision
            och utveckling för det svenska jordbruket i den här budgetpropositionen,
            utan det handlar om att man för en näring som på många sätt redan
            är hårt trängd kommer med ytterligare åtgärder som försvårar situationen.
            Det är vi naturligtvis mycket besvikna över.
          </note>
          <note>
            Därför finns det till betänkandet fogat en meningsyttring som
            på en rad punkter innehåller förslag som avviker från regeringens
            proposition.
          </note>
          <note>
            Tyvärr har vi inte fått någon majoritet i utskottet för att stödja
            dessa förslag. De förändringar som utskottet föreslår riksdagen
            att besluta om kan verka marginella i förhållande till regeringens
            förslag. Men de är inte marginella för dem som är berörda. För
            dem är det ju angeläget att riksdagen går ifrån regeringens förslag
            när det gäller utsädeskontrollen och att man framhåller vikten
            av att garantera resurser för ombildning av fiskevårdsföreningar
            till fiskevårdsområdesföreningar.
          </note>
          <note>
            På det stora hela är detta marginella förändringar i förhållande
            till regeringens proposition.
          </note>
          <note>
            Det sades i propositionen, och utskottet håller med om, att det
            livsmedelspolitiska beslutet om omställning från 1990 ligger fast.
            Vid det här laget kan man konstatera att det väl är det enda som
            ligger fast på jordbrukets område. I övrigt har ju i stort sett
            alla förutsättningar för det svenska jordbruket förändrats.
          </note>
          <note>
            En majoritet i riksdagen har beslutat att Sverige skall ansöka
            om medlemskap i EG, vilket radikalt förändrar förutsättningarna
            för det livsmedelspolitiska beslutet. Vi har fattat ett beslut
            om avreglering -- ett beslut som hade ett mycket brett stöd i
            riksdagen och som betyder att vi i rask takt avlägsnar oss från
            EG:s jordbrukspolitik, som är mycket reglerad. Nu har en majoritet
            i riksdagen -- Vänsterpartiet tillhörde inte den majoriteten --
            beslutat att Sverige skall ansöka om medlemskap i EG. Det betyder
            att det svenska jordbruket först genomgår en snabb omställning
            från ett regleringssystem, för att några år senare kastas in i
            ett nytt. Detta skapar naturligtvis problem och borde redan för
            länge sedan ha lett till förnyad och intensifierad diskussion
            om konsekvenserna för den svenska omställningen av jordbruket.
          </note>
          <note>
            Det är med beklagande jag konstaterar att det först är nu på
            sista tiden som den omställningskommission regeringen har tillkallat
            har kommit i gång med sitt arbete. Redan när beslutet fattades
            i riksdagen 1990 fanns förslag, bl.a. från Vänsterpartiet om att
            man redan från start skulle ha en sådan grupp, som noggrant följde
            upp beslutet och kunde föra diskussioner och föreslå åtgärder
            om så var befogat.
          </note>
          <note>
            Jag tror fortfarande att det hade varit bra om riksdagen redan
            1990 hade beslutat om att tillsätta en sådan grupp.
          </note>
          <note>
            Problemet i grunden är naturligtvis att EG:s jordbrukspolitik
            är dyr och dålig. Vi borde ha ambitionen att påverka EG, vare
            sig vi är medlemmar eller inte, till att förändra sin jordbrukspolitik.
            EG borde bli öppnare i förhållande till jordbruksproduktionen
            i de tidigare östeuropeiska länderna som nu möter stora problem
            med att få avsättning för sina produkter.
          </note>
          <note>
            Man skulle också behöva bli öppnare i förhållande till livsmedels-
            och annan jordbruksproduktion i tredje världens länder som också
            söker exportmarknader, men som inte når dem på några som helst
            rimliga villkor och som därför har mycket svårt att hävda sig.
          </note>
          <note>
            Samtidigt skall vårt jordbruk trots allt -- om vi nu kommer med
            i EG -- leva med den jordbrukspolitik
          </note>
          <note>
            EG har. Vi kan inte ha en helt egen linje. Det är komplicerat
            att på samma gång försöka anpassa vårt jordbruk så att det kan
            överleva och samtidigt ha den ambitionen, vilket vi bör ha, att
            avreglera i global mening de rika ländernas jordbrukspolitik.
          </note>
          <note>
            Det är i alla fall min förhoppning att riksdagen senast till
            hösten skall få ett förslag från regeringen.
          </note>
          <note>
            Det måste komma då om det skall finnas någon som helst chans
            för de svenska jordbrukarna att få reda på vilka villkor som skall
            gälla. Det är redan nu mycket sent. Det borde redan ha funnits
            förslag.
          </note>
          <note>
            Nog om detta.
          </note>
          <note>
            I meningsyttringen har vi från Vänsterpartiet föreslagit en lång
            rad åtgärder som vi tror är helt nödvändiga.
          </note>
          <note>
            Vi har t.ex. föreslagit -- ursprungligen kom förslaget från lantbruksstyrelsen
            -- att man skulle inrätta ett investeringsbidrag för dem som vill
            investera i förbättrade djurmiljöer med anledning av de krav som
            den nya djurskyddslagen ställer. Vi menar att i detta läge av
            låg sysselsättning har möjligheterna till ett sådant investeringsbidrag,
            hur det nu skulle utformas, också betydelse ur sysselsättningsaspekt.
            Det skulle vara en av de åtgärder som behövs för att minska de
            enorma problem vi nu har med arbetslöshet.
          </note>
          <note>
            Det skulle också visa Sveriges jordbrukare att det från statsmaktens
            sida finns ett förtroende och en uppfattning om att jordbruket
            är en viktig näring som skall förbereda sig för att ha en verksamhet
            även i framtiden.
          </note>
          <note>
            En sådan åtgärd skulle naturligtvis också innebära ett snabbare
            införande av ett förbättrat djurskydd.
          </note>
          <note>
            Det finns någonting som heter det särskilda åtgärdsprogrammet,
            som har haft sin tillämpning inom stödområdet i norra Sverige.
            Vi har föreslagit att det skall utvidgas och gälla hela landet.
            I stället föreslår nu regeringen i annat sammanhang att det skall
            avskaffas.
          </note>
          <note>
            Detta program är en summa pengar avsatta för att användas flexibelt
            av de lokala myndigheterna, som har insikt i de lokala förhållandena.
            Det är alltså inte den typen av anslag som varit så vanlig inom
            jordbrukspolitiken, där riksdagen eller myndigheter på högsta
            nivå bestämmer ganska detaljerat vad som skall ske på olika håll
            i landet.
          </note>
          <note>
            Här har resurser avsatts för att främja en utvecklingsverksamhet
            som ligger i nära anslutning till jordbruket på en gård, t.ex
            att man satsar på en vidareförädling.
          </note>
          <note>
            En del av dessa pengar har specialinriktats på kvinnors sysselsättning
            och projekt där kvinnor utvecklat egen företagsamhet eller sysselsättningar
            nära jordbruket. Fast dessa summor varit mycket små i förhållande
            till det totala anslaget har de haft en oerhört positiv betydelse.
          </note>
          <note>
            Vi tycker att detta är mycket viktigt ur sysselsättningssynpunkt,
            men också därför att man med hjälp av denna typ av medel kan fånga
            upp förslag om att utveckla nya s.k. nischproduktioner eller nya
            verksamheter. Man kan stödja dem och se till att de får en god
            chans att överleva.
          </note>
          <note>
            Vi har tyckt att det är ett av de bästa sätten samhället kan
            använda om man vill satsa på ett framtidsinriktat jordbruk, där
            man ger möjlighet för brukarna att få gehör för sina egna idéer.
            Man har här från samhällets sida inte haft ambitionen att styra,
            ställa och dona och tala om precis hur allting skall se ut.
          </note>
          <note>
            Om vi återigen skall se på det internationella perspektivet kan
            vi konstatera att detta är en typ av resurser som är förenlig
            med såväl EG:s jordbrukspolitik som med de troliga väntade
          </note>
          <note>
            GATT-besluten på området.
          </note>
          <note>
            Jag beklagar mycket att inte utskottets majoritet har funnit
            det värt att stödja detta förslag. Denna mycket värdefulla verksamhet
            kommer dels inte att utvidgas till hela landet, dels inte ens
            att få finnas kvar inom det s.k. stödområdet.
          </note>
          <note>
            I propositionen berörs också frågor som har med skogspolitiken
            att göra. Jag vill yrka bifall till den del av vår meningsyttring
            som berör mom. 41
          </note>
          <note>
            Byggande av skogsbilvägar. John Andersson kommer senare i debatten
            att argumentera och förklara varför vi har lämnat detta förslag.
            Han kommer också att ta upp våra förslag som rör djursjukvårdsavgiften.
          </note>
          <note>
            Jag vill redan nu yrka bifall till vår meningsyttring i den del
            som berör mom. 64 som just handlar om djursjukvårdsavgiften.
          </note>
          <note>
            Det finns många punkter att ta upp i vår meningsyttring. Vi står
            självfallet bakom dem alla, men jag kommer inte att yrka bifall
            till dem alla.
          </note>
          <note>
            Tiden räcker inte till för en diskussion kring dem.
          </note>
          <note>
            Men en punkt tycker jag är viktig att ta upp. Den har att göra
            med alternativ odling eller ekologiskt lantbruk som man numera
            själv ofta presenterar det som. Detta ekologiska lantbruk är en
            väldigt liten del av Sveriges jordbruk. Det är fantastiskt stimulerande
            dels att detta jordbruk har en mycket god djurhållning om man
            ser det ur djuretisk synvinkel, dels att det också har en mycket
            positiv miljöpåverkan, till skillnad från vad det konventionella
            jordbruket ibland har. Det tredje och mest fantastiska är den
            framtidstro och optimism som präglar den alternativa odlingen.
          </note>
          <note>
            Medan man på många andra håll inom jordbruket möter en negativ
            känsla, en känsla av att jordbruk inte är någonting att satsa
            på, är det precis tvärtom med alternativodlingen.
          </note>
          <note>
            Man har en ökad efterfrågan på sina produkter.
          </note>
          <note>
            Problemet är inte att man producerar överskott som man inte kan
            bli av med, utan att man får fram för litet för att kunna komma
            fram i stor skala när det gäller avsättningen av produkterna.
          </note>
          <note>
            Det är viktigt att samhället gör sin insats för att man skall
            få de efterföljande leden bättre, de som har att göra med vidareförädling,
            distribution och marknadsföring. I det livsmedelspolitiska beslutet
            fanns en stor summa pengar avsatt för rådgivning och information
            i samband med omställning av jordbruket. Vänsterpartiet menar
            att det vore rimligt att specialdestinera 10 miljoner av de pengar
            som avsatts för nästkommande budgetår till den alternativa odlingen
            för att hjälpa den att lösa problemen i senare led och bygga upp
            en förbättrad kontroll av sina produkter.
          </note>
          <note>
            Alternativodlarna själva har satt upp som ett mål att år 2000
            skall 10 % av det svenska jordbruket vara alternativodlat. Det
            är en hög ambition, men jag tror att de har stora förutsättningar
            att lyckas med den. Det skulle vara till stort gagn för näringen
            som helhet, men också för hela vårt land, för konsumenterna och
            för alla som värnar om god miljö och god djurhållning.
          </note>
          <note>
            Jag noterade med glädje att i en annan proposition som vi nu
            behandlar i riksdagen, om vissa jordbrukspolitiska frågor, antyds
            åtminstone från regeringens sida att en ökad satsning på alternativ
            odling kan vara någonting som den omställningskommission skall
            arbeta med som jag nämnde tidigare. Det välkomnar vi mycket. Men
            vi menar att det också borde funnits utrymme för att i de avsatta
            budgetmedlen prioritera arbetet med den alternativa odlingen.
          </note>
          <note>
            Jag vill yrka bifall till vår särskilda meningsyttring i den
            del den berör mom. 26 som handlar om dessa ökade resurser.
          </note>
          <note>
            Herr talman! Jag har redan tagit en del tid i anspråk som jag
            inte hade tänkt mig, och jag skall därför nöja mig med vad jag
            här har sagt. Vi står alltså bakom alla delar i vår meningsyttring,
            men vi yrkar bifall bara till några av dem.
          </note>
          <note>
            John Andersson kommer senare i debatten att ta upp frågor som
            gäller djursjukvården och skogspolitiken.
          </note>
          <note type="speaker">
            Anf. 125 CHRISTER WINDÉN (nyd) replik:
          </note>
          <note>
            Herr talman! Jag har tydligen begått ett formellt fel i mitt
            första anförande. Jag vill klargöra mitt yrkande. Jag yrkar bifall
            till reservation 4, vilken innebär stöd för de motioner jag räknade
            upp i mitt huvudanförande. I övrigt yrkar jag bifall till utskottets
            hemställan.
          </note>
          <note>
            Jag ber också om Annika Åhnbergs överseende med att jag utnyttjar
            min rätt att replikera på henne till detta meddelande.
          </note>
          <note type="speaker">
            Anf. 126 LENNART BRUNANDER (c):
          </note>
          <note>
            Herr talman! Låt mig inledningsvis slå fast att jordbruket är
            en viktig näring i Sverige. Det är viktigt för vår försörjning
            med livsmedel. Vi producerar i Sverige livsmedel av mycket hög
            kvalitet. I ett internationellt perspektiv håller våra livsmedel
            en mycket bra kvalitet.
          </note>
          <note>
            Vi kan också, om vi vill och om vi utvecklar den sidan mer, producera
            miljövänlig energi i ganska stor utsträckning. Det är också en
            viktig del i den omställning jordbruket står inför och håller
            på med.
          </note>
          <note>
            Jordbruket är också en förutsättning för att vi skall kunna behålla
            öppna landskap och mot den bakgrunden ha en möjlighet att exponera
            vårt samhälle i turistnäringen, som diskuterades i det föregående
            ärendet om skattefrågor. Även ur den synpunkten har jordbruket
            en stor betydelse. Det är också av stor betydelse för att vi skall
            kunna behålla en levande landsbygd.
          </note>
          <note>
            År 1990 fattade vi ett beslut som skulle ge förutsättningar för
            en långsiktig jordbrukspolitik och som skulle ge bönderna långsiktiga
            besked. Jag håller med Åke Selberg om att den avreglering och
            den omställning som vi då fattade beslut om skulle skapa förutsättningar
            för ett livskraftigt jordbruk.
          </note>
          <note>
            Som Annika Åhnberg sade ändrades också en del av de förutsättningar
            som låg i detta beslut i och med att vi fattade beslut om att
            söka medlemskap i
          </note>
          <note>
            EG, eftersom EG inte beter sig riktigt på det sätt som vi kanske
            förutsatte då vi fattade det jordbrukspolitiska beslutet.
          </note>
          <note>
            Vad som också har skapat vissa svårigheter är att den GATT-överenskommelse
            som alla väntar på inte har kommit till stånd. Också det var en
            förutsättning som låg i det beslut vi fattade 1990. En grundsten
            i beslutet var bl.a. en ömsesidighet i fråga om våra och omvärldens
            exportsubventioner och i fråga om behandlingen av jordbruket i
            olika avseenden. Regeringen har nu tillsatt en omställningskommission,
            som skall behandla de här frågorna och se vad som krävs för att
            vi skall klara den här anpassningen, och man kommer sedan att
            lägga fram förslag om de korrigeringar som är nödvändiga.
          </note>
          <note>
            Precis som Vänsterpartiet menade vi i
          </note>
          <note>
            Centerpartiet att en omställningskommision borde ha tillsatts
            redan 1990. Vi har nu fått en sådan kommission, och jag är glad
            för det, även om jag inte är glad över att vi blev tvingade till
            det; det hade varit bättre om det inte hade behövts.
          </note>
          <note>
            Vi har i Centerpartiet också andra synpunkter som är viktiga
            i det här sammanhanget, nämligen att vi borde ha en ömsesidighet
            när det gäller exportsubventioner, när det gäller möjligheten
            för svenskt jordbruk att exportera. Vi har också haft synpunkter
            på att det inlösningspris för spannmål som finns inom EG och som
            vi så att säga håller på att ta bort ändå borde ses över och att
            man borde kunna skapa förutsättningar för ett system i Sverige
            som är något mer likvärdigt systemet inom EG. På det sättet kan
            jordbruket vara den resurs som vi vill att det skall vara när
            det gäller livsmedelsproduktion som grundar sig på miljövänliga
            råvaror. Jag kan till min glädje konstatera att partier både inom
            och utom regeringen nu delar vår uppfattning på den punkten. Det
            är därför med en viss tillfredsställelse man kan se framtiden
            an.
          </note>
          <note>
            Jag skulle också i det här sammanhanget vilja ge en synpunkt
            på konkurrenslagstiftningen, eftersom det arbetas med en ny sådan.
            Precis som i fråga om det jordbrukspolitiska beslutet 1990 är
            det viktigt att denna lagstiftning gör det möjligt att även fortsättningsvis
            bedriva en kooperativ verksamhet i
          </note>
          <note>
            Sverige och att de företag vi har på det här området kan gå starka
            in i en situation där vi kanske blir medlemmar i EG. Det är viktigt.
          </note>
          <note>
            I det här betänkandet behandlas en del av förutsättningarna för
            att de här frågorna skall kunna lösas. I övrigt kommer vi tillbaka
            till detta i en proposition litet senare. Det som har tagits upp
            i propositionen och i ett antal motioner har behandlats i betänkandet.
          </note>
          <note>
            Jag skall kommentera en del av de synpunkter som har tagits upp
            under dagens debatt, och jag börjar med frågan om djurmiljön.
            Djurmiljön i Sverige är bra, och vi har en lagstiftning som är
            bra. Det är riktigt att detta förorsakar kostnader för jordbruket.
            Den saken har tagits upp av jordbruksutskottet i flera sammanhang.
            Meningen är ju att jordbruket skall kunna få kostnadstäckning
            för nya marknader, och det är också förutsättningen för den jordbrukspolitik
            vi driver.
          </note>
          <note>
            Också avbytarverksamheten har tagits upp. Jag vill understryka
            det som redan har sagts, att det är oerhört viktigt att den verksamheten
            kan fungera även framgent. Det finns utredningar om detta. I
          </note>
          <note>
            dag bekostas verksamheten delvis av budgetmedel, och jag tror
            att det är ganska nödvändigt med en social satsning från samhället
            även framgent.
          </note>
          <note>
            Det är oerhört viktigt att vi kan behålla den distriktsveterinärsorganisation
            vi har ungefär på samma sätt som i dag. Åke Selberg nämnde att
            det är ett bekymmer för dem som har långa avstånd och där det
            är glest mellan jordbruken eller besättningarna, så att distriktsveterinärerna
            få åka lång väg, men det finns ju faktiskt en post i budgeten
            på över 2 miljoner som skall hjälpa till att betala kostnader
            för avlägset belägna djurägare.
          </note>
          <note>
            Djursjukvårdsavgiften är inte något som jag precis älskar, men
            vi har ställt oss bakom förslaget i brist på andra sätt att klara
            den finansiering av budgeten som måste till. Man skall emellertid
            inte heller överdriva och säga att det blir förskräckligt dyrt.
          </note>
          <note>
            Jag är själv djurägare och har haft veterinären på besök flera
            gånger under de senaste veckorna. Jag har också anlitat rörmokare
            och andra entreprenörer, och i jämförelse med dessa är ju faktiskt
            veterinären billig. Givetvis skall vi se till att veterinärorganisationen
            fungerar också framgent.
          </note>
          <note>
            Skogen är naturligtvis en viktig näring i Sverige.
          </note>
          <note>
            Det är en stor och viktig inkomstkälla för Sverige som nation.
            Vår handelsbalans skulle se fruktansvärd ut om vi inte hade möjlighet
            att sälja produkter från skogen. Det privata skogsbruket är en
            viktig del i detta, liksom naturligtvis alla andra delar av skogsbruket.
          </note>
          <note>
            Den nuvarande regeringen har i det här sammanhanget vidtagit
            en viktig åtgärd, nämligen att slopa skogsvårdsavgiften. Den försvann
            till hälften den första januari 1992, och den försvinner i sin
            helhet den första juli 1992. Detta får naturligtvis konsekvenser
            budgetmässigt. Att man då också tar bort anslaget till skogsvägar
            är ju ingen katastrof.
          </note>
          <note>
            Vi anvisar också i betänkandet en del andra vägar att gå för
            att klara finansieringen, exempelvis direktavskrivning. Det är
            saker som får tas upp litet längre fram, framför allt av den skogspolitiska
            utredningen.
          </note>
          <note>
            För det kommande årets verksamhet finns det pengar i budgeten.
            Det är för nya projekt som det inte finns några nya pengar.
          </note>
          <note>
            Kalkning är naturligtvis viktigt, och kalkning av skogsmark är
            också viktigt. Det har under ett antal år bedrivits en försöksverksamhet.
            Den är nu i princip avslutad och skall utvärderas. I samband med
            förra årets behandling av de här frågorna fick vi mer pengar till
            kalkning tack vare att vi den gången hade en opposition som i
            riksdagen såg till att anslaget till kalkningen blev större än
            vad den socialdemokratiska regeringen hade föreslagit.
          </note>
          <note>
            Den skogskalkning som då skedde skulle bestå i dåvarande omfattning
            och inte minskas under utvärderingstiden. Så har också skett i
            och med den här budgeten. Man behåller kalkningsanslagen på den
            höga nivå som vi lyckades åstadkomma förra året, och även den
            skogsmarkskalkning som fanns föregående år behålls i avvaktan
            på den utvärdering som skall göras och de förslag som kommer från
            den skogspolitiska utredningen.
          </note>
          <note>
            Försurningsfrågorna är naturligtvis viktiga, kanske t.o.m. avgörande,
            för att vi i framtiden skall kunna ha en skogsnäring av samma
            dignitet som vi nu har.
          </note>
          <note>
            Det är frågor som vi är mycket engagerade i och som regeringen
            kommer att lägga fram förslag om så snart utvärderingen är klar.
          </note>
          <note>
            Den socialdemokratiska reservationen är inte häpnadsväckande.
            Den ger inte någonting mer än regeringsförslaget när det gäller
            kampen mot försurningen. Man vill omfördela pengar från andra
            kalkningsåtgärder till kalkningsåtgärder i skogen. Det kan i och
            för sig vara bra, men det löser inte försurningsproblemen.
          </note>
          <note>
            När det gäller fisket och utsädeskontrollen kommer
          </note>
          <note>
            Carl G. Nilsson att plädera.
          </note>
          <note>
            Med det jag nu har sagt skall jag yrka bifall till de förslag
            som finns i detta betänkande och avslag på reservationerna.
          </note>
          <note>
            Jag skulle också avslutningsvis vilja säga några ord om en fråga
            som har behandlats i betänkandet, och det har att göra med bisjukdomar
            och ett kvalster som heter varroa. Ingvar Eriksson från
          </note>
          <note>
            Moderaterna och jag har i ett särskilt yttrande sagt att man
            är litet släpphänt på den punkten. Tidigare hade myndigheterna
            en klar linje, som innebar att kvalstret skulle slås ut på fastlandet,
            att man inte skulle tillåta det att få fäste och kunna utvecklas.
          </note>
          <note>
            Nu har man släppt den tanken och det sättet att arbeta, och vi
            beklagar det. Vi tror att det hade varit riktigt att fortsätta
            med den inriktning man hade, dvs. att inte släppa greppet om utvecklingen.
          </note>
          <note>
            Jag har fått en hel del skrivelser från norr till söder, bl.a.
            från länsstyrelsen i Halland och från biodlarföreningar i många
            delar av vårt land, som är upprörda över att man nu frångår den
            tidigare metoden. Det innebär i sig att man måste gå in och bekämpa
            kvalstret med kemikalier, vilket inte är särskilt bra. Honung
            förknippar vi med naturprodukter, och en naturprodukt skall helst
            inte innehålla några kemiska substanser. Den risken finns nu,
            när varroa skall bekämpas med kemikalier.
          </note>
          <note>
            Vi förutsätter att skrivningen i betänkandet, att regeringen
            kommer att vidta nödvändiga åtgärder, innebär att man ser litet
            allvarligare på detta än jordbruksverket tycks ha gjort. Det är
            en förhoppning som vi som har skrivit det särskilda yttrandet
            har.
          </note>
          <note>
            Herr talman! Därmed yrkar jag alltså bifall till utskottets hemställan.
          </note>
          <note type="speaker">
            Anf. 127 ANNIKA ÅHNBERG (v) replik:
          </note>
          <note>
            Herr talman! Den som väntar på något GATT
          </note>
          <note>
            väntar aldrig för länge, kanske man skulle säga, med tanke på
            denna sega väntan på GATT-
          </note>
          <note>
            förhandlingar som aldrig tycks leda till något avtal som får
            effekter för jordbrukspolitiken. Jag blir litet beklämd när det
            enda Lennart Brunander har att komma med när det gäller det svenska
            jordbrukets förhållningssätt till de internationella processerna,
            såväl i EG som i GATT, är behovet av exportsubventioner. På mig
            ger det ett intryck -- om
          </note>
          <note>
            Lennart Brunander i detta fall företräder den borgerliga regeringen
            -- av att den ambition som regeringen i första hand har är att
            återvända till den tidigare typen av regleringspolitik.
          </note>
          <note>
            De förslag som vi har lagt i våra motioner, t.ex.
          </note>
          <note>
            möjligheterna att satsa på ett särskilt åtgärdsprogram, berör
            Lennart Brunander inte med ett ord. Jag tycker att det är beklagligt,
            och jag måste ställa frågan: Är det så att det enda framtidsperspektiv
            som Centerpartiet och regeringen har att måla upp för det svenska
            jordbruket i framtiden är en återgång till ett regleringssystem,
            med exportsubventioner och allt som det i förlängningen för med
            sig av ytterligare regleringar? Vilka idéer har man om hur man
            annars skall vara med och stimulera den svenska jordbruksutvecklingen,
            så att den hittar andra vägar?
          </note>
          <note>
            Lennart Brunander nämner bioenergi, och det är naturligtvis en
            oerhört viktig del, men det belyser bara ytterligare ett område
            där den borgerliga regeringen har misslyckats. Det är helt uppenbart
            så att det i dag inte finns en marknad, inte finns ett utrymme
            för spannmålsproducenter att i tillräcklig omfattning ställa om
            från den konventionella spannmålsodlingen av fodersäd och brödsäd
            till annan produktion, inriktad på bioenergi och baserad på spannmål
            eller andra råvaror. Det är ytterst beklagligt. Inte heller här
            verkar regeringen ha något att komma med.
          </note>
          <note>
            Att det kan vara bra att avskaffa skogsvårdsavgifterna har vi
            också i Vänsterpartiet så småningom kommit till insikt om, men
            det behöver inte betyda att man fortsättningsvis inte stödjer
            skogsbilvägar. John Andersson kommer att ta upp det, men jag kan
            ändå inte avhålla mig från kommentaren att det verkar som att
            det, både i bokstavlig och i bildlig mening, är den enda vägen
            i skogen framöver, med regeringens politik på det här området.
          </note>
          <note type="speaker">
            Anf. 128 LENNART BRUNANDER (c) replik:
          </note>
          <note>
            Herr talman! När man väntar på något gott väntar man aldrig för
            länge, sade Annika Åhnberg. Ja, vi vet egentligen inte riktigt
            vad vi väntar på när det gäller GATT och utvecklingen inom EG.
            Det är helt klart att det också kommer att rymma en hel del av
            bekymmer, men det skulle ge oss de klara spelregler som vi behöver.
            Som det nu är, vet vi inte vad som kommer att hända. Nu kommer
            inget
          </note>
          <note>
            GATT-avtal på ett bra tag, och det gör att situationen är mer
            oklar än den skulle ha varit, och än man skulle ha önskat att
            den hade varit för att veta vilka åtgärder man skall vidta.
          </note>
          <note>
            Annika Åhnberg frågar om exportsubventioner är det enda som vi
            kan tänka oss. Det är det naturligtvis inte. Jordbruksministern
            och regeringen har ställt 60 miljoner till jordbruks- och livsmedelsindustrins
            förfogande för att de skall öka insatserna på att exportera svenska
            livsmedel. Men det räcker inte med det, utan vi måste skapa en
            bas för hela det svenska jordbruket, så att man där kan arbeta
            utifrån ungefär samma förutsättningar som gäller för dem som man
            skall konkurrera med på andra sidan gränsen.
          </note>
          <note>
            Jag tyckte mig höra att Annika Åhnberg i sitt inlägg sade att
            det faktum att vi nu har sökt medlemskap i
          </note>
          <note>
            EG borde stämma oss till viss eftertanke för att se om vissa
            justeringar måste göras om vi skall anpassa oss till det som sker
            där borta, och hon kritiserade regeringen för att den inte redan
            hade kommit med de förslagen. Om jag då säger att jag också tycker
            att förslag borde komma, kunde vi vara sams åtminstone på den
            punkten.
          </note>
          <note>
            När det gäller bioenergin är det klart att det har sina sidor
            att konkurrera med fossila bränslen, men på värmesidan har biobränslena
            en klar möjlighet att konkurrera, och även på elmarknaden. Men
            inkörningssvårigheterna är naturligtvis stora, det är många hinder
            att övervinna och det tar tid innan vi når det omfång som är önskvärt.
            Det är ändå tveklöst så att jordbruket har en möjlighet att ge
            en stor mängd energi, som är miljövänlig, genom att den minskar
            utsläppen av koldioxid och andra föroreningar som är till förfång
            i naturen och i miljön.
          </note>
          <note type="speaker">
            Anf. 129 ANNIKA ÅHNBERG (v) replik:
          </note>
          <note>
            Herr talman! Innan jag säger något mer skall jag för säkerhets
            skull be att få yrka bifall till vår meningsyttring i den del
            som berör mom. 8.
          </note>
          <note>
            Jag sade att den som väntar på något GATT -- inte gott -- väntar
            aldrig för länge. Det var avsett att vara en lustighet, även om
            det satt långt inne.
          </note>
          <note>
            Vi kan naturligtvis bli tvungna att ha exportsubventioner, men
            jag tycker inte att det är det första man som politiker bör tänka
            på, inte att det är den visionen man skall ha av det svenska jordbrukets
            sätt att möta en internationaliserad marknad. Det är en väg tillbaka.
            Det har så oerhört många negativa konsekvenser, att det kanske
            låser oss till en bulkproduktion av oförädlade jordbruksråvaror
            som vi exporterar, när vi i stället på detta område, liksom på
            många andra områden, borde satsa på kvalitet, vidareförädling,
            alternativodling, nya typer av produkter, både livsmedel och sådant
            som har en industriell tillämpning.
          </note>
          <note>
            Det var bara det som jag beklagade, dvs. att det tycks vara så
            tomt och torftigt hos den nya regeringen när det gäller både ambitioner
            och visioner för det svenska jordbruket i framtiden.
          </note>
          <note>
            Jag tror inte att det svenska jordbrukets framtid ligger i att
            gå tillbaka till det tidigare regleringssystemet som snävt låser
            produktionen till att omfatta vissa produkter och som har negativa
            konsekvenser för jordbrukarna och i slutändan naturligtvis även
            för konsumenterna. Det krävs att vi alla försöker hitta litet
            nya vägar framåt. Jag ville bara beklaga att det inte finns någon
            sådan ambition i propositionen eller hos regeringspartiernas företrädare
            här i dag. Det är beklagligt.
          </note>
          <note type="speaker">
            Anf. 130 LENNART BRUNANDER (c) replik:
          </note>
          <note>
            Herr talman! Det är litet svårt att veta vad Annika
          </note>
          <note>
            Åhnberg egentligen vill. Hon säger å ena sidan att det kanske
            är nödvändigt att vi får gå en väg tillbaka och göra vissa saker
            på ett litet annat sätt än vi hade tänkt eftersom verkligheten
            runt omkring oss ser litet annorlunda ut än vi förutsåg att den
            skulle göra. Men å andra sidan vill hon inte det här.
          </note>
          <note>
            Därför kritiserar hon andra och mig i den här situationen för
            att vi tror att man måste göra något för att ta hänsyn till den
            verklighet som finns runt omkring oss. Jag kan hålla med Annika
            Åhnberg om att en satsning på alternativ produktion eller ekologiskt
            jordbruk ligger i linje med att ställa om jordbruket och att det
            är en del av det som skulle kunna användas. Men det finns redan
            med i det här arbetet att man skall göra det. Det är ingen motsättning
            i detta.
          </note>
          <note>
            Samtidigt som Annika Åhnberg säger att vi skall bort från regleringar
            vill hon ändå vara med och peta mycket. Det jordbrukspolitiska
            beslutet gick ut på att vi internt skulle ha en avreglering och
            att jordbruket som näring skulle få ett större ansvar och ett
            större inflytande på utvecklingen och utifrån vilka mål utvecklingen
            sker. Men vi skulle ha ett skydd gentemot omvärlden som är intakt.
            I den tanken sviktar Vänsterpartiet betänkligt då och då.
          </note>
          <note>
            När det gäller avregleringarna var vi dock överens.
          </note>
          <note>
            Annika Åhnberg sade tidigare att vi skall satsa på alternativ
            produktion, eftersom man har så djurvänlig drift. Jag skulle vilja
            säga att det är ett betyg som man kan ge hela det svenska jordbruket.
          </note>
          <note>
            Undantagen är mycket få. Det kan vara en konkurrensfördel för
            svenska livsmedel i den internationella konkurrensen och inte
            minst i konkurrens med internationella livsmedel här hemma.
          </note>
          <note>
            Tredje vice talmannen anmälde att Annika
          </note>
          <note>
            Åhnberg anhållit att till protokollet få antecknat att hon inte
            ägde rätt till ytterligare replik.
          </note>
          <note type="speaker">
            Anf. 131 ÅKE SELBERG (s) replik:
          </note>
          <note>
            Herr talman! Låt mig först säga att vi har ett modernt och bra
            jordbruk i Sverige med stora möjligheter. Men då gäller det också
            att det inte föreligger någon tvekan om att de beslut som vi har
            fattat ligger fast. De beslut som fattades år 1990 var omfattande
            och kanske också ganska påfrestande för näringen.
          </note>
          <note>
            Däremot vill jag kritisera att ni går in på område efter område
            där utredningar är tillsatta och gör ganska betydande ingrepp.
            Under utredningens gång tar ni t.ex. bort skogsvårdsavgiften.
            Trots att pengarna flyter in tar ni även bort stödet till skogsbilvägarna
            och till den översiktliga skogsinventeringen, där vi menar att
            man borde fortsätta och fullfölja det hela. Det finns många skäl
            till att man borde ha kvar stödet till skogsbilvägarna. Man borde
            åtminstone anvisa finansieringsmöjligheter i framtiden. Är det
            något som har stor betydelse för skogsbruket så är det att man
            bygger skogsbilvägar. På det sättet har man fått fram virke. Man
            har kollektivt kunnat satsa på det här, och man har hjälpts åt
            med en viss stöttning från samhällets sida. Enligt vägplan 90
            från skogsstyrelsen är nybyggnadsbehovet 3 250 mil totalt. Upprustningsbehovet
            är drygt 4 000 mil inom den närmaste femtonårsperioden. När dessa
            möjligheter försvinner gör man ett stort ingrepp.
          </note>
          <note>
            Samma sak gäller för distriktsveterinärerna. Vi måste förändra
            för att nå en bättre hantering. Men det är ingen idé att vi satsar
            på småskalig produktion och förädling om vi samtidigt höjer avgifterna
            så att veterinärkostnaderna går i taket. Då klarar man inte detta.
          </note>
          <note type="speaker">
            Anf. 132 LENNART BRUNANDER (c) replik:
          </note>
          <note>
            Herr talman! Åke Selberg säger att vi har ett modernt och bra
            jordbruk och att det inte får föreligga någon tvekan om att de
            beslut som vi fattade 1990 ligger fast. Tveksamheten om hur beslutet
            skulle hanteras och jordbrukarnas sätt att efterleva det uppstod
            i mycket hög grad under den tid vi hade en socialdemokratisk regering.
            Det går inte så snabbt att ändra på detta. Det faktum att vi söker
            medlemskap i EG har naturligtvis också förändrat en del. Det är
            detta som omställningskommissionen skall försöka att räta ut.
          </note>
          <note>
            Jag hoppas att Åke Selberg står för uttalandet att det jordbrukspolitiska
            beslutet skall ligga fast. Från socialdemokratiskt håll får man
            nu gång på gång höra att vi borde sänka gränsskyddet. Det är faktiskt
            ett sätt att gå ifrån det beslut som fattades.
          </note>
          <note>
            En av de grundläggande utgångspunkterna var att det skydd vi
            har gentemot omvärlden skall ligga fast i avvaktan på en GATT-överenskommelse.
          </note>
          <note>
            Åke Selberg kritiserar regeringen för att vi gör vissa ändringar
            i sådant som nu utreds. Det kanske kan finnas fog för det. Vi
            har emellertid haft denna uppfattning mycket länge, och vi har
            haft ett krav på att skogsvårdsavgiften skall tas bort. Det är
            ingen överraskning för Åke Selberg eller någon annan. Här har
            vi således förverkligat ett krav som vi har haft i många år. Jag
            tycker att det är ganska bra att vi har kunnat göra det. Vi har
            därigenom kunnat ge skogsbruket en möjlighet till en bättre ekonomisk
            situation. Vi tar även bort stödet till skogsbilvägar. Däremot
            är det inte så att det inte finns några pengar till detta i årets
            budget. Där finns 39 962 000 kr. till de projekt som pågår. Skall
            man stoppa en sådan bidragsgivning får man göra det successivt
            på så sätt att man inte går in i nya projekt.
          </note>
          <note>
            I utskottets betänkande har vi skrivit att man kanske måste hitta
            andra sätt för att finansiera det här. Det gäller bl.a. de förslag
            som finns om avdragsrätt för investeringar i skogsvägar och att
            det kan göras snabbare. Vi tycker att det är sådant som man måste
            uppmärksamma i det fortsatta utredningsarbetet, och man måste
            lägga fram förslag till hur det skall gå till. Vi lämnar således
            inte detta vind för våg.
          </note>
          <note type="speaker">
            Anf. 133 ÅKE SELBERG (s) replik:
          </note>
          <note>
            Herr talman! Oavsett om man lämnar det vind för våg eller inte
            tas pengarna bort, trots att pengar delvis flyter in i statsbudgeten
            även framöver. Vi menar att man inte skall göra så stora ingrepp
            medan en utredning pågår. Man bör invänta det förslag som kommer
            från den skogspolitiska kommittén innan man gör så stora ingrepp.
            Det är helt klart att skogsbilvägarna och stödet till dem har
            haft oerhört stor betydelse, framför allt för de små skogsägarna.
            De har kollektivt kunnat gå ihop och finna lösningar.
          </note>
          <note>
            Lennart Brunander säger att det inte är någon överraskning. Nej,
            det är ingen överraskning. Vi vet att ni har fört det här resonemanget.
            Samtidigt har ni beskyllt oss för att ta ut en skatt. Glappet
            här emellan kommer att bli en skatt som ni tar ut och som kommer
            att gå till statskassan, skogsvårdsavgiften.
          </note>
          <note>
            När det gäller distriktsveterinärerna och kostnaderna tror jag
            att vi skall vara litet försiktiga med att jämföra rörmokare och
            veterinärer. Jag tror att de jobbar på helt olika villkor. Om
            vi skall ha bra distriktsveterinärer och om alla skall kunna komma
            i åtnjutande av distriktsveterinärer, måste vi parera kostnaderna.
            Eljest kommer man inte att anlita veterinärerna i den omfattning
            som är nödvändigt och som man bör göra.
          </note>
          <note type="speaker">
            Anf. 134 LENNART BRUNANDER (c) replik:
          </note>
          <note>
            Herr talman! När det gäller skogsvårdsavgiften är
          </note>
          <note>
            Åke Selberg och jag inte alls av samma åsikt. Det är inte Socialdemokraterna
            och den borgerliga regeringen heller. Det kan vi diskutera hur
            länge som helst. Men det här är en viktig åtgärd för att ge skogsbruken
            en bättre lönsamhet. Vi tar bort den straffbeskattning som Åke
            Selberg talar om. Den är borta fr.o.m. den 1 juli. Det är ett
            stort steg framåt.
          </note>
          <note>
            För skogsbruket totalt är det naturligtvis en stor vinst att
            få bort skogsvårdsavgiften och i stället ta kostnaderna för skogsbilvägarna.
            Jag tror att det finns förutsättningar att klara den ekonomiska
            situationen ganska bra.
          </note>
          <note>
            I utskottet tog vi däremot upp ett problem, som också beskrivs
            litet i betänkandet. Samordningen mellan de olika markägarna när
            man skall bygga en väg kan nämligen bli ett problem. Jag tror
            att det är viktigt att man ser över hur man skall klara det. I
          </note>
          <note>
            annat fall kanske man som Annika Åhnberg var inne på inte gör
            många vägar utan den enda vägen.
          </note>
          <note>
            Jag tror dock att Åke Selberg och jag är ganska överens om vikten
            av veterinärorganisationen. Den höjning som sker i och med det
            beslut som vi nu fattar är ändock ganska begränsad. Den förra
            regeringen och den dåvarande jordbruksministern har tillsatt en
            utredning som skall se över veterinärorganisationen. Förslag lär
            komma någon gång i höst. I direktiven till utredningen tror jag
            att det står att man skall pröva att överföra kostnaderna i sin
            helhet på näringen. I den nuvarande propositionen finns ungefär
            75 miljoner av statliga medel som går in för att stödja det. Skall
            man lägga över hela den kostnaden på näringen kommer det att bli
            tufft och besvärligt. Jag hoppas att vi kan få Åke Selbergs stöd
            så att vi inte behöver göra det.
          </note>
          <note>
            Tredje vice talmannen anmälde att Åke Selberg anhållit att till
            protokollet få antecknat att han inte ägde rätt till ytterligare
            replik.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslöt kl. 18.03 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            5 § (forts.) Statsbudgeten för budgetåret
          </note>
          <note>
            1992/93 (jordbruksdepartementet) (forts.
          </note>
          <note>
            JoU12)
          </note>
          <note type="speaker">
            Anf. 135 CARL G. NILSSON (m):
          </note>
          <note>
            Herr talman! Ärade ledamöter! Jag tänkte beröra två frågor i
            detta betänkande som rör dels avsnittet om fiskevård, dels avsnittet
            om statens utsädeskontroll. Båda dessa moment är föremål för ett
            tillkännagivande med synpunkter på regeringens tidigare förslag.
          </note>
          <note>
            När det gäller den första frågan om fiskevård hade vi en ingående
            diskussion här i riksdagen om bildandet av fiskevårdsområden vid
            förra riksmötets budgetdebatt. Då framhöll en mycket enig riksdag
            värdet av fiskevårdsområden och bildande och drift av fiskevårdsområden.
            En enig riksdag beslutade att de samhällsstöd som tidigare hade
            gällt för att bilda fiskevårdsområden och de statsbidragsregler
            som hade funnits skulle fortsätta att gälla. Statens utfästelser
            skulle stå fast. Vi sade då att alla som hade ansökt om bildande
            av fiskevårdsområden före 1 september 1990 skulle få de stöd som
            tidigare var beslutat.
          </note>
          <note>
            Nu har vi i utskottet återigen blivit tvingade att påminna om
            detta beslut. Vi har sagt att vi inte vill ändra de spelregler
            som är beslutade tidigare. De som fortfarande står i kö och som
            ansökt om bildande av fiskevårdsområden före det aktuella datumet
            1990 skall få ut de stöd som de är berättigade till enligt dessa
            beslut. Det är ett tillkännagivande som utskottet gör på den punkten.
          </note>
          <note>
            Till samma ämne hör reservationen beträffande införande av allmän
            fiskevårdsavgift. Det är också en fråga som vi har diskuterat
            ett flertal gånger här i riksdagen. I reservation 5 från socialdemokraterna
            i detta ämne skriver reservanterna bl.a. ''Regeringens deklaration
            att någon allmän fiskevårdsavgift inte bör införas innebär att
            sportfiskets funktion som omfattande folklig fritidssysselsättning
            hotas.''
          </note>
          <note>
            Man menar alltså att om vi inte inför den här statliga fiskevårdsavgiften,
            som jag ibland har kallat metskatt, skulle denna stora fritidssysselsättning
            inte kunna fortsätta. Jag tror att det verkligen är att underskatta
            den folkrörelsens stora framtida möjligheter. Enligt vår uppfattning
            skall ersättning för sportfiske gå den kortaste vägen mellan konsument
            och producent, dvs. sportfiskarna skall betala, och vill betala,
            en skälig fiskekortsavgift som dels skall utgöra ersättning för
            fiskevattenägarnas kostnader och vara en kapitalersättning, dels
            ge möjligheter för fiskevattenägaren och fiskevårdsområdet att
            få in resurser för ett bra och nödvändigt serviceutövande samt
            för fiskevårdsåtgärder.
          </note>
          <note>
            Ett införande av en allmän fiskevårdsavgift skulle naturligtvis
            komma att innebära en omfattande och därmed kostsam byråkrati
            och en ny administration. Den skulle kosta pengar i sig. Vi skulle
            få en ny rundgång på pengar och en apparat som skulle kosta och
            inte ge det netto till fiskevården som de direktkanaler som jag
            nyss nämnde innebär. Vi avvisar alltså tanken på att införa en
            ny statlig allmän fiskevårdsavgift.
          </note>
          <note>
            Jag vill också säga ett par ord om den statliga utsädeskontrollen.
            Den är också föremål för ett tillkännagivande som egentligen går
            ut på att vi inte för närvarande skall vidta några stora förändringar
            i den statliga utsädeskontrollen i förhållande till hur den fungerar
            i dag. Det är kontentan i detta tillkännagivande.
          </note>
          <note>
            Den här verksamheten har varit föremål för utredning ett stort
            antal gånger om man ser tillbaka i tiden. I dag har vi en mångfald
            och en konkurrens när det gäller utsädeskontrollen genom att vi
            har dels statens egen utsädeskontroll, dels enskilt ägda och enskilt
            drivna utsädeskontroller. För närvarande har vi en i Linköping
            och en i Örebro.
          </note>
          <note>
            Vi har naturligtvis klart för oss att den förändring i jordbrukspolitiken
            som nu sker innebär ett minskat underlag och ett minskat behov
            av utsäde och därmed även ett minskat behov av utsädeskontroll.
          </note>
          <note>
            Enligt utskottets uppfattning bör den anpassning som behöver
            ske vid en sådan minskning av behovet ske genom en fri konkurrens
            i verksamheten i stället för att man ger den egna statliga kontrollen
            något slags monopolställning.
          </note>
          <note>
            Det är viktigt att vi hittar en lösning där vi bibehåller mångfalden.
            Det bör vara en lösning som inte innebär att vi berövar Linköping
            och
          </note>
          <note>
            Örebro deras rättigheter att bedriva den här plomberingsverksamheten.
            Det innebär troligen också att vi måste upphäva en del begränsningar
            som för närvarande finns för dessa två enskilda utsädeskontroller.
            De har nämligen begränsningar i form av geografiska begränsningar,
            länsvisa begränsningar och de har en hård styrning beträffande
            prissättning. Dessa begränsningar och inskränkningar behöver troligen
            upplösas.
          </note>
          <note>
            Det är också värt att här säga, eftersom det skrivs en del om
            den s.k. stickprovskontrollen, att när det gäller den europeiska
            gemenskapen har de ännu inte infört stickprovskontroll. Det enda
            landet i EG
          </note>
          <note>
            som har gjort det hittills är Storbritannien.
          </note>
          <note>
            Slutligen begär utskottet att regeringen skall återkomma till
            riksdagen med en redogörelse för hur regeringen avser att utforma
            den framtida utsädeskontrollen.
          </note>
          <note>
            Herr talman! Med detta vill jag yrka bifall till hemställan i
            utskottets betänkande.
          </note>
          <note type="speaker">
            Anf. 136 ÅKE SELBERG (s) replik:
          </note>
          <note>
            Herr talman! Vi socialdemokrater har väckt en motion om allmän
            fiskevårdsavgift utifrån att det också är ett önskemål från sportfiskarna
            att vi skall införa detta för att få bättre resurser till fiskevården.
            När man i propositionen föreslår att ta bort pengar från budgeten
            kommer det att krävas andra resurser också.
          </note>
          <note>
            Att bara förlita sig på inkomsterna från fiskekort är för det
            första en ganska orättvis hantering. För det andra kommer inte
            de resurserna att räcka till fiskevård i samtliga intressanta
            vatten.
          </note>
          <note>
            När det gäller administrationen är det klart att detta måste
            administreras. Det kommer att bli en viss administrationskostnad.
            Men det är precis samma system som vi har på jaktens område. Det
            är anmärkningsvärt att Carl G Nilsson litet nedlåtande pratar
            om en metskatt. Jag tycker inte att det är en skatt, utan det
            är en avgift för att få bästa möjliga utbyte av en fritidsaktivitet
            som växer. Intresset för fisket växer. I dag är sportfiske förmodligen
            en av de mest omfattande fritidsaktiviteterna vi har. Därför har
            vi föreslagit en fiskevårdsavgift. Vi är helt övertygade om att
            den måste komma i framtiden för att vi skall kunna finansiera
            fiskevården, även om majoriteten avvisar den i dag.
          </note>
          <note type="speaker">
            Anf. 137 CARL G. NILSSON (m) replik:
          </note>
          <note>
            Herr talman! Det är riktigt att fritidsfisket är en mycket omfattande
            verksamhet. Jag tror att man räknar med att cirka två miljoner
            svenskar fiskar någon gång om året. Norge har provat det här systemet
            med en allmän fiskevårdsavgift som de kallar fisketrygd. De har
            den erfarenheten att det är mycket svårt att motivera fiskarna
            att betala den, eftersom den måste omges med en omfattande kontrollverksamhet
            om den skall fungera. Det är inte någon mening med att införa
            en avgift eller en bestämmelse om vi inte har möjlighet att kontrollera
            att den efterlevs. I Norge är erfarenheten på den punkten att
            ungefär 25--30 %
          </note>
          <note>
            av dem som är skyldiga att betala den, gör det.
          </note>
          <note>
            Sedan säger Åke Selberg att resurserna inte räcker om om vi bara
            räknar med en försäljning av fiskekort. Jag tror att sportfiskarna
            skulle uppskatta att den betalning som de är villiga att göra
            för att fiska, går rakaste vägen tillbaka till vattnet och inte
            via en statlig administration.
          </note>
          <note>
            Fiskekortspriserna i Sverige är ju, och har varit, mycket låga.
            Konsumenterna och fiskarna är nog villiga att betala skäligt för
            sig. I själva verket är det nog så att man hellre vill betala
            en högre avgift för att få ett bra fiske, en bra fiskevård och
            en bra service än att erbjudas en dålig sådan och ett dåligt fiske
            gratis. Vi tror helt enkelt inte att vi löser det här med en ny
            statlig avgift.
          </note>
          <note>
            Anf. 138 DAN ERICSSON i Kolmården (kds):
          </note>
          <note>
            Herr talman! Jordbruksutskottets betänkande bygger på propositionstexten.
            Inriktningen där innebär att omställningen av svenskt jordbruk
            skall fullföljas i enlighet med 1990 års livmedelspolitiska beslut.
            Men det står dock redan nu klart att förutsättningarna för 1990
            års livsmedelspolitiska beslut har förändrats. Det är något som
            redan har påtalats i debatten både av Lennart Brunander och
          </note>
          <note>
            Annika Åhnberg. Jag ser den nyligen tillsatta jordbrukskommissionen
            som ett tecken på att regeringen inser detta och att en omprövning
            nu kan vara på gång.
          </note>
          <note>
            Vid riksdagens behandling av propositionen om vissa jordbrukspolitiska
            frågor senare i vår kommer, vad jag förstår, dessa frågor att
            belysas på ett mer omfattande sätt än vad som nu gäller för själva
            budgetpropositionen.
          </note>
          <note>
            I budgetpropositionen har hänsyn inte tagits till den händelseutveckling
            som ägt rum efter det livsmedelspolitiska beslut riksdagen fattade
            1990.
          </note>
          <note>
            Bl.a. har Sveriges ansökan om medlemskap i EG
          </note>
          <note>
            skapat en ny situation för jordbruket. Det borde rimligen få
            konsekvenser för jordbrukspolitiken.
          </note>
          <note>
            Med anledning av detta har jag ett särskilt yttrande fogat till
            betänkandet, där jag finner det angeläget att en prövning sker
            om principerna bakom det livsmedelspolitiska beslutet 1990 håller
            mot bakgrund av Sveriges ansökan om medlemskap i
          </note>
          <note>
            EG och den faktiska utveckling som skett sedan beslutet fattades.
            Den diskussionen får vi ta senare i vår.
          </note>
          <note>
            Efter att ha lyssnat på debatten finns det ett par ytterligare
            frågor jag skulle vilja belysa. Det gäller
          </note>
          <note>
            Annika Åhnbergs inlägg, och jag vill på ett par punkter kommentera
            det hon sade.
          </note>
          <note>
            En punkt handlade om att det skulle ske en satsning och utveckling
            av ekologiskt jordbruk. Annika
          </note>
          <note>
            Åhnberg såg positivt på att det finns signaler för en ytterligare
            satsning. Jag vill påpeka att det i betänkandet finns tydliga
            skrivningar om att det program som finns för rådgivning och utbildning,
            och som nu pågår, också skall möjliggöra en kunskapsuppbyggnad
            som stimulerar övergång till alternativ odling. Jag tror att vi
            är på rätt väg, och det finns med i utskottets betänkande.
          </note>
          <note>
            Den andra punkten handlade om bioenergi.
          </note>
          <note>
            Faktum är att de tidigare regeringarna med stöd av
          </note>
          <note>
            Vänsterpartiet, eller vpk som det då hette, drev en energipolitik
            som inte möjliggjorde att alternativen togs fram -- något som
            ändå var ett beslut efter folkomröstningen 1980.
          </note>
          <note>
            Det här innebar att under 1980-talet avvecklades många av de
            alternativa energikällor som det fanns en början till, bl.a. bioenergin.
            De kom inte fram.
          </note>
          <note>
            Det är litet magstarkt att anklaga den nuvarande regeringen,
            som har suttit ett halvår, för att inte tillräckligt snabbt få
            fram resurser. Ändå har resurser tagits fram, och vi vet att det
            kommer mer för en satsning på bioenergiområdet. Det vore klädsamt
            om man noterade att nu kommer den satsning som tidigare regeringar
            inte har lyckats med.
          </note>
          <note type="speaker">
            Anf. 139 ANNIKA ÅHNBERG (v) replik:
          </note>
          <note>
            Herr talman! När det gäller den alternativa odlingen, är det
            riktigt att det i utskottets betänkande finns vissa skrivningar
            som är positiva.
          </note>
          <note>
            Men om utskottet med de skrivningarna verkligen avsåg åtgärder
            i enlighet med vad vi i
          </note>
          <note>
            Vänsterpartiet föreslår i vår motion, nämligen direkt riktade
            satsningar på marknadsföring och förbättrad kontroll av alternativt
            producerade livsmedel, har jag svårt att förstå varför utskottet
            skulle avstyrka vårt motionsyrkande. Då borde det självklara ha
            varit att utskottet tillstyrkt motionsyrkandet och anvisat medel.
          </note>
          <note>
            Det är svårt att se trovärdigheten i utskottets skrivning, när
            utskottet skriver några vackra ord men avstyrker ett motionsyrkande
            som berör precis den punkten.
          </note>
          <note>
            När det gäller bioenergin tycker jag att det är litet magstarkt
            av föregående talare att göra
          </note>
          <note>
            Vänsterpartiet ansvarig för de bristfälliga satsningar på bioenergiproduktion
            som den tidigare regeringen gjorde sig skyldig till. Så länge
            som jag i någon mån har sysslat med energipolitik och det vi kallar
            alternativa energikällor, har Vänsterpartiets linje varit att
            satsa mycket starkt på alternativa energikällor och däribland
            biobränslen.
          </note>
          <note>
            Om vi skall vara riktigt noggranna och ärliga har den nuvarande
            regeringen visserligen inte suttit så länge. Men några av de i
            regeringen ingående partierna träffade en uppgörelse om energin
            tillsammans med den föregående regeringen.
          </note>
          <note>
            Ansvaret sträcker sig litet längre tillbaks i tiden än vad Dan
            Ericsson i Kolmården vill göra gällande.
          </note>
          <note>
            Det resultat som kom ut av den energipolitiska uppgörelsen om
            biobränsle är ganska magert. Det är i grunden inte avgörande om
            litet extra medel anvisas för att öka engagemanget för att satsa
            på biobränslen. Det i grunden avgörande är faktiskt hur man utformar
            skatte- och avgiftssystemet på det energipolitiska området. Där
            har vi hela diskussionen framför oss.
          </note>
          <note>
            Jag har inte fått klart för mig att den nya regeringen har för
            avsikt att föra en sådan energipolitik som verkligen ser till
            att befrämja biobränslen. Jag tycker tvärtom att det finns oroväckande
            tecken som tyder på att regeringen har för avsikt att komma med
            andra förslag. Det vore intressant om
          </note>
          <note>
            Dan Ericsson kunde undanröja de bekymren i kväll.
          </note>
          <note>
            Anf. 140 DAN ERICSSON i Kolmården (kds)
          </note>
          <note>
            replik:
          </note>
          <note>
            Herr talman! När det gäller den första frågan om ekologisk odling,
            framgår det klart i betänkandet att det redan finns möjligheter
            och förutsättningar.
          </note>
          <note>
            Som Åhnberg sade i sitt tidigare inlägg, kommer det mer om dessa
            frågor. Det finns fler förslag på det här området som det finns
            möjlighet för
          </note>
          <note>
            Vänsterpartiet att stötta i den fortsatta diskussionen och i
            en kommande propositionsbehandling.
          </note>
          <note>
            Vidare har vi frågan om biobränslen. Min poäng var ju att de
            tidigare socialistiska regeringarna under 1980-talet underlät
            att satsa på alternativa energikällor där biobränsle utgjorde
            en central del.
          </note>
          <note>
            De regeringarna hade ändå stöd av Vänsterpartiet.
          </note>
          <note>
            Jag menar då att det är litet magstarkt att hävda att den nya
            regeringen på ett halvår skall göra en sådan våldsam satsning
            att alla skall vara tillfreds. Det tar ju tid att lägga om politiken.
            Nu kommer det ändå en rejäl satsning på biobränslen. Jag vet inte
            vilka farhågor som Annika Åhnberg har. Men jag är trygg på den
            punkten. Jag vet att det kommer att bli en bra utveckling när
            det gäller biobränslen.
          </note>
          <note>
            Regeringen kommer att skapa goda förutsättningar för detta.
          </note>
          <note type="speaker">
            Anf. 141 ANNIKA ÅHNBERG (v) replik:
          </note>
          <note>
            Herr talman! När det gäller de medel i syfte att stödja den alternativa
            odlingen vi diskuterar, är det inte sant som Dan Ericsson i Kolmården
            påstår, nämligen att resurserna redan används i det syftet.
          </note>
          <note>
            Det är korrekt att det finns några miljoner avsatta i statens
            budget att användas för alternativ odling.
          </note>
          <note>
            Men de resurserna är alldeles för knappa. Det handlar om kanske
            sammanlagt 2--3 milj.kr. De går inte heller till den del av verksamheten
            som vi har tagit upp i vår motion, nämligen förädling, distribution
            och marknadsföring. Det är inte korrekt att säga att det i dag
            finns utrymme för att pengarna skall användas på det sättet. Det
            är därför som det hade varit angeläget att riksdagen hade haft
            en tydligare mening på den punkten.
          </note>
          <note>
            Vi kan säkert vara överens när det gäller kritiken av den tidigare
            regeringen, dvs. att den inte hade en tillräckligt tydlig energipolitik,
            varken när det gällde att stimulera produktion av biobränslen
            eller beträffande skatter och avgifter eller signaler om kärnkraftens
            avveckling.
          </note>
          <note>
            Men detta kan väl inte vara ett rimligt skäl till att den nya
            regeringen skall kunna få fortsätta på samma sätt? Jag hoppas
            att det är riktigt som Dan
          </note>
          <note>
            Ericsson säger, nämligen att vi med tillförsikt kan se fram emot
            större satsningar på biobränslen. Det är oerhört angeläget.
          </note>
          <note>
            Vi i Vänsterpartiet har inga hämningar eller begränsningar när
            det gäller samarbete över partigränserna i dessa oerhört viktiga
            frågor.
          </note>
          <note>
            Tvärtom! Det är angeläget att många partier i riksdagen kan ena
            sig kring ökade satsningar på biobränslen.
          </note>
          <note>
            Om sådana förslag kommer, kan Dan Ericsson vara förvissad om
            att vi från Vänsterpartiets sida kommer att vara med och stödja
            dem.
          </note>
          <note type="speaker">
            Anf. 142 JOHN ANDERSSON (v):
          </note>
          <note>
            Herr talman! Jag har begärt ordet för att kommentera två anslag
            i budgeten för jordbruksdepartementet. Det ena gäller stödet till
            byggande av skogsvägar, och det andra gäller anslaget till djursjukvårdsavgiften.
            I bägge fallen har jag väckt en motion.
          </note>
          <note>
            Jag börjar med att beröra frågan om byggande av skogsvägar.
          </note>
          <note>
            Åke Selberg sade att skogsnäringen är en av våra viktigaste näringar.
            Jag tycker att det var blygsamt.
          </note>
          <note>
            Jag vill nog påstå att skogsnäringen, dvs. skogsbruk och skogsindustri,
            har en avgörande betydelse för vårt land.
          </note>
          <note>
            Landets produktiva skogsmarksarealer uppgår till
          </note>
          <note>
            23,5 miljoner hektar, med en ägarfördelning där hälften av marken
            ägs av privata ägare, 27 % är allmänna skogar och 23 % är bolagsskogar.
          </note>
          <note>
            Antalet sysselsatta inom näringen beräknas till ca
          </note>
          <note>
            300 000 personer. Av de privata ägarna bedrev under 1989 cirka
            110 000 egen skogsverksamhet på fastigheten, vilket betyder att
            inkl.
          </note>
          <note>
            familjemedlemmar var det ca 150 000 människor som i en eller
            annan form berördes.
          </note>
          <note>
            Det säger sig självt att skogsnäringen då har mycket stor betydelse
            för glesbygderna och sysselsättningen där. Man brukar säga att
            1 000
          </note>
          <note>
            orter i vårt land anses vara helt beroende av skogsbruket. För
            att ytterligare understryka den vikt skogsnäringen har för vårt
            land kan jag tala om att exportnettot för skogsindustrin under
            1990 var
          </note>
          <note>
            52,7 miljarder kronor. Som jämförelse kan nämnas att landets
            verkstadsindstri, Volvo och Saab bl.a., hade ett exportnetto under
            samma period på 7,4
          </note>
          <note>
            miljarder kronor.
          </note>
          <note>
            Därtill är vår skogsmark en allsidigt utnyttjad resurs. Den nyttjas
            av rennäringen, och där finns bär, vilt och andra nyttigheter.
            Turism och rekreation är andra intressen som nyttjar skogsmarken.
          </note>
          <note>
            Med detta som bakgrund framstår förslaget om att slopa stödet
            till skogsbilvägar som ett mycket hårt slag mot skogsbruket och
            andra intressen, därtill helt omotiverat med tanke på näringens
            ekonomiska bidrag till landets finanser.
          </note>
          <note>
            Om man säger att meningen är att skogsägarna själva skall betala
            vägarna, så är det inget annat än ett bevis på att man inte vet
            vad saken handlar om.
          </note>
          <note>
            Frågan står ju om vi skall få ett bra och behovsanpassat vägnät
            eller ett ineffektivt sådant med bristande naturvårdsanpassning.
            I en tid då man satsar miljarder på att förbättra infrastrukturen
            slopar man insatserna på en viktig del av skogsnäringens infrastruktur.
          </note>
          <note>
            När det så gäller finansieringen av detta anslag kan man med
            fog påstå att det är finansierat flera gånger om. Avgiften för
            ett lastbilsekipage är ca 15
          </note>
          <note>
            kr. per mil. För ett år kan det röra sig om ca
          </note>
          <note>
            250 000 -- 270 000 kronor. Skogsbilvägnätet i vårt land är f.n.
            ca 27 000 mil eller tre gånger så stort som det allmänna vägnätet.
            Sålunda betalar skogsnäringen åtskilliga miljoner i skatter och
            avgifter på sitt eget vägnät.
          </note>
          <note>
            Att hänvisa till att man har tagit bort skogsvårdsavgiften och
            att därför anslaget skall upphöra, tycker jag är befängt. Jag
            är väldigt förvånad över att få höra det argumentet från bl.a.
          </note>
          <note>
            en centerpartistisk jordbruksminister.
          </note>
          <note>
            Vad jag vet har man på vissa begränsade avsnitt av skogspolitiken
            direkt hänvisat till skogsvårdsavgiften som en finansieringskälla.
            När vi införde trygghetsförsäkringen för skogsbrukare hänvisade
            man till att reformen skulle finansieras av skogsvårdsavgiften.
            När man införde gallringsbidraget, som skulle ge så många sysselsättningstillfällen
            i skogsbruket, hänvisade man också till den finansieringskällan.
            Men någon direkt koppling mellan avgiften och anslagen på skogsbrukets
            område har mig veterligt inte funnits.
          </note>
          <note>
            Jag är väldigt förvånad över att den borgerliga regeringen nu
            hela tiden hänvisar till att man har tagit bort den finansieringskällan.
            Vad jag minns, fördes argumenteringen på ett helt annat sätt när
            de borgerliga partierna befann sig i opposition.
          </note>
          <note>
            Jag tycker att det är närmast ett sabotage mot skogsnäringen
            att nu plocka bort det här stödet, och jag skulle vilja fråga
            Lennart Brunander hur regeringen har tänkt sig att det skall gå
            till när man ute i de olika länen har ingått avtal, haft förrättningar
            där man har utlovat stöd från staten till vägföretagen, och man
            nu plötsligt finner att det inte finns pengar. Det är ju en väldigt
            bekymmersam situation som bl.a.
          </note>
          <note>
            skogsvårdsstyrelserna har försatt sig i nu.
          </note>
          <note>
            Detta var om skogsbilvägarna. Sedan vill jag också säga några
            ord om förslaget att kraftigt höja djursjukvårdsavgifterna både
            då det gäller djur inom animalieproduktionen och då det gäller
            sällskapsdjuren. Det är helt klart, och det har poängterats från
            flera håll, att den här kraftiga höjningen kan få mycket allvarliga
            konsekvenser.
          </note>
          <note>
            Det finns en uppenbar risk för att distriktsveterinärorganisationen
            kommer att slås sönder, vilket då främst kommer att drabba
          </note>
          <note>
            Norrland och glesbygderna.
          </note>
          <note>
            Avgifterna behöver inte tas ut av privatpraktiserande veterinärer,
            och följden av höga avgifter kan bli att distriktsveterinärer
            hoppar av och startar privat verksamhet. Det skulle bli särskilt
            lockande i djurtäta områden, där det skulle bli mycket lönsamt
            med privat verksamhet.
          </note>
          <note>
            Om organisationen slås sönder, innebär detta att vissa områden
            inte får behålla den veterinära servicen. I längden kan man då
            få en sämre djursjukvård, kanske på gränsen till vanvård. Höga
            avgifter kan ju avhålla djurägarna från att söka vård för sina
            djur och därmed utsätta dem för vanvård eller djurplågeri. En
            sådan utveckling går stick i stäv med vad som uttalats om hänsyn
            till djuren.
          </note>
          <note>
            Jag vill poängtera det Åke Selberg sade, att för närvarande utreds
            veterinärväsendet. Det är ju ett väldigt starkt skäl att inte
            nu rusa ut och höja de här avgifterna.
          </note>
          <note>
            Här vill jag också ställa en fråga till Lennart
          </note>
          <note>
            Brunander. Jag vet inte om det var en eller två gånger som vi
            gav den socialdemokratiska regeringen bakläxa när den ville höja
            avgifterna på sin tid. Vi gick emot det med motiveringen att höjningen
            inte var bra för veterinärorganisationen och inte bra för djuren.
            Jag har väldigt svårt att förstå att centern på de tre år som
            jag har varit borta från riksdagen har övergett mängder av ståndpunkter
            som jag tycker var väldigt kloka och välmotiverade och nu intar
            ståndpunkter som går på tvärs emot de här intressena.
          </note>
          <note>
            Jag har förundrat mig mycket över att centern kan byta skepnad
            på så kort tid. Det skulle vara mycket intressant att höra om
            Lennart Brunander -- både som utskottets talesman och som centerpartist
            --
          </note>
          <note>
            kan motivera den förändrade inställningen, bl.a.
          </note>
          <note>
            till veterinärorganisationen.
          </note>
          <note type="speaker">
            Anf. 143 LENNART BRUNANDER (c) replik:
          </note>
          <note>
            Herr talman! För att börja med skogen och skogsägarna tycker
            jag att John Andersson gav en väldigt bra beskrivning av den betydelse
            som skogsnäringen har för Sverige, ur sysselsättningssynpunkt,
            för handelsbalansen och för en massa andra saker som vi använder
            den svenska skogen till.
          </note>
          <note>
            Det är alldeles klart att John kunde ge en bra beskrivning av
            det. Han är ju en person som kan det här mycket bra. Men det är
            naturligtvis fel att dra slutsatsen att för att man inte ger bidrag
            till skogsvägar skulle allt det här rasa samman. När man tar bort
            skogsvårdsavgiften, ger man ju skogsbruket möjligheter att sköta
            finansieringen på egen hand.
          </note>
          <note>
            Vi har också i utskottsbetänkandet pekat på att man kan pröva
            litet andra sätt att göra detta genom t.ex. direktavskrivning
            vid investeringar. Man kan ju ibland göra en del investeringar
            billigare, så det är inte på det viset att man förlorar alltsammans.
          </note>
          <note>
            Vi har också i olika sammanhang tagit upp att detta inte avbryts
            omedelbart. Möjligheten att lämna bidrag för nya projekt försvinner.
            Det finns 39
          </note>
          <note>
            miljoner i budgeten för nästa budgetår, och det är inte omöjligt
            att det kommer att finnas pengar även senare budgetår för projekt
            som inte har hunnit bli färdiga. Jag förutsätter att de som har
            ansökningar inne och har fått löften kommer att bli behandlade
            på ett schyst sätt. Det är den utgångspunkt vi har.
          </note>
          <note>
            John Andersson säger att det kommer att bli ineffektivt när människor
            nu får bestämma själva hur man skall bygga vägar. Jag tror inte
            att människor är så ineffektiva. John Andersson pläderade i sitt
            anförande för skogsägarna som duktiga människor som gör en stor
            insats, och jag tror inte att de skulle bära sig så dumt åt när
            de bygger vägar. Jag tror faktiskt att man kan ge skogsägarna
            också det förtroendet.
          </note>
          <note>
            När det gäller veterinärorganisationen sade John
          </note>
          <note>
            Andersson att Centern hade en förfärlig massa kloka idéer för
            tre år sedan, när John Andersson själv var med här. Sedan dess
            har vi ändrat åsikter, sade han. Där ser John Andersson att det
            är ödesdigert att vara borta från riksdagen! Skämt åsido, djursjukvårdsavgiften
            är faktiskt till för att hjälpa de djurägare som finns i djurglesa
            områden.
          </note>
          <note>
            Man kan inte göra jämförelsen mellan en distriktsveterinär och
            en privatpraktiserande.
          </note>
          <note>
            Distriktsveterinären har en grundlön i botten från staten, och
            djursjukvårdsavgifterna är till bl.a. för att utjämna mellan de
            djurtäta och de djurglesa områdena. Från den synpunkten är inte
            djursjukvårdsavgifterna negativa för glesbygden, utan tvärtom.
          </note>
          <note>
            Jag kan erkänna att jag inte tycker att detta är något särskilt
            roligt förslag. Man kunde gärna ha väntat.
          </note>
          <note>
            Nu är förslaget framlagt, och vid diskussionerna i utskottet
            kunde vi inte hitta något annat sätt att lösa detta på. Därför
            har det fått bli på detta vis. Men det är ingen katastrof.
          </note>
          <note type="speaker">
            Anf. 144 JOHN ANDERSSON (v) replik:
          </note>
          <note>
            Herr talman! Det är väl inte frågan om ifall skogsägarna själva
            skall bestämma eller ej när det gäller skogsbilvägarna. Detta
            är ett sätt att ge ett bidrag till skogsnäringen. Det finns enligt
            skogsstyrelsen ett behov av ett anslag på 250
          </note>
          <note>
            milj.kr. om året. Det är egentligen en mycket blygsam summa vi
            diskuterar utifrån det behov som finns. Här är det frågan om att
            stimulera så att man får ett vägsystem i skogen som är anpassat
            till de krav naturvården ställer och så att man över huvud taget
            får till stånd några skogsbilvägar. Om det finns 15--20 olika
            fastighetsägare finns möjligheten att de bygger 15 olika korta
            vägar. Detta är ett sätt att se till att man i stället får en
            lång väg, som blir mycket billigare och även effektivare från
            skogsbrukssynpunkt.
          </note>
          <note>
            Sedan tröstar Lennart Brunander mig med att det finns anslaget
            39 miljoner. jag har inhämtat upplysningar om de planer som finns
            och de förrättningar som har hållits. Man har på olika stadier
            redan godkänt att bidrag skall ges till projekt. Det handlar om
            bidrag på 80 miljoner som har utlovats för skogsbilvägar. Då är
            det inte mycket att komma springande med 39 miljoner.
          </note>
          <note>
            Det kan bli ganska intressant när skogsvårdsstyrelsens tjänstemän
            skall reda ut varför inte pengarna har kommit.
          </note>
          <note>
            Sedan har vi detta med djursjukvårdsavgiften.
          </note>
          <note>
            Lennart Brunander säger att jag inte skall överdriva storleken,
            och han ser inte detta som någon katastrof. Men det gjorde vi
            faktiskt förut, när man föreslog mycket blygsammare höjningar.
          </note>
          <note>
            Då var vi många som tyckte att det kunde bli katastrof. Nu gör
            man en kraftig höjning och försöker förklara att detta inte kommer
            att medföra några problem. Det är ett felaktigt sätt att försöka
            lura sig själv, att hålla på med den argumentationen.
          </note>
          <note type="speaker">
            Anf. 145 LENNART BRUNANDER (c) replik:
          </note>
          <note>
            Herr talman! John Andersson säger att de 40
          </note>
          <note>
            miljonerna är en blygsam summa. Ja, det är en blygsam summa om
            man sätter den i relation till det som skogsbruket får tillbaka
            genom att man slopar skogsvårdsavgiften. Men sedan säger John
          </note>
          <note>
            Andersson att det som man har lovat och är planerat rör sig om
            80 miljoner. 39 miljoner är det som rör nästa budgetår. Vad som
            kommer senare kan jag inte gå in på här. Jag kan inte bedöma summan
            på 80 miljoner. Men jag utgår från att de ansökningar som har
            gjorts för projekt där löften har givits kommer att behandlas
            på ett schyst sätt.
          </note>
          <note>
            Jag har inte sagt att det inte är några problem när det gäller
            djursjukvårdsavgiften. Det är alldeles klart att det alltid blir
            problem när någonting blir dyrare. Jag erkänner att jag inte tycker
            att detta är världens bästa förslag. Men det var det vi hade att
            hantera från regeringen, och vi måste göra det. Vi hade en diskussion
            i utskottet om att lyfta bort detta, men de förslag som kom från
            oppositionen var av den karaktären att det inte gick att gå på
            dem. Därför har vi kvar detta förslag. Jag vill nog hävda att
            det inte är så förfärligt märkvärdigt, även om det blir dyrare.
            Men det känns inte särskilt skönt. Det är någonting som jordbruket
            utan vidare klarar. Distriktsveterinärerna har varit bekymrade
            för de djur som inte tillhör jordbruket. Man kan tycka att det
            är viktigt att det finns en veterinärservice för dem, och det
            skall naturligtvis finnas. Men de har nytta av veterinärorganisationen,
            och det är rimligt att de tar sin kostnad.
          </note>
          <note type="speaker">
            Anf. 146 JOHN ANDERSSON (v) replik:
          </note>
          <note>
            Herr talman! Lennart Brunander försöker åter lugna mig med att
            jordbruket kommer att klara dessa avgiftshöjningar. Det är möjligt
            att jordbruket gör det. Men jag tror säkert att jordbrukets utövare
            inte ser denna höjning med någon större glädje. Jag befarar att
            Lennart
          </note>
          <note>
            Brunander har tappat litet av kontakterna med jordbrukets utövare,
            eftersom han kan göra ett sådant uttalande.
          </note>
          <note>
            Jag gör inte någon koppling mellan de 40
          </note>
          <note>
            miljonerna och skogsvårdavgiften. Jag tror inte att man kan göra
            det. Det handlar om två olika saker.
          </note>
          <note>
            Borttagandet av skogsvårdsavgiften var ett sätt att förbättra
            lönsamheten inom skogsbruket. Jag tror att vi framför allt i Norrlands
            inland får vidta ytterligare åtgärder för att förbättra lönsamheten,
            utöver ett slopande av skogsvårdsavgiften. Det är inte de ljusaste
            vyer som nu målas upp, när man från industrins sida säger att
            man inte skall hämta virket längre än 17 mil från kusten. Det
            kommer att behövas åtskilliga åtgärder för att vi skall få ett
            skogsbruk även i fortsättningen i inlandet.
          </note>
          <note>
            Jag gör inte den kopplingen, och jag vill påstå att vi aldrig
            har gjort någon koppling mellan skogsvårdsavgiften och dessa anslag.
            Vi gjorde en koppling i fråga om vissa anslag. T.ex. när Anders
          </note>
          <note>
            Dahlgren införde gallringsbidrag höjdes avgiften för att finansiera
            just den åtgärden. Men en automatisk koppling mellan alla anslag
            på skogsbrukets område och skogsvårdsavgiften har vi aldrig gjort.
            Det är ett senare påfund sedan den borgerliga regeringen tillträdde.
          </note>
          <note>
            Anf. 147 DAN ERIKSSON i Stockholm (nyd):
          </note>
          <note>
            Herr talman! Ingen fritidsaktivitet är så utbredd som fritidsfisket.
            Dess sociala värden är stora, även om de är svåra att mäta i monetära
            mått. Det har och kommer i framtiden att ha en mycket stor betydelse
            för turism och rekreation, och för människor.
          </note>
          <note>
            Från vår egen cafeteria i riksdagen kan vi se hur fiskeentusiaster
            i ur och skur, i kyla och vind lever på hoppet om det stora nappet.
            De får faktiskt fisk också, och ibland riktiga bjässar till på
            köpet.
          </note>
          <note>
            Denna för en storstad unika möjlighet beror på två faktorer.
            Dels är reningsgraden runt Mälaren hög, dels betalar Stockholms
            kommun 180 000 kr. per år för att sätta ut laxfiskar. Utan desa
            180 000 kr.
          </note>
          <note>
            skulle vi inte kunna se någon som fiskar i
          </note>
          <note>
            Strömmen.
          </note>
          <note>
            Ett bra fiske är ingen självklarhet. Det krävs vård och omsorg.
            Det finns många tusen entusiaster runt om i landet som är beredda
            till stora arbetsinsatser för ett bättre fiske. Tyvärr saknas
            nästan alltid pengarna. Sportfiskarna vill själva ha en fiskevårdavgift
            för att få ett bättre fiske.
          </note>
          <note>
            Vattenägarna vill givetvis också ha det.
          </note>
          <note>
            Arbetskraften skulle vara till mycket stor del frivillig och
            nästan utan kostnad. Tala om utväxling på pengarna! Vi skulle
            få en mängd miljöförbättrande, turistfrämjande och socialt värdefulla
            åtgärder, utan att det skulle kosta staten något. Staten bidrar
            till fiskevård m.m. under budgetåret 1992/93 med en summa på totalt
          </note>
          <note>
            4 174 000 kr. Detta bidrag kommer, vad jag förstår, att tas bort,
            vilket jag inte har något emot, om vi får någonting annat i stället.
          </note>
          <note>
            Jag är som nydemokrat naturligtvis inte för onödiga regler och
            byråkrati. Jag kan dock göra avsteg från denna princip om jag
            ser uppenbara fördelar med det. I detta fall är fördelarna stora.
            Vi som är sportfiskare är beredda att betala en årsavgift på 75
          </note>
          <note>
            kr. för att få ett bättre fiske.
          </note>
          <note>
            Administrationskostnaden skulle vi kunna hålla under 10 %, kanske
            rentav under 5 %. Det skulle vara väl använda pengar. Kan någon
            visa en annan lösning än en fiskevårdsavgift, är jag givetvis
            beredd att diskutera det.
          </note>
          <note>
            Jag yrkar inte bifall till min motion, eftersom jag inte ännu
            har partiet med mig. Men om det blir votering, kommer jag givetvis
            att rösta för ett ännu bättre sportfiske.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 april.)
          </note>
          <note>
            6 § Statsbudgeten för budgetåret 1992/93
          </note>
          <note>
            (miljö- och naturresursdepartementet
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1991/92:JoU13 Statsbudgeten för budgetåret
          </note>
          <note>
            1992/93 (miljö- och naturresursdepartementet)
          </note>
          <note>
            (prop. 1991/92:100 delvis).
          </note>
          <note type="speaker">
            Anf. 148 INGA-BRITT JOHANSSON (s):
          </note>
          <note>
            Herr talman! Miljöfrågorna framstår för oss socialdemokrater
            som en av de allra viktigaste framtidsfrågorna. Tyvärr har vi
            efter regeringsskiftet fått uppleva att arbetet för en bättre
            miljö helt och hållet har stannat upp. Vi kan också konstatera
            att vi inte kommer att få någon övergripande miljödiskussion här
            i dag, eftersom behandlingen av de miljömotioner som lagts fram
            har smulats sönder av den rådande fördelningen till olika utskott.
            Så finns exempelvis endast 5 av 52 attsatser i vår partimotion
            behandlade i detta betänkande. Det är helt otillfredsställande
            och understryker kravet på ett särskilt miljöutskott i riksdagen.
          </note>
          <note>
            Vad vi i dag skall behandla är de frågor som har anknytning till
            budgetpropositionen. Eftersom den inte innehöll särskilt mycket
            om miljö blir det inte heller någon diskussion som kan klarlägga
            regeringens politik för framtiden. Vi får emellertid ytterligare
            ett tillfälle senare i vår, där vi hoppas få veta samtliga regeringspartiers
            inställning. Ironiskt nog sker detta på grund av att regeringen
            har lagt en förannonserad, för miljön viktig proposition i skrivbordslådan
            och därmed gett jordbruksutskottet tid att behandla andra motioner.
          </note>
          <note>
            Socialdemokraterna har reserverat sig på fem punkter i betänkande
            JoU13.
          </note>
          <note>
            I reservation 1 yrkar vi ytterligare 11 milj.kr. med anledning
            av ökade kostnader för vård och förvaltning av naturreservat.
            Arealen kommer nämligen att bli större än vad som förutsattes
            vid beslutet våren 1991. Det är för oss helt självklart att de
            områden som anses så viktiga att de skall skyddas också måste
            skötas.
          </note>
          <note>
            Den skötseln kan också ökas genom de åtgärder som föreslås i
            reservation 2. I den nuvarande arbetslöshetssituaionen borde beredskapsarbeten
            i mängd kunna skapas i naturvårdens tjänst. Inte heller detta
            vill utskottsmajoriteten acceptera utan håller envist fast vid
            att det räcker bra som det är.
          </note>
          <note>
            Jag vill gärna fråga Lennart Daleus om han inte tycker att det
            skulle vara värdefullt att kunna ge sin partikollega arbetsmarknadsminister
            Börje
          </note>
          <note>
            Hörnlund den draghjälpen.
          </note>
          <note>
            Reservation 3 handlar om kalkningsprogrammet.
          </note>
          <note>
            När den frågan behandlades förra året ökade riksdagen på utskottets
            förslag till anslag med 20
          </note>
          <note>
            milj.kr. I år skulle alltså situationen ha blivit så mycket bättre
            att man inte ens vill nå upp till den ursprungliga planmässiga
            ökningen. Vad är det som förändrats så sedan förra året? Vad är
            det som enligt regeringens uppfattning har blivit så mycket bättre?
          </note>
          <note>
            I reservation 4 begär vi en redovisning av de erfarenheter som
            man fått av stödet till landskapsvårdande åtgärder. Detta är helt
            i enlighet med det livsmedelspolitiska beslutet 1990.
          </note>
          <note>
            Det är bra att regeringen är uppmärksam på dessa frågor, men
            vi vill att även riksdagen skall få ta del av erfarenheterna för
            att rätt kunna bedöma hur stödet skall utformas i fortsättningen.
          </note>
          <note>
            Slutligen till reservation 5. Vi vill ha en redovisning av de
            konsekvenser för svenskt skogs- och jordbruk som konventionen
            till skydd för den biologiska mångfalden kommer att leda till.
            Vi menar att det skulle öka tilltron till det svenska intresset
            om man redovisar detta före Rio-konferensen.
          </note>
          <note>
            Utskottsmajoriteten hänvisar till att miljöministern förväntar
            sig en fortsatt stark aktivitet inom FN:s miljöprogram bland arbetsgrupper
            och kommittéer samt att Sverige aktivt kommer att delta i det
            internationella arbetet. Det är faktiskt inte riktigt samma sak.
            Vårt förslag gäller de svenska insatserna i Sverige. Det krävs
            om man vill bli tagen på allvar att man är beredd att också dra
            konsekvenserna på hemmaplan. En första insats bör vara att för
            riksdagen redovisa de konsekvenser som konventionen kommer att
            leda till.
          </note>
          <note>
            Herr talman! Med detta yrkar jag bifall till reservationerna
            1,2,3 och 5. Jag står naturligtvis bakom också reservation 4,
            men för att visa min goda vilja att spara kammarens tid vid voteringen
            avstår jag från att yrka bifall till den.
          </note>
          <note type="speaker">
            Anf. 149 ROLF L NILSON (v):
          </note>
          <note>
            Herr talman! Representanter för vänsterpartiet har i många sammanhang
            i debatter om betänkanden som handlat om miljöfrågor och i interpellationer
            tagit upp problemet med försurning av skogar och sjöar. Det är
            en av de viktiga punkterna i vår meningsyttring till detta betänkande.
            Jag skall fatta mig mycket kort.
          </note>
          <note>
            Kalkningsverksamheten är en nödåtgärd som i bästa fall kan bromsa
            upp den försurning som sker i stora delar av landet. Norrlands
            inland är hårt drabbat, men också den del av Sverige som jag kommer
            från och representerar, nämligen södra och sydvästra Sverige.
          </note>
          <note>
            Vår bedömning är att det redan nu behövs extra medel för att
            kalka främst skogsområden men också vatten. Det är inte tillrådligt
            att vänta på de utvärderingar som utskottsmajoriteten hänvisar
            till.
          </note>
          <note>
            Med detta yrkar jag bifall till den hemställan som finns i meningsyttringen
            av Annika Åhnberg vid mom. 7 om ett ökat anslag för kalkning om
            ytterligare 30 043 000 kr. Jag yrkar också bifall till kravet
            på ett engångsanslag om ytterligare 100
          </note>
          <note>
            milj.kr vid mom. 10 för investeringar på miljöområdet. Medlen
            skall användas för att förvärva mark till naturvårdsområden. Jag
            nöjer mig med detta.
          </note>
          <note type="speaker">
            Anf. 150 LENNART DALEUS (c):
          </note>
          <note>
            Herr talman! Inga-Britt Johansson betygar sitt och sitt partis
            engagemang i miljöfrågorna. Det är självfallet alltid skönt att
            höra att allt fler partier sluter upp för miljöarbetet. Men man
            skall kanske inte göra det med den förmätna attityd som Inga-
          </note>
          <note>
            Britt Johansson i dag visar.
          </note>
          <note>
            Sanningen är den att under de gångna decennierna då miljöfrågorna
            har växt fram till en stor och viktig politisk fråga kan man,
            milt uttryckt, inte säga att det är Socialdemokraterna som gått
            i främsta ledet i kampen för miljön. Jag tillhör själv dem som
            var med i början på 70-talet när vi bildade nya miljöorganisationer,
            gick i armkrok och när Björn
          </note>
          <note>
            Gillberg tvättade skjortan i Prädd. Inte var det socialdemokrater
            man då återfann på de miljömässiga barrikaderna.
          </note>
          <note>
            Om man ser till de frågor som har framstått som några av de främsta
            på miljöområdet hörde tveklöst frågan om kärnkraften till dem
            som dominerade miljöengagemanget i landet. Inte kunde man hitta
          </note>
          <note>
            Socialdemokraterna i främsta ledet i arbetet för att förnya energisystemet
            och ersätta kärnkraften.
          </note>
          <note>
            Det som vi i dag diskuterar väldigt mycket på miljöområdet är
            hur vi skall hantera miljöfrågorna.
          </note>
          <note>
            Vi sätter i dag t.ex. de ekonomiska styrmedlen långt fram i det
            arbetet. Jag satt med i en utredning som hette miljö- och naturresurskommittén
            som var initierad av Centerpartiet och som blev klar en bit in
            på 80-talet. Så sent som 1983 reserverade sig
          </note>
          <note>
            Socialdemokraterna mot användning av ekonomiska styrmedel i miljöarbetet.
            Det tyder knappast på någon framsynthet på miljöområdet.
          </note>
          <note>
            I dag talar vi mycket berättigat om biotekniken och dess miljöanknytning.
            Inte finns
          </note>
          <note>
            Socialdemokraterna med i arbetet med att föra in denna nya fråga
            som en väsentlig och viktig del i vårt miljöarbete.
          </note>
          <note>
            Inga-Britt Johansson säger också med referens till det betänkande
            vi i dag diskuterar att frågorna har smulats sönder, som hon uttryckte
            det, i fördelningen mellan utskott. Det resonemanget bekräftar
            bara att Socialdemokraterna inte riktigt har förstått det väsen
            som miljöfrågorna i dag rymmer.
          </note>
          <note>
            Miljöfrågorna har sprängt sektorsgränserna. Vi kan i dag inte
            tala om att hantera miljöfrågorna isolerat i något organisatioriskt
            sammanhang vare sig det är fråga om ett utskott eller för den
            delen ett departement. Sanningen är att miljöfrågorna tränger
            igenom alla samhällssektorer, och det är inte mer är rätt och
            rimligt att också alla utskott i riksdagen därför återfinner frågor
            som har en tydlig koppling till miljöarbetet. Det är enbart riktigt
            att sektorsgränserna på det sättet har blivit utsuddade.
          </note>
          <note>
            Nu ligger, säger Inga-Britt Johansson, ett länge emotsett regeringsförslag
            i byrålådan, och det har skapat arbetsutrymme i jordbruksutskottet.
          </note>
          <note>
            Sanningen är den att när man tittar närmare på det material som
            fanns i byrålådorna när den nuvarande regeringen kom till arbetet
            visar det sig att det inte räcker med det underlaget för att lägga
            fram förslag som har den bredd som de förtjänar när de sätts in
            i rätt sammanhang, och till de frågorna hör förpackningsfrågorna.
            Man måste tala om förpackningsfrågorna i ett avfallssammanhang
            -- eller kalla det gärna ett kretsloppssammanhang -- och dit hör
            många andra frågor.
          </note>
          <note>
            Man kan väl därför snarare säga att regeringen nu måste ta nya
            initiativ för att koppla det underlag som fanns till de riktiga
            ambitioner som regeringen nu har att sätta in förpackningarna,
            avfallet, i rätt sammanhang, i ett kretsloppssammanhang, någonting
            som den tidigare regeringen inte förmått göra.
          </note>
          <note>
            Inga-Britt Johansson nämnde sedan konventionen om biologisk mångfald.
            Hon sade inte konventionen om biologisk mångfald och bioteknik,
            som ju är den riktiga beteckningen på innehållet i den konvention
            som man nu arbetar med. Det är väl ändå att kräva litet väl mycket
            synskhet av regeringen att säga att regeringen nu skall redovisa
            effekterna för svenskt vidkommande av en konvention som ännu inte
            är färdig. Vore det inte bättre att konventionen blev klar och
            att man med utgångspunkt i den sedan tog de riktiga och berättigade
            tagen för att omforma den till riktiga åtgärder också på svensk
            botten -- det må gälla biologisk mångfald, som måste värnas, och
            det må gälla kopplingen mellan den moderna biotekniken och miljöfrågorna?
          </note>
          <note>
            Jag kan försäkra Inga-Britt Johansson att just de frågorna har
            en mycket hög prioritet i regeringens arbete. Jag är övertygad
            om att Inga-Britt
          </note>
          <note>
            Johansson kommer att få anledning att återkomma till en diskussion
            om de här frågorna när regeringen i sin tur återkommer till riksdagen
            med förslag om just hur man skall förfara i de viktiga miljöfrågor
            som hittills inte har fått den tidigare regeringens uppmärksamhet.
          </note>
          <note>
            Jag vill, herr talman, till slut nämna något om de frågor som
            också finns i utskottets resonemang och som baserar sig på regeringens
            förslag när det gäller stöd till miljöorganisationer i det internationella
            arbetet. Jag tycker att det kan vara värt att här i kammaren uppmärksamma
            och betona att de svenska miljöorganisationerna bedriver ett mycket
            viktigt arbete när det gäller det internationella miljöengagemanget
            och att de svenska miljöorganisationerna har en framskjuten ställning.
          </note>
          <note>
            Trots den tidigare regeringens förslag här i riksdagen lyckades
            en majoritet förra året åstadkomma ett markerat stöd till bl.a.
          </note>
          <note>
            internationella försurningssekretariatet, ett stöd som nu fullföljs
            i regeringens förslag. Det är ett viktigt arbete, och det förtjänar
            uppmärksamhet och stöd liksom annat internationellt arbete som
            de svenska miljöorganisationerna bedriver, inte minst riktat till
            Europa -- det må gälla Östeuropa eller länderna inom EG.
          </note>
          <note>
            Herr talman! Det förslag som regeringen har lagt fram och som
            ligger till grund för utskottets betänkande -- jag tänker på det
            engagemang som den nuvarande regeringen visar i miljöfrågorna
            och förmågan att hantera de riktiga instrumenten, inte minst de
            ekonomiska styrmedlen -- visar att vi har alla förutsättningar
            att se ett starkt engagemang och ett konkret arbete, såväl på
            ett svenskt plan som i internationella sammanhang. Därför, herr
            talman, yrkar jag bifall till utskottets hemställan i jordbruksutskottet
            betänkande nr 13.
          </note>
          <note type="speaker">
            Anf. 151 INGA-BRITT JOHANSSON (s) replik:
          </note>
          <note>
            Herr talman! Jag kan berätta för Lennart Daléus att jag började
            tidigare än på 70-talet -- jag började
          </note>
          <note>
            1968, när Hans Palmstiernas bok Plundring, svält, förgiftning
            kom -- med att starta en mängd studiecirklar där vi diskuterade
            miljöfrågorna och framtiden med utgångspunkt i den boken.
          </note>
          <note>
            Miljöfrågorna är alltså inte nya inom socialdemokratin. Det fanns
            kända socialdemokrater som långt tidigare -- redan på 40-
          </note>
          <note>
            talet -- skrev böcker om miljösituationen och vad som behövde
            göras i framtiden. Sedan kan vi alla hålla med om att det har
            gått långsamt, inte bara hos oss utan i de flesta partier.
          </note>
          <note>
            Ett tydligt exempel på hur långsamt det går ser vi just nu i
            centerns arbete i regeringen. Jag tror det var SAF-tidningen --
            men jag är inte säker; det kan också ha varit Ny Teknik -- som
            i senaste numret betygsatte regeringen och de olika departementen.
          </note>
          <note>
            Där fick miljödepartementet en etta -- det var det lägsta man
            kunde få. Tidningen hade samma utgångspunkt som vi har i vår kritik,
            nämligen att det icke har kommit någonting från miljödepartementet
            sedan regeringen tillträdde.
          </note>
          <note>
            Nu har vi hört av massmedia att det kommer 500
          </note>
          <note>
            miljoner i kompletteringspropositionen. Men allt det som det
            stod om i gröna bilagan, som ju egentligen var en beskrivning
            av redan beslutad politik, har vi inte sett så mycket mer av.
          </note>
          <note>
            Lennart Daléus säger också att vi inte har förstått frågorna
            när vi säger att det behövs ett miljöutskott i riksdagen -- miljöfrågorna
            måste genomsyra arbetet överallt. Okej, de skall genomsyra arbetet
            överallt, men det hindrar ju inte att vi behöver ett ställe där
            de övergripande frågorna diskuteras och där man drar upp riktlinjerna
            för miljöpolitiken, på det sätt som man hade hoppats att miljödepartementet
            skulle göra men inte gör. I och med att miljödepartementet inte
            har tagit upp frågorna gör de andra departementen ingenting heller
            -- det händer ingenting över huvud taget.
          </note>
          <note>
            När det slutligen gäller konventionen och behovet av att klargöra
            konsekvenserna är det vår bestämda uppfattning att vi redan nu
            när vi ser åt vilket håll konventionen lutar kan redogöra för
            de konsekvenser som den kommer att få för svenskt skogs- och jordbruk
            och säga att vi är beredda att ta de konsekvenserna; vi kommer
            att verka för att åtgärderna så snabbt som möjligt genomförs i
          </note>
          <note>
            Sverige. Det kommer att ge de svenska insatserna på konferensen
            mer styrka än de annars skulle ha.
          </note>
          <note type="speaker">
            Anf. 152 LENNART DALÉUS (c) replik:
          </note>
          <note>
            Herr talman! Jag betvivlar inte engagemanget hos enskilda personer
            med socialdemokratisk hemvist, ens genom årtiondena. Vad jag kritiserade
            var att det socialdemokratiska partiet i sin politiska utövning
            under många tiotal år inte har förmått att ta till sig eller föra
            en stark och riktig miljöpolitik.
          </note>
          <note>
            Det var min kritik. Jag är fullt medveten om att flera enskilda
            personer med socialdemokratisk bakgrund har haft ett engagemang,
            men det är två skilda saker. Centerpartiet har förmått att ha
            såväl individer som en partipolitik med just detta starka miljöengagemang.
          </note>
          <note>
            Sedan är jag inte så orolig för den betygsättning som från tid
            till annan förekommer i tidskrifter av skiftande karaktär av det
            arbete som bedrivs i miljödepartementet. Det intressanta är om
            man lyckas ge miljöfrågorna en stark position i regeringens arbete.
            Inga-Britt Johansson vet lika väl som jag att t.ex. de riktlinjer
            som vi just nu efterlyser tidigare inte återfunnits exempelvis
            som bilagor till finansplanen. Det är en åtgärd t.ex.
          </note>
          <note>
            Jag har därutöver i en tidigare debatt med företrädare för Socialdemokraterna
            här i kammaren pekat på många åtgärder av rent konkret praktisk
            karaktär som har vidtagits i regeringens arbete, t.ex. åtgärderna
            i samband med grönområdet i Stockholms norra del,
          </note>
          <note>
            Hagaområdet, som jag nämnde vid det tillfället.
          </note>
          <note>
            Till det skall man lägga att den stora miljöhändelse som miljövärlden
            i dag ser fram emot är konferensen i Rio, den som kallas UNCED.
          </note>
          <note>
            Jag kan lova Inga-Britt Johansson att det svenska arbetet --
            som rent definitionsmässigt kräver arbete -- är mycket starkt
            inför den konferensen och att Sverige ligger mycket långt framme
            när det gäller förslag, åtgärder och engagemang, vilket också
            bekräftas av det internationella miljösamfundet. Där råder det
            inget tvivel om att
          </note>
          <note>
            Sverige driver de här frågorna, ett arbete som uppenbarligen
            och alldeles självklart kräver engagemang.
          </note>
          <note>
            Det viktiga är ju att regeringen, på alla områden som genomsyras
            av miljöfrågorna, såsom energiområdet, trafikområdet och liknande,
            har ett aktivt miljöarbete. Inga-Britt Johansson vet att det är
            ett arbete som centern driver och har lyckats med.
          </note>
          <note type="speaker">
            Anf. 153 INGA-BRITT JOHANSSON (s) replik:
          </note>
          <note>
            Jag vill påminna Lennart Daléus om att när det gäller många av
            de frågor där Sverige har varit föregångare har de drivits igenom
            av en socialdemokratisk regering, och alltså med vänstermajoritet
            i riksdagen. Det började med inrättandet av naturvårdsverket 1972.
          </note>
          <note>
            Jag ställde två frågor i mitt inledningsanförande som Lennart
            Daléus inte har svarat på. Den ena frågan gällde varför centern
            inte kan ställa upp på att man använder beredskapspengar till
            att inrätta beredskapsarbeten i naturvårdens tjänst. Den andra
            frågan gällde vad som har blivit så mycket bättre när det gäller
            kalkningen, att man inte har tagit med den ursprungliga, planmässiga
            ökningen i årets budget.
          </note>
          <note>
            De frågorna fick jag inget svar på. De är naturligtvis små detaljer
            i den övergripande diskussionen, men jag skulle ändå vilja höra
          </note>
          <note>
            Lennart Daléus svar på de två frågorna.
          </note>
          <note>
            Jag tvivlar inte alls på att man lägger ner ett stort arbete
            på Rio-konferensen -- ett arbete som också påbörjades under den
            förra majoritetens tid -- men det arbetet får ju inte innebära
            att man inte gör någonting här hemma. Lennart Daleus påstår att
            det genomsyrar regeringens politik. Han kanske kan ge några konkreta
            exempel på nya frågor som kommit upp efter regeringsskiftet. Jag
            kan inte komma på en enda sådan ny fråga.
          </note>
          <note type="speaker">
            Anf. 154 LENNART DALÉUS (c) replik:
          </note>
          <note>
            När det gäller den sista frågan vill jag säga att Inga-
          </note>
          <note>
            Britt Johansson nog läser tidningen precis som många av oss andra,
            så hon kan se hur man i fråga efter fråga, i sektor efter sektor
            -- energisektorn, t.ex. -- driver centerns engagemang nästan till
            sin spets. Hon kan också se hur centerns engagemang har lyckats
            i regeringsarbetet; det må gälla energifrågorna eller sammankopplingen
            av energi och ekonomi och därmed också beredvilligheten att vilja
            använda ekonomiska styrmedel.
          </note>
          <note>
            Jag är övertygad om att Inga-Britt Johansson har tagit del av
            de referaten, precis som hon tidigare hänvisade till hur tidningar
            gör bedömningar.
          </note>
          <note>
            De frågor som Inga-Britt Johansson tar upp är, precis som hon
            själv säger, av liten karaktär i det material som utskottet har
            haft att behandla. De är också av det slaget att de är påspädningar
            och marginella överbud i förhållande till regeringens förslag.
            Som utskottet har redovisat kommer de antingen att behandlas i
            det fortsatta arbetet eller finns redan tillvaratagna genom åtgärder
            från regeringens sida.
          </note>
          <note>
            När det gäller UNCED och arbetet där så är det ju inte bara så
            att regeringen och miljöministern har lagt ner ett stort arbete
            på att driva den frågan, utan man har också -- och det är det
            viktiga -- lyckats föra fram de tunga viktiga svenska ståndpunkterna
            när det gäller frågor som rör klimatförändringar, biologisk mångfald,
            bioteknik och kopplingen till militär verksamhet samt miljö. Jag
            tror alltså inte att Inga-Britt Johansson behöver vara orolig
            för att vi kan vänta någon negativ kritik från omvärlden när det
            gäller den här regeringens sätt att bedriva det internationella
            miljöarbetet, även om det uppenbarligen inte är lika uppskattat
            av Inga-Britt
          </note>
          <note>
            Johansson här hemma.
          </note>
          <note>
            Tredje vice talmannen anmälde att Inga-Britt
          </note>
          <note>
            Johansson anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 155 SONIA KARLSSON (s):
          </note>
          <note>
            Herr talman! Jag vill anföra några synpunkter med anledning av
            vår motion nr 603 om behovet av en besöksanläggning i Tåkern-Ombergsområdet.
          </note>
          <note>
            Utskottet avslår vår motion med hänvisning till att det finns
            en särskild fond, Tåkernfonden, för vård av naturen kring sjön.
            Utskottet avslog en likalydande motion förra året med samma motivering.
          </note>
          <note>
            Tåkern är ett naturreservat, sjön är unik och räknas som vårt
            lands och norra Europas främsta fågelsjö.
          </note>
          <note>
            Det statliga anslaget för att vårda naturreservat m.m. har inte
            räckt till för att vårda Tåkern.
          </note>
          <note>
            I årets motion har vi redovisat att Tåkernfonden har tillkommit
            för att bättre vårda och ta till vara
          </note>
          <note>
            Tåkerns möjligheter. Målsättningen är att avkastningen av fondens
            medel tillsammans med det statliga anslaget skall ge tillräckliga
            resurser för löpande skötsel så att sjöns möjligheter att bevaras
            och utvecklas stärks.
          </note>
          <note>
            Fondens syfte är vetenskapligt; utredning av sjöns status och
            forskning är viktiga uppgifter. Dessutom lämnas stöd för betesdrift
            för att bevara strandängarna för fågellivet. Viss del används
            också till information samt viss guidning runt sjön.
          </note>
          <note>
            Fondens avkastning är ca 1/2 miljon kronor -- det räcker nätt
            och jämt för de uppgifter som fonden har. Det strider mot fondens
            syfte att använda medlen på annat sätt.
          </note>
          <note>
            Tåkern är ett nationellt intresse. För att ge besökarna bättre
            möjligheter att uppleva och lära känna Tåkern och Tåkernbygdens
            stora värden behövs en besöksanläggning, liknande dem som finns
            vid Hornborgasjön och Abisko nationalpark.
          </note>
          <note>
            Utskottet förbigår själva sakfrågan, nämligen besöksanläggningen.
            Tåkernfonden kan inte finansiera en sådan anläggning. Som motionär
            skulle jag välkomna en dialog med utskottet om hur man skall kunna
            möjliggöra detta.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 april.)
          </note>
          <note>
            7 § Vissa skogsfrågor
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1991/92:JoU14 Vissa skogsfrågor.
          </note>
          <note type="speaker">
            Anf. 156 JAN FRANSSON (s):
          </note>
          <note>
            Herr talman! Det här betänkandet från jordbruksutskottet om vissa
            skogsfrågor utgör naturligtvis inget underlag för någon mer omfattande
            sakdebatt om skogspolitiken. Jag skall inte heller ta upp någon
            sådan debatt.
          </note>
          <note>
            Vi har en skogspolitisk kommitté, tillsatt av den socialdemokratiska
            regeringen. Den har i uppdrag att senare i år lägga fram ett förslag
            till den framtida skogspolitiken. Men det finns anledning att
            starkt kritisera den nuvarande regeringen för att man genom olika
            beslut gång efter annan ändrat förutsättningarna för kommitténs
            arbete, utan att ändra direktiven för kommittén. Det må vara en
            regering obetaget att göra sådana ändringar av direktiv, men man
            har valt en linje där man fattar beslut som starkt förändrar förutsättningen
            för kommittén. Det har skapat stor oklarhet när det gäller kommitténs
            arbete. Den moderate ordföranden har ingen avundsvärd uppgift.
          </note>
          <note>
            Man har här tidigare debatterat skogsvårdsavgiften. I kommitténs
            direktiv ingick att vi skulle se över skogsvårdsavgiften och se
            om man hittade någon annan form av finansiering. Det är också
            de enda tilläggsdirektiv vi har fått från regeringen, att när
            skogsvårdsavgiften är borta se om det finns någon annan finansiering
            och om kommittén finner att stödet är ett medel i skogspolitiken.
          </note>
          <note>
            Jag vill gärna upprepa det som både Åke Selberg och John Andersson
            tidigare varit inne på, nämligen att det märkliga har inträffat
            att det har använts som ett medel i skogspolitiken att man kan
            kritisera den socialdemokratiska regeringen och vår riksdagsgrupp
            för att under i stort sett hela
          </note>
          <note>
            1980-talet ha tagit ut en skogsvårdsavgift, som i och för sig
            sett över ett tidsperspektiv har återgått till skogsbruket. Trots
            detta har man med en papegojas envishet förfäktat att skogvårdsavgiften
            var en skatt som gick in i statskassan.
          </note>
          <note>
            Nu har man avskaffat skogsvårdsavgiften. För protokollets skull
            vill jag att det blir helt klarlagt:
          </note>
          <note>
            skogsvårdsavgiftsmedlen går fortfarande in i statskassan för
            nästa budgetår i storleksordningen sannolikt kring 400 milj.kr.,
            eftersom det finns en eftersläpning. Pengar finns, men regeringen
            har valt att stärka statskassan.
          </note>
          <note>
            Jag är naturligtvis lika förvånad som tidigare talare som har
            frågat: Var finns skogsägarnas kritik, och hur kan man förklara
            denna helomvändning?
          </note>
          <note>
            Skogsvårdsavgiften är efter det borgerliga majoritetsbeslutet
            i höstas en skatt som går in i
          </note>
          <note>
            Wibbles kassa. Men vi har tidigare hört från Åke
          </note>
          <note>
            Selberg och John Andersson att skogsbruket i
          </note>
          <note>
            Norrlands inland får bekymmer, eftersom större delen har använts
            för att stärka lönsamheten i det norrländska skogsbruket.
          </note>
          <note>
            Det är på samma sätt med det som debatterats tidigare här nämligen
            stödet till samordning vid byggande av skogsbilvägar. När denna
            fråga ändå penetrerades i jordbruksutskottet kanske det också
            gick upp för vissa borgerliga ledamöter att man därmed avskaffat
            möjligheten till styrning av byggandet av skogsbilvägar, bl.a.
            ur naturvårdssynpunkt och miljösynpunkt. Man står alltså i dag
            tomhänt. Det är fritt fram för skogsägarna att bygga sina skogsbilvägar
            utan minsta hänsyn till miljön.
          </note>
          <note>
            Det senaste exemplet på att man ändrar förutsättningarna är de
            signaler som kommer om att skogsvårdsorganisationen -- som är
            ett viktigt instrument i skogspolitiken -- skall bantas med en
            femtedel. Vi överraskas inte av någonting numera.
          </note>
          <note>
            Vi får väl se vad kompletteringspropositionen innebär.
          </note>
          <note>
            Regeringen måste väl visa handlingskraft och visa hur man drar
            ner på organisationen. Att man inte har med några bedömningar
            av effekten kan vi ge många exempel på från många politiska områden.
          </note>
          <note>
            Inte på något område har svenska folket sett några positiva effekter
            av dessa skott man riktar åt olika håll i vårt välfärdssamhälle.
          </note>
          <note>
            I kommittén har vi socialdemokrater vid ett par tillfällen övervägt
            om vi skall fortsätta att vara med i kommitténs arbete. Jag vet
            att även andra i kommittén frågar sig om det kanske vore lika
            bra att gå hem. Vi avvaktar om det kommer ytterligare ändringar
            av förutsättningarna för kommitténs arbete. Jag vill fråga om
            Ivar Virgin har någon som helst förståelse för att vi är kritiska.
          </note>
          <note>
            Jag skulle också vilja fråga Ivar Virgin: Finns det någonting
            i misstankarna om att regeringen kör vid sidan om utredningen?
            Det har sagts att man kör sitt race vid sidan om utredningen.
            Jag har ställt samma fråga till den moderate ordföranden i kommittén.
            Han säger att han inte känner till någonting sådant.
          </note>
          <note>
            Ivar Virgin har tillfälle att klara ut om regeringen är beredd
            att skjuta samma höftskott mot skogspolitiken som man gör mot
            andra områden i samhället. Målet är uppenbarligen klart: det ena
            området efter det andra skall skjutas sönder. Vad som sedan händer
            tror jag inte moderaterna känner någon större omsorg om. Det är
            moderata dogmer som styr politiken i stor utsträckning.
          </note>
          <note>
            Jag vill för min del deklarera att vi socialdemokrater ser skogen
            som en oerhörd tillgång för vårt land, för vår ekonomi, för vår
            välfärd, för vår miljö. Den kan inte utsättas för de experiment
            som vi ser på andra områden.
          </note>
          <note>
            Ivar Virgin är vice ordförande i jordbruksutskottet.
          </note>
          <note>
            Jag förväntar mig att han som tung regeringsrepresentant tar
            detta tillfälle att ge oss en principiell deklaration om hur han
            ser på de skogspolitiska målen och medlen.
          </note>
          <note>
            Är det meningen att alla de medel som vi ganska framgångsrikt
            har använt i vår skogspolitik skall mönstras ut? Det är ett besked
            som Ivar Virgin har tillfälle att ge nu.
          </note>
          <note>
            För övrigt yrkar jag bifall till den socialdemokratiska reservationen
            i utskottets betänkande 14.
          </note>
          <note type="speaker">
            Anf. 157 ROLF L. NILSON (v):
          </note>
          <note>
            Herr talman! Jag skall mycket kortfattat och enkelt yrka bifall
            till den meningsyttring av Annika
          </note>
          <note>
            Åhnberg som finns fogad till betänkandet. Den berör mom. 4 och
            går ut på en begäran från riksdagen om ett tillkännagivande om
            ett förbud mot ytterligare plantering av contortatall och ett
            generellt förbud mot införande av främmande trädslag, om det inte
            rör sig om forskningsprojekt där man gjort en noggrann och allsidig
            miljökonsekvensbeskrivning innan ett sådant tillstånd ges.
          </note>
          <note type="speaker">
            Anf. 158 IVAR VIRGIN (m):
          </note>
          <note>
            Herr talman! I detta betänkande behandlas en del motioner på
            skogsområdet. Jan Fransson satte i gång en allmän skogspolitisk
            debatt, och jag skall väl ta upp några av hans trådar.
          </note>
          <note>
            Först och främst måste man konstatera att den skogspolitiska
            utredningen ursprungligen fick sina direktiv från en socialdemokratisk
            regering. Det är inte konstigt att en borgerlig regering genomför
            de förslag som de sedan länge har motionerat om. Med hänsyn till
            genomförandet av dessa åtgärder måste man då genomföra vissa ändringar
            i direktiven. Det är väl i detta fall en självklarhet.
          </note>
          <note>
            Jag skulle tro att skogsägarna är utomordentligt tacksamma över
            den förändring som skett. De har nog alltid betraktat denna skogsvårdsavgift
            som en ren skatt och det med all rätt. Att slippa en skatt måste
            ju för den grupp som slipper skatten upplevas som positivt.
          </note>
          <note>
            Även om det skett ett visst överuttag i förhållande till de insatser
            som gjorts, tror jag ändå att de upplever förändringen som det
            väsentliga i det här fallet.
          </note>
          <note>
            När det gäller skogsbilvägarna och miljöpåverkan vill jag samtidigt
            konstatera att SNF i många debattartiklar i sin tidning mycket
            skarpt kritiserat det statliga stödet till skogsbilvägarna.
          </note>
          <note>
            Jan Fransson tar upp svårigheten att samordna, när man överlåter
            åt enskilda skogsägare själva att bestämma hur skogsbilvägarna
            skall dras. Jag är inte det minsta orolig. Jag är övertygad om
            att om det är en fördel att samverka så kommer skogsägarna att
            göra det. Betänkandet pekar dessutom på möjligheten att via skatteavdrag
            stimulera till en satsning på skogsbilvägar från skogsägarnas
            sida. Jag är helt övertygad om att skogsstyrelsen i vissa fall
            kan bidra till en samordning men att den samordningen naturligt
            kommer som ett initiativ från skogsägare som känner behov av hjälp
            på det här området.
          </note>
          <note>
            Jag kan konstatera att de motioner som behandlas i betänkandet
            i de flesta fall avstyrks med hänvisning till den skogspolitiska
            utredningen, som
          </note>
          <note>
            Jan Fransson nämnde. Jag är övertygad om att den kommer att ge
            en allsidig belysning av skogsfrågorna, och jag hyser inte alls
            den pessimism i fråga om utredningens resultat som jag tyckte
            litet genomsyrade Jan Franssons framställning. Utredningen skall
            presentera sina resultat inom ungefär tre månader, så det är ju
            en relativt kort tid kvar.
          </note>
          <note>
            Jag hoppas och tror att utredningen kommer att föreslå en radikal
            förenkling av nuvarande skogsvårdslagstiftning. Jag menar att
            det finns all anledning att hälsa en sådan förenkling med tillfredsställelse.
            Det finns många exempel på att den nuvarande skogsvårdslagen faktiskt
            inte fungerar så väl som Jan Fransson försökte göra gällande.
            I fortsättningen tycker jag i princip att de krav som skall ställas
            på skogsägaren skall gälla skyldigheten att återplantera.
          </note>
          <note>
            Att befria skogsbruket från detaljregler och byråkrati kommer
            enligt min mening att gynna nya, alternativa skogsbruksmetoder,
            och detta bör i sin tur medverka till en artrik och variationsrik
            skog.
          </note>
          <note>
            Det kommer på det sättet att vara lättare att leva upp till de
            krav på naturhänsyn som med rätta kan ställas på skogsägarna.
            Det förekommer i
          </note>
          <note>
            Socialdemokraternas motion på det här området kritik mot skogsägarna
            för att de inte i alla fall har levt upp till 21 § i skogsvårdslagen.
            Man kan ändå konstatera att det har skett en utomordentligt stark
            förbättring och att intresset från skogsägarnas sida ständigt
            ökar. Jag är på den punkten mycket optimistisk om möjligheterna
            att nå mycket långt inom det här området. Jag är dessutom övertygad
            om att skogsägare som tilldelas ett större eget ansvar också kommer
            att förvalta skogstillgångarna på bästa sätt och med stort hänsynstagande
            till naturvården.
          </note>
          <note>
            Den socialdemokratiska tanken i reservationen, att man skall
            säkerställa mark för naturvårdsändamål med hjälp av kollektiv
            ägarfinansiering, finner jag stötande. Behöver vissa biotoper
            ett så starkt skydd att det är aktuellt att bilda naturreservat
            måste vanliga regler gälla. Staten får då gå in med budgetmedel
            och lösa in marken. Jag är helt säker på att ett biotopskydd ofta
            kan åstadkommas med relativt små förändringar i brukningsmetoder
            och att en rättvis ersättning till skogsägarnas insatser kommer
            att skapa ett gott klimat för samarbete.
          </note>
          <note>
            Även sådana ersättningar bör finansieras över budgeten.
          </note>
          <note>
            När det gäller den särskilda meningsyttringen om införande av
            främmande trädslag kan jag mycket väl tänka mig att man genomför
            en miljökonsekvensanalys för att bedöma om en främmande trädart
            skall införas.
          </note>
          <note>
            Miljöskyddskommittén arbetar i den riktningen, och jag är övertygad
            om att förslag med den inriktningen kommer att läggas fram.
          </note>
          <note>
            De krav som ställs på en sådan miljökonsekvensanalys måste vara
            rimliga. Vi har ändå hundraåriga omloppstider när det gäller träd,
            och kraven måste sättas så att man tillåts starta en odling och
            under perioden successivt kan bli säkrare och säkrare på att det
            är en riktig åtgärd.
          </note>
          <note>
            Jan Fransson hade ett par åsikter om skogen som tillgång för
            vår välfärd, och jag håller fullständigt med honom om detta. Jag
            skulle vilja säga att skogen är en av våra absolut värdefullaste
            tillgångar. För att säkra den tillgången menar jag att det är
            av utomordentlig vikt att vi slår vakt om äganderätten i fråga
            om våra svenska skogstillgångar. Enligt min mening är den socialdemokratiska
            reservationen ett uttryck för att man inte respekterar den äganderätten.
          </note>
          <note>
            Herr talman! Jag yrkar bifall till utskottets hemställan och
            avslag på reservation och meningsyttring.
          </note>
          <note type="speaker">
            Anf. 159 JAN FRANSSON (s) replik:
          </note>
          <note>
            Herr talman! Jag begärde inte av Ivar Virgin att han skulle göra
            någon större genomgång. Han började så smått med det. Vad jag
            var intresserad av var den mer principiella inriktningen och på
            vilken grund en framtida skogspolitik skall vila.
          </note>
          <note>
            Jag frågade vilka medel i vår nuvarande skogspolitik Ivar Virgin
            vill mönstra ut och om grunden skall vara ägandemakt och marknad.
            I så fall skulle det naturligtvis vara intressant att höra var
            Virgin hämtar sina föregångsexempel, om de finns någonstans ute
            i världen. Hur ser Ivar Virgin rent allmänt på Sveriges sätt att
            sköta sin naturresurs skogen? Det var kanske mer av det resonemanget
            och de synpunkterna i klartext jag önskade från Virgin.
          </note>
          <note type="speaker">
            Anf. 160 IVAR VIRGIN (m) replik:
          </note>
          <note>
            Herr talman! Jag tyckte att jag väl täckte in just det området
            i mitt anförande. Jag har en utomordentligt stark tro på den privata
            äganderätten. Jag är helt övertygad om att skogsägare som uppmuntras
            och som får stöd från stat och samhälle är de bästa förvaltarna
            av den utomordentligt viktiga tillgång som skogen är. Alla intrång,
            alla statliga ingrepp på det här området bidrar i själva verket
            till att öka bl.a.
          </note>
          <note>
            miljöproblemen.
          </note>
          <note>
            Vi har många instrument för artskydd och bevarande av viktiga,
            unika biotoper och naturtillgångar. Nationalparkerna är ju det
            yttersta instrumentet, och i det sammanhanget tycker vi att det
            är självklart att det är staten som skall äga, eftersom det är
            fråga om tillgångar av ett sådant värde att staten bör ta det
            yttersta ansvaret.
          </note>
          <note>
            Naturreservaten utgör ett annat sätt att bevara viktiga biotoper
            och viktiga tillgångar. Vi kan också tänka oss att på olika sätt
            stimulera enskilda ägare till att göra särskilda insatser för
            att skydda biotoper.
          </note>
          <note>
            Jag kan erinra om att det inom EG finns mycket generösa regler
            för hur man kan hjälpa till att åstadkomma ett sådant artskydd.
            De hektarersättningar som förekommer i EG är höga, vilket innebär
            att man sätter stort värde på insatser som görs på det här området
            och att man är beredd att på ett rättvist sätt betala för den
            här typen av insatser. Jag tror att detta är metoder som garanterar
            mångfald inom skogsbruket, en mångfald som vi väl alla strävar
            efter.
          </note>
          <note type="speaker">
            Anf. 161 JAN FRANSSON (s) replik:
          </note>
          <note>
            Herr talman! Ivar Virgin nämnde Svenska naturskyddsföreningens
            intresse för det svenska skogsbruket. Det är bra att man inom
          </note>
          <note>
            Naturskyddsföreningen är intresserad av skogsbruket. Jag skulle
            vilja fråga Ivar Virgin om han delar Svenska naturskyddsföreningens
            uppfattning att det finns en konflikt mellan å ena sidan skogsägarens
            privata, kortsiktiga önskemål och å andra sidan samhällets långsiktiga,
            övergripande mål att bevara skogens biologiska rikedom. Det är
            ordagrant vad
          </note>
          <note>
            Naturskyddsföreningen har sagt. Delar Ivar Virgin
          </note>
          <note>
            Naturskyddsföreningens mening i det avseendet?
          </note>
          <note>
            Sedan frågade jag efter ett exempel på någon föregångare när
            det gäller att vårda naturresursen skog i världen. Finns det något
            exempel, Ivar
          </note>
          <note>
            Virgin, på att ägarmakt och marknad har lett till en långsiktig
            hushållning med naturresurser och miljö? Jag kan nämna ett annat
            bra exempel på att naturresurser vårdas och brukas genom demokratisk
            kontroll, och det är Sverige -- där är
          </note>
          <note>
            Sverige ett föregångsland.
          </note>
          <note>
            Vad vi nu har att göra är att komplettera skogspolitiken med
            ett miljömål. Alla åtgärder när det gäller att bruka skogen, att
            använda skogsmarken, skall avvägas mot detta miljömål, som det
            nu är nödvändigt att sätta upp för skogsbruket.
          </note>
          <note type="speaker">
            Anf. 162 IVAR VIRGIN (m) replik:
          </note>
          <note>
            Herr talman! Jan Fransson säger att Sverige är ett föregångsland,
            och jag tror att han har rätt. Men jag skulle vilja analysera
            den bilden och säga att det bl.a. beror på att vi har självägande
            skogsägare, som har skött skogen i stort sett efter eget huvud.
          </note>
          <note>
            Jag tror faktiskt att vår skogsvårdslagstiftning delvis har hindrat
            dem i ett rimligt miljöansvar. De debatter vi har haft om bl.a.
            fjällnära skogar har ofta gällt skogar som har varit statligt
            ägda.
          </note>
          <note>
            All erfarenhet talar för att ett spritt enskilt ägande, som uppmuntras
            av statsmakterna på olika sätt, är den väg som är den bästa i
            sammanhanget. Allt statligt ägande, all socialism i alla dess
            former, är ett hot mot naturresursen skog. Här har vi möjligen
            helt olika meningar, men min absolut bestämda mening är att äganderätten
            till skogen är själva hjärtpunkten i ett artbevarande och ett
            skogsbevarande på hög nivå.
          </note>
          <note type="speaker">
            Anf. 163 JAN FRANSSON (s) replik:
          </note>
          <note>
            Herr talman! Ivar Virgin försöker glida undan huvudfrågan, som
            inte handlar om privat ägande eller inte -- ingen ifrågasätter
            privat skogsägande.
          </note>
          <note>
            Vad debatten handlar om är om vården av vår viktigaste naturresurs
            är en hela folkets angelägenhet, eller om det är en angelägenhet
            enbart för dem som äger makt genom ägande. Jag har efterlyst var
            Ivar Virgin står, och jag fick ett svar i hans senaste replik.
            Han menar att utgångspunkten när vi utformar vår skogspolitik
            är ägandemakt och marknad, och all möjlig demokratisk kontroll
            och inflytande från svenska folket över den naturresursen betraktar
            han som socialism. Jag tackar Ivar Virgin för att han ändå till
            slut blev tydlig på den här punkten, då det kan ge viss ledning
            i det fortsatta skogspolitiska arbetet i kommittén.
          </note>
          <note type="speaker">
            Anf. 164 IVAR VIRGIN (m) replik:
          </note>
          <note>
            Herr talman! Om jag utgår från att ägarrätten är utomordentligt
            viktig i detta sammanhang, har jag nu i många inlägg talat om
            att samhället, staten, självklart också har en rätt. Den rätten
            har jag försökt beskriva, bl.a. genom att säga att unika naturtillgångar,
            som skogstillgångar, skall kunna bli nationalparker, och där skall
            det vara ett statligt ägande, ett statligt inflytande. Det finns
            över hela världen, och det är en bra form. För mig är det självklart
            att ägandeförhållandet i det fallet överförs till staten.
          </note>
          <note>
            När det gäller naturreservat är det för att skydda värdefulla
            biotoper och vissa områden, som ideella stiftelser, stat eller
            någon annan kan åta sig ett visst skötselansvar för att uppnå
            det här artskyddet. Jag kan inte se den konflikt som Jan Fransson
            målar upp mellan svenska folket och ägarmakten, som han uttrycker
            det. För mig är ägandet i detta fall en förvaltning, och med det
            följer ett förvaltaransvar.
          </note>
          <note>
            Enligt min uppfattning tar ägarna av svensk skog detta ansvar,
            i utomordentligt hög grad, och det är någonting som vi alla skall
            vara tacksamma för. Jag är övertygad om att man, med rimliga spelregler,
            kan förstärka detta förvaltaransvar hos skogsägarna, och det skall
            vara inriktningen på skogspolitiken att verkligen åstadkomma det,
            att få ett förtroendefullt samarbete mellan statsmakterna och
            skogsägarna.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 april.)
          </note>
          <note>
            8 § Anslag till riksgäldskontoret
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1991/92:FiU14 Anslag till riksgäldskontoret (prop.
          </note>
          <note>
            1991/92:100 delvis).
          </note>
          <note type="speaker">
            Anf. 165 ROLAND SUNDGREN (s):
          </note>
          <note>
            Herr talman! Vi socialdemokrater har i en reservation till finansutskottets
            betänkande nr 14
          </note>
          <note>
            framhållit att vi vill att kontrollen skall förbättras när det
            gäller premieobligationshandeln.
          </note>
          <note>
            Det här är en fråga som finansutskottet har behandlat under en
            följd av år. Under förra riksmötet konstaterades att riksgäldskontoret
            sedan en tid tillbaka har hållit på med en översyn av bl.a. förutsättningarna
            för en registrering av kommande premielån. Men ännu har ingenting
            hänt, och vi anser därför att tiden nu är mogen för riksgäldskontoret
            att verkligen se till att komma till rätta med detta problem.
          </note>
          <note>
            Det är viktigt med en sådan här registrering, så att möjligheterna
            förbättras att kontrollera förmögenhetsbeskattning och förmögenhetsberoende
            avgifter och bidrag. Som har framhållits i en motion som utgör
            underlag för detta ärende, har en omfattande spekulation med betydande
            skatteundandragande kunnat ske genom denna obligationshandel.
          </note>
          <note>
            Detta är en fråga som under senare år också har aktualiserats
            i flera utredningar, bl.a.
          </note>
          <note>
            kapitalvinstkommittén och inkomstskattekommittén.
          </note>
          <note>
            En registrering motsvarande den som nu gäller för innehav av
            sparobligationer, VPC-noterade aktier och bankkonton skulle också
            i hög grad underlätta den fysiska distributionen samt handeln
            och vinstavstämplingen av premieobligationer. Det skulle därmed
            leda till att spararna inte behöver åsamkas förluster till följd
            av att de glömmer bort att lösa in vinster. Varje år preskriberas
            oinlösta premieobligationer och premievinster för ca 30
          </note>
          <note>
            milj.kr.
          </note>
          <note>
            Vår uppfattning är att något nu snabbt måste ske för att man
            skall komma till rätta med detta problem, och därför har vi avgett
            denna reservation, som innebär att regeringen ger riksgäldskontoret
            i uppdrag att skyndsamt lägga fram ett förslag i frågan.
          </note>
          <note>
            Herr talman! Jag vill med det anförda yrka bifall till denna
            vår reservation.
          </note>
          <note type="speaker">
            Anf. 166 TOM HEYMAN (m):
          </note>
          <note>
            Herr talman! Reglering, registrering och kontroll har alltid
            varit kännetecknande för socialdemokratisk politik. Tanken att
            det skall kunna förekomma en av staten oreglerad handel med premieobligationer
            tycks vara helt otänkbar för socialdemokratin. I reservationen
            tar man upp problemet med de oinlösta obligationerna som preskriberas.
            Det ger en vänligare framtoning än den ursprungliga motionen av
            Bengt Silfverstrand, som mest oroar sig för skattesmitning och
            spekulation.
          </note>
          <note>
            Genom ett framtida kontobaserat premielånesystem kommer motionärernas
            krav att bli tillgodosett. Ungefär samtidigt kommer det fiskala
            behovet av kontroll att upphöra, eftersom förmögenhetsskatten
            slopas från och med år 1994.
          </note>
          <note>
            Vinsterna är ju redan skattefria. Något behov av skärpt kontroll
            finns därför inte. Därmed fordras inte heller något uppdrag till
            riksgäldskontoret.
          </note>
          <note>
            Det arbetet pågår redan.
          </note>
          <note>
            Herr talman! Jag yrkar därför bifall till utskottes hemställan
            och avslag på reservationen.
          </note>
          <note type="speaker">
            Anf. 167 ROLAND SUNDGREN (s) replik:
          </note>
          <note>
            Herr talman! Det var ganska intressant att få höra att reglering
            och kontroll är kännetecknande för
          </note>
          <note>
            Socialdemokraterna. Det skulle betyda att skatteundandragande
            och möjligheter att komma undan skatt och få en orättvis beskattning
            enligt det beslut vi har fattat är något som kännetecknar
          </note>
          <note>
            Moderaterna.
          </note>
          <note>
            Det finns här en mycket grundläggande skillnad. Vi har en helt
            annan utgångspunkt än den borgerliga majoriteten när det gäller
            förmögenhetsskatten. Vi anser att vi skall ha en förmögenhetsskatt.
            Det är orimligt att helt undanta stora förmögenheter från beskattning.
            Människor som äger hundra miljoner och kanske ännu mer skall således
            inte betala förmögenhetsskatt. Samtidigt har man planer på att
            inte ens låta dem som har resor till arbetet, om de uppgår till
            4 000 kr., dra av det.
          </note>
          <note>
            Orättvisorna och klassklyftorna växer för närvarande snabbt i
            det svenska samhället.
          </note>
          <note type="speaker">
            Anf. 168 TOM HEYMAN (m) replik:
          </note>
          <note>
            Herr talman! Det är väl riktigt som Roland
          </note>
          <note>
            Sundgren konstaterar att det är en grundläggande skillnad mellan
            våra uppfattningar om förmögenhetsskatten. Vår uppfattning är
            att det är bättre att de som har en slant på kistbotten bor i
          </note>
          <note>
            Sverige och investerar sina pengar här än att de drar till utlandet
            som de nu har gjort i många år.
          </note>
          <note>
            Vi tycker att det här problemet med premieobligationerna gäller
            en relativt obetydlig företeelse. Det är inte riktigt värt att
            lägga ner så mycket möda på det som Roland Sundgren tydligen vill
            göra.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 april.)
          </note>
          <note>
            9 § Anslag till riksdagens revisorer och deras kansli
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1991/92:FiU15 Anslag till riksdagens revisorer och deras kansli
            (prop. 1991/92:100 delvis).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut skulle fattas den 23 april.)
          </note>
          <note>
            10 § Den statliga rationaliseringsverksamheten och revisionen
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1991/92:FiU16 Den statliga rationaliseringsverksamheten och revisionen
          </note>
          <note>
            (prop. 1991/92:100 delvis).
          </note>
          <note type="speaker">
            Anf. 169 SONIA KARLSSON (s):
          </note>
          <note>
            Herr talman! Ärendet gäller den statliga rationaliseringsverksamheten
            och revisionen.
          </note>
          <note>
            I vår reservaion har vi invändningar på ett par punkter.
          </note>
          <note>
            Vi anser att regeringen och utskottsmajoriteten är oklara i sina
            direktiv om hur stabsmyndigheterna skall kunna fungera och ge
            stöd till regeringskansli och myndigheter. Det får förödande effekter
            på verksamheten om myndigheterna skall leva i ovisshet om vilka
            uppgifter som skall åläggas dem eller tas ifrån dem. Beskeden
            behöver komma så fort som möjligt i stället för att dra ut på
            tiden som nu sker.
          </note>
          <note>
            Det saknas således en helhetssyn på hur förvaltningens struktur
            bör utvecklas.
          </note>
          <note>
            Förslag har lämnats av en särskild utredare on den framtida utformningen
            av stabsmyndigheterna.
          </note>
          <note>
            Utredarens förslag byggde på en tydligare rollfördelning mellan
            myndigheterna och en separering av stödet till myndigheterna och
            regeringen.
          </note>
          <note>
            Remissopinionen var mycket postitiv till förslaget att frigöra
            revisionsverksamheten från den normerande verksamheten. Detta
            faktum förtigs i propositionen.
          </note>
          <note>
            Regeringen har i stället valt att i samma myndighet förena revision,
            ekonomiadministrativa föreskrifter och tillhandahållande av redovisningssystem.
            Därutöver skall en rad frågor återigen utredas. Överblicken saknas.
          </note>
          <note>
            Det är angeläget att det förändringsarbete som har inletts de
            senaste åren fortsätter. Det är därför beklagligt att regeringen
            visar en sådan tveksamhet och väljer att skjuta på ställningstagandet
            och hänvisar till ytterligare utredningar.
          </note>
          <note>
            I stället finns det mycket som talar för att utredningens förslag
            om att skilja revisionsverksamhet från den normerande verksamheten
            är den långsiktigt riktiga.
          </note>
          <note>
            Vid en sådan renodling är det ännu viktigare med en stabsmyndighet
            som kan serva regeringen. Det är därför av vikt att statskontoret
            ges praktiska möjligheter att bli den stab till regeringskansliet
            som behövs vid genomförandet av de nya styrformerna.
          </note>
          <note>
            Om utredningens förslag hade genomförts hade det lett till besparingar
            i storleksordningen 50 milj.kr.
          </note>
          <note>
            Regeringens ställningstagande leder tvärtom till en ökning av
            de samlade resurserna för RRV, statskontoret och anslaget för
            utvecklingsarbete.
          </note>
          <note>
            Vi reservanter föreslår att regeringen bör komma med ett nytt
            förslag till hur organisationen för statlig revision och tillhandahållande
            av redovisningssystem och ekonomiadministrativa föreskrifter skall
            utformas.
          </note>
          <note>
            Med detta ber jag att få yrka bifall till den socialdemokratiska
            reservationen, mom. 1.
          </note>
          <note type="speaker">
            Anf.170 TOM HEYMAN (m):
          </note>
          <note>
            Herr talman! Den stora och komplicerade organisation som staten
            utgör kommer alltid att vara föremål för organisationsförändringar.
          </note>
          <note>
            Uppgifter tillkommer och uppgifter försvinner.
          </note>
          <note>
            Kravet på verksamheten förändras över tiden.
          </note>
          <note>
            Det är naturligt att en nytillträdd regering inte omedelbart
            lägger fram förslag om en komplett och färdig organisation utan
            att vissa frågor blir föremål för ytterligare överväganden.
          </note>
          <note>
            För riksrevisionsverket sker vissa förändringar redan nu den
            1 juli. Ytterligare förändringar kan komma att aktualiseras senare.
            Men det är rimligt att man först får bättre erfarenhet av den
            nu pågående organisationsförändringen.
          </note>
          <note>
            Den besparing som reservanterna anser skulle uppstå tror jag
            att man får betrakta som mycket teoretiskt framräknad. Det är
            i efterhand för det mesta omöjligt att påvisa den typen av kostnadsförändringar
            i stora omorganisationer.
          </note>
          <note>
            Herr talman! Med detta yrkar jag bifall till utskottets hemställan
            och avslag på reservationen.
          </note>
          <note type="speaker">
            Anf. 171 SONIA KARLSSON (s):
          </note>
          <note>
            Herr talman! Det är riktigt som Tom Heyman säger att vi har en
            ny regering och att det tar tid innan man vet hur man skall hantera
            olika frågor. Men
          </note>
          <note>
            Moderaterna har faktiskt varit mycket bestämda tidigare. De har
            exempelvis kritiserat att riksrevisionsverket inte har varit oberoende
            av regeringen. Därför kan man förvåna sig över att de drar på
            det här och i stället lägger ihop revision med de andra delarna.
          </note>
          <note>
            Moderaterna har, som sagt, varit betydligt mera kritiska tidigare
            och bl.a. i motion 1990/91, av Lars
          </note>
          <note>
            Tobisson m.fl., hänvisat till den danska modellen.
          </note>
          <note>
            Den sades vara helt överlägsen, eftersom denna verksamhet var
            helt fristående från regeringen. I
          </note>
          <note>
            dagens betänkande står att man får se vilka förändringar som
            inträder och att man då kanske kan tänka sig att skilja på det
            här.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 april.)
          </note>
          <note>
            11 § Teater, dans och musik
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1991/92:KrU20 Teater, dans och musik (prop.
          </note>
          <note>
            1991/92:100 delvis).
          </note>
          <note>
            Kammaren biföll tredje vice talmannens förslag om att betänkandet
            skulle avgöras efter endast en bordläggning.
          </note>
          <note type="speaker">
            Anf. 172 ANDERS NILSSON (s):
          </note>
          <note>
            Herr talman! I den allmänna kulturdebatten för några veckor sedan
            kunde vi från socialdemokratiskt håll redovisa en högre ambition
            än vad regeringspartierna orkade med. Det var ett led i att fullfölja
            den politik som vi förde i regeringsställning under förra mandatperioden.
          </note>
          <note>
            Vår högre ambition kommer bl.a. till uttryck i det här betänkandet,
            och den gör det på två sätt. Vi nöjer oss inte med att enbart
            skriva vackra ord om de kulturyttringar som berörs i betänkandet.
            Vi ger det också ett reellt innehåll i form av högre anslag än
            vad regeringspartierna står för. Dessutom ser vi framåt. Vi vill
            få med oss riksdagen på utfästelser inför kommande budgetår. På
            några punkter föreslår vi olika slag av översyn och utredning
            till grund för en fortsatt offensiv kulturpolitik. Jag skall återkomma
            till det, herr talman.
          </note>
          <note>
            När det gäller Riksteatern finns det motioner från flera partier
            om Riksteaterns tolkning. Det är ett initiativ som togs på Riksteaterns
            kongress 1988.
          </note>
          <note>
            Det har genomförts på en rad olika platser i landet tillsammans
            med organisationerna för de synskadade. Det är en verksamhet som
            har gått mycket bra. Vi förutsätter nu i enighet i utskottet att
            den här verksamheten kan fortsätta, men vi har också tagit ett
            initiativ till att skrivningen skall utvidgas till att gälla andra
            teatrar. Det är naturligtvis lika angeläget att de som besöker
            andra teatrar än Riksteatern, får den här möjligheten.
          </note>
          <note>
            När det gäller svenska rikskonserter vill vi öka anslaget med
            tre miljoner kronor. Det vill vi göra för att främja en pedagogisk
            utveckling inom amatörmusiken. Det är penninginnehållet i den
            delen. Vi anser att kampanjen från 1990,
          </note>
          <note>
            Folkmusik- och dansåret, bör följas upp.
          </note>
          <note>
            Rikskonserters lokaler har utnyttjats för olika musikändamål.
            Många olika organisationer inom musiklivet har utnyttjat dessa
            lokaler. De har fått något av funktionen Ett musikens hus. Vi
            anser att detta är mycket väsentligt och menar att rikskonserter
            bör få regeringens uppdrag att redovisa hur de framöver vill ta
            ansvar för ett stöd till utvecklingen av amatörmusik, folkdans
            och folkmusik.
          </note>
          <note>
            Vi vill även att riksdagen beställer en utvärdering av amatörmusikorganisationernas
            centrala verksamhet. Den utvärderingen skall sedan ligga till
            grund för det fortsatta stödet under tre år framåt. Det är det
            framtidsinriktade i vårt förslag på det här området.
          </note>
          <note>
            Vi vill öka stödet till regionala och lokala institutioner med
            tio grundbelopp fler än vad majoriten vill. Vi har pekat på länsteatern
            i
          </note>
          <note>
            Bohuslän och barn- och ungdomsteater som exempel på sådana områden
            där det framöver kommer att behövas fler grundbelopp. Det kommer
            sannolikt också att behövas för den länsteater som håller på att
            bildas i Halland.
          </note>
          <note>
            När det gäller de fria grupperna har vi också ett förslag där
            vi vill anslå fem miljoner kronor utöver vad regeringen anslår.
            De fria grupperna har en mycket stor del av teaterproduktionen
            i landet, herr talman. De är till mycket stor del inriktade på
            teater för barn och ungdom. De har möjlighet att besöka små orter
            och spela på väldigt små scener och i små utrymmen, oftast utanför
            institutionerna.
          </note>
          <note>
            Det råder inte någon särskilt god proportionalitet mellan anslag
            och verksamhet om vi jämför de fria grupperna med institutionerna.
            Vi menar att det är mer än välmotiverat att höja stödet med ytterligare
            fem miljoner kronor utöver regeringens förslag.
          </note>
          <note>
            Det är ett reellt innehåll på den här punkten.
          </note>
          <note>
            Sedan anser vi också att de fria grupperna har en sådan verksamhet
            att det är rimligt att öka detta stöd under flera år framöver.
            Vi vill därför ha en översyn av det här stödet. Vi föreslår att
            den nivå som översynen skall arbeta med, bör ligga på ett tillskott
            på fem miljoner kronor under fem år framåt. De är tre punkter
            där som vi tycker är särskilt intressanta att titta på.
          </note>
          <note>
            Det gäller möjligheterna till en ökad etablering av fria grupper
            utanför storstäderna, att ge unga artister och konstnärligt skapande
            ett ytterligare stöd och att sörja för att det stora utbudet som
            grupperna har när det gäller barn- och ungdomsteater kan fortsätta
            att utökas. Det är den framtidsinriktade delen av detta.
          </note>
          <note>
            Jag vill nu säga några ord om Ny demokrati. De gjorde med stort
            buller och bång en affär av behovet av högre kulturanslag. Det
            blev faktiskt ingenting av detta, inte ett öre utöver vad regeringen
            föreslår. Nästa budgetår skall det hända stora ting, i miljard
            klassen t.o.m., säger de. Det skall bli mycket intressant att
            se i januari nästa år vad det blir av det löftet.
          </note>
          <note>
            Ett expansivt kulturliv märks inte minst på det här området,
            musik, teater och dans. Det fullkomligt kryllar av nya initiativ,
            nytänkande, kreativitet och skapande runt om i landet. Nya grupper
            bildas.
          </note>
          <note>
            Teatern, liksom musiken och dansen, har möjligheter att söka
            sin publik bland nya grupper.
          </note>
          <note>
            Detta förtjänar stöd från samhällets sida, och det förtjänar
            ett ökat stöd framöver. Vårt alternativ till regeringens budgetförslag
            är ett uttryck för detta.
          </note>
          <note>
            Herr talman! Sammanfattningsvis har vi mer i plånboken att erbjuda,
            men vi har också en markerad framtidsinriktning i vår politik.
            Vi står självfallet bakom samtliga våra reservationer till betänkandet,
            men jag yrkar endast bifall till reservation nr 6.
          </note>
          <note type="speaker">
            Anf. 173 ELISABETH PERSSON (v):
          </note>
          <note>
            Herr talman! Jag skall koncentrera mig på några av punkterna
            i betänkandet. Jag vill börja med att ta upp den tråd som Anders
            Nilsson tidigare tog upp, nämligen den som gäller anslagen till
            de fria teater-, dans- och musikgrupperna. Vi vill belysa det
            i förhållande till det anslag som gäller Operan,
          </note>
          <note>
            Dramaten och Riksteatern.
          </note>
          <note>
            I såväl propositionen som i betänkandet konstateras att kostnaderna
            för teaterverksamhet har stigit snabbare under perioden 1975--1990
            än kostnaderna i samhället i övrigt. Jag och
          </note>
          <note>
            Vänsterpartiet anser att detta är ett riktigt konstaterande.
            Vi har inget att invända mot det, tvärtom. Det är dess värre fullt
            riktigt. Här föreligger det inga som helst politiska skiljaktligheter.
            Men det gör det så snart det handlar om att dra konsekvenserna
            av det här konstaterandet.
          </note>
          <note>
            Vi i Vänsterpartiet har ingenting emot och ingenting att invända
            mot att såväl Riksteatern som
          </note>
          <note>
            Operan och Dramaten får betydande anslagsökningar. Vi tycker
            att de är viktiga institutioner som spelar en avgörande och framskjuten
            roll i det svenska kulturlivet. Deras uppgift är i många avseenden
            annorlunda än andra institutioners. Det vi reagerar emot är att
            samma resonemang och omsorg om verksamheternas ekonomi och framtid
            inte också gäller de fria teater-, dans- och musikgrupperna. Kostnaderna
            för verksamheten har även för dem stigit snabbare under den senaste
            perioden än kostnaderna i samhället i övrigt.
          </note>
          <note>
            Med det föreliggande förslaget kommer
          </note>
          <note>
            Riksteatern att få en femtioprocentig ökning av sitt anslag.
            Bidraget till Operan blir 17 % mer än föregående år och Dramatens
            anslagsökning är
          </note>
          <note>
            16 %. Med tanke på det statsfinansiella läge som annars så gärna
            hänvisas till, tycker vi att det inte är så dåligt.
          </note>
          <note>
            Vi i Vänsterpartiet har dristat oss till att föreslå, att en
            liten del av den ökning av anslaget som är tänkt att gå till Operans
            resultatutjämningsfond skall, i stället för att skapas i ett slag,
            byggas upp under en treårsperiod. Vi föreslår att några få procent
            av denna relativt stora anslagsökning i stället skall gå till
            de fria grupperna.
          </note>
          <note>
            Som tidigare har sagts, står de fria grupperna för huvudparten
            av teaterutbudet, framför allt för barn och ungdom. Utan överdrift,
            herr talman, går det att påstå att de fria grupperna gör ett viktigt
            arbete för att skola in morgondagens Opera- och
          </note>
          <note>
            Dramatenpublik. De fria grupperna gör ett ovärderligt arbete
            med den uppsökande verksamheten och har förmågan att nå ut till
            grupper som annars skulle stå helt utanför teateroch musikutbudet.
            Jag påstår att de bygger för morgondagen.
          </note>
          <note>
            Hitintills har anslagsnivån för de fria grupperna varit låg.
            Men de har på något förunderligt sätt ändå kunnat hålla verksamheten
            i gång.
          </note>
          <note>
            Kommunernas beställningar har varit betydelsefulla i det här
            sammanhanget. Men nu vet vi hur det ser ut ute i landet. En gigantisk
            kulturnedrustning är på gång. Det saknas pengar, och det första
            som får stryka på foten är det kulturella utbudet. Kommunerna
            lägger ned bibliotek och drar in sina anslag till olika kulturverksamheter.
            Några pengar till arrangemang och köp av de fria gruppernas föreställningar
            finns inte längre.
          </note>
          <note>
            Herr talman! Som jag har konstaterat tidigare har de fria grupperna
            drabbats av de nämnda kostnadsökningarna, både när det gäller
            produktion och turnéer. Där står vi nu.
          </note>
          <note>
            Vi i Vänsterpartiet anser att de fria grupperna, såväl som Operan,
            Dramaten och Riksteatern, spelar en viktig roll i kulturlivet
            -- om än på olika sätt, för olika målgrupper och på olika nivåer.
          </note>
          <note>
            Regeringen föreslår att de fria grupperna skall få 2
          </note>
          <note>
            milj.kr. i anslagsökningar. De 2 milj.kr. i ökningar skall fördelas
            på 50 teatergrupper och 15
          </note>
          <note>
            dansgrupper. Vi i Vänsterpartiet anser att det inte är tillräckligt.
            Därför har vi föreslagit att resultatutjämningsfonden till Operan
            i stället skall byggas upp successivt under en treårsperiod. På
            så sätt får vi loss några miljoner, och 7 miljoner skall då tillföras
            de fria grupperna för att kompensera dem för deras kostnadsökningar.
          </note>
          <note>
            Vi tycker att det här sättet att resonera, och som borde ha framkommit
            i propositionen och i utskottets betänkande, är riktigt. Kostnaderna
            för teaterverksamheten har stigit snabbare än kostnaderna i samhället
            för övrigt. Men vi vill vara konsekventa, och vi vill värna om
            såväl Dramaten,
          </note>
          <note>
            Operan och Riksteatern som de fria grupperna.
          </note>
          <note>
            Jag vill med detta yrka bifall till Vänsterpartiets meningsyttringar
            vad avser mom. 3, 11 och 13 som berör dessa frågor.
          </note>
          <note>
            Jag vill säga några ord om det framtida statliga stödet till
            utvecklingsarbete för amatörmusik, folkdans och folkmusik.
          </note>
          <note>
            År 1990 var ett Folkmusik och dansår. En liten efterklang av
            det fick vi ta del av i riksdagen i samband med riksmötets öppnande.
            Vi i
          </note>
          <note>
            Vänsterpartiet anser att erfarenheterna från
          </note>
          <note>
            Folkmusik och dansåret 1990 var mycket positiva och att det är
            viktigt att de följs upp.
          </note>
          <note>
            Utvärderingen av kampanjåret visar att verksamheten var framgångsrik
            men att genren är beroende av särskilda stödinsatser. I en flerpartimotion,
            undertecknad av folkpartister, centerpartister, kds:are och vänsterpartister,
            yrkas det att regeringen skall återkomma till riksdagen med förslag
            om stöd till utvecklingsarbete för förnyelse, experiment, dokumentation
            och pedagogisk utveckling bland barn och ungdom när det gäller
            amatörmusik, folkdans och folkmusik.
          </note>
          <note>
            Jag har sagt det förr i kammaren, och jag upprepar det gärna:
            Amatörmusiken, folkmusiken och folkdansen är viktiga och omistliga
            delar av det svenska kulturarvet. I den föränderliga värld som
            vi lever i är det viktigare än någonsin med människors egna aktiva
            deltagande i kultur- och konstprocesser och att de möjligheterna
            utvecklas. Det är först när människor är trygga i sitt eget kulturarv
            som de kan vara med och utveckla och förnya konsten och kulturen,
            kan ta del av andra människors kulturarv och kan skapa konstruktiva
            och spännande synteser.
          </note>
          <note>
            I den processen är amatörmusiken, folkdansen och folkmusiken
            basen. Vi menar att de erfarenheter som gjordes 1990 inte får
            gå upp i rök, och vi anser att riksdagen har ett ansvar att de
            tas till vara.
          </note>
          <note>
            Med detta vill jag yrka bifall till Vänsterpartiets meningsyttring
            vid mom. 6.
          </note>
          <note>
            Slutligen några ord om regionala och lokala musikinstitutioner.
            Då är det särskilt Helsingborgs symfoniorkester jag tänker på.
          </note>
          <note>
            Helsingborgs symfoniorkester ''försvinner'' i betänkandet. Det
            förs ett resonemang om grundbelopp osv. Jag tycker att det är
            litet synd.
          </note>
          <note>
            Men jag skall inte orda så mycket om just den orkestern...
          </note>
          <note type="speaker">
            Anf. 174 FÖRSTE VICE TALMANNEN:
          </note>
          <note>
            Den ärade talaren har anmält sig för sex minuter och har nu talat
            i nio minuter.
          </note>
          <note type="speaker">
            Anf. 175 ELISABETH PERSSON (v):
          </note>
          <note>
            Herr talman! Jag vill påpeka att kulturutskottets ärende flyttades
            från torsdagen till onsdagen. Jag medger att jag kan ha brustit
            i förberedelserna, men jag har inte haft den tid som är bruklig
            och som jag hade räknat med. Jag beklagar tidsutdräkten, men jag
            hoppas att kammarens ledamöter har överseende med detta.
          </note>
          <note>
            Jag har bara några rader kvar. Jag vill yrka bifall till meningsyttringen
            angående Helsingborgs symfoniorkester. Jag kan stanna där.
          </note>
          <note>
            Jag kan påpeka att i nästa ärende kommer jag inte att tala i
            mina tio aviserade minuter. Det kan möjligen kompensera detta.
          </note>
          <note type="speaker">
            Anf. 176 GÖRAN ÅSTRAND (m):
          </note>
          <note>
            Herr talman! Värderade kolleger i utskottet! Vi skall behandla
            den stora tunga frågan om hur vi från riksdagens sida skall stödja
            det som i svenskt kulturliv är litet av hjärtat, nämligen de stora
            institutionerna Operan, Dramaten och
          </note>
          <note>
            Riksteatern, det regionala musiklivet och teaterlivet, och all
            den fina kreativitet och verksamhet som finns ute i lokalt kulturliv.
          </note>
          <note>
            Jag vill påminna om, som jag också gjorde i den allmänpolitiska
            debatten, att det gjorts en märklig beskrivning av alla olyckor
            som skulle inträffa när det blev en borgerlig majoritet. Den stora
            kulturskymningen skulle sänkas över landet.
          </note>
          <note>
            Elisabeth Persson uttalade faktiskt en sådan formulering nyss.
            Men jag förstår inte vad hon bygger den på.
          </note>
          <note>
            Men vad som har hänt är, att i den del av propositionen som vi
            behandlar i kammaren i kväll är det fråga om att plussa på. Det
            är fråga om att ytterligare öka samhällets, i det här fallet riksdagens,
            satsning på kulturliv. Det är betydande belopp. Riksteatern får
            plus 29 milj.kr. Operan får plus 38 milj.kr. Dramaten får plus
            20 milj.kr. På den regionala sidan lägger vi på ytterligare 39
          </note>
          <note>
            milj.kr. i grundbelopp.
          </note>
          <note>
            Jag kan naturligtvis som moderat företrädare säga att man skall
            balansera kostnaderna med de skatteeffekter de får. Men vi har
            med stor glädje och entusiasm accepterat propositionens mycket
            klara kulturprofil.
          </note>
          <note>
            Till dem som har varnat, och även till Elisabeth
          </note>
          <note>
            Persson, att kulturskymningen sänker sig över landet, menar jag
            att det inte är ett sakligt påstående som hör hemma i den här
            debatten.
          </note>
          <note>
            Satsningen på Riksteatern, Operan och Dramaten är viktig. Men
            i utskottets skrivningar framgår också att det är viktigt att
            basen i svenskt kulturliv på det här området ligger ute i regionerna
            -- i första hand länen -- och lokalt i kommunerna. Alla som är
            här och lyssnar vet precis vilken typ av institutioner och verksamheter
            det är fråga om.
          </note>
          <note>
            I ett annat beslut från kulturutskottets sida, som har behandlats
            här i kammaren, har vi tagit upp frågan om synen på kulturadministrationen
            framöver. Jag vill här nu till protokollet notera att en av effekterna
            av den översynen rimligen bör bli att kostnaderna för en del av
            den rätt tungrodda och väldigt dyra kulturadministrationen på
            central nivå kan användas ute i kulturlivet, i första hand på
            regional och lokal nivå. I alla fall är det min och mitt partis
            alldeles bestämda uppfattning att det skall bli en följd av den
            utredning som sätts i gång.
          </note>
          <note>
            Herr talman! Med de här markeringarna, alltså en satsning på
            Riksteatern, Operan och Dramaten, med mycket positiva ekonomiska
            anslag, en fortsatt satsning på regionalt och lokalt kulturliv,
            i första hand med den litet märkliga teknik vi använder här som
            kallas för grundbelopp, och med en förhoppning att den administrativa
            utredningen verkligen ger effekter på svenskt kulturliv på det
            viset att mer pengar går till kulturen och mindre till administrationen,
            yrkar jag på alla punkter bifall till utskottets hemställan.
          </note>
          <note type="speaker">
            Anf. 177 ANDERS NILSSON (s) replik:
          </note>
          <note>
            Herr talman! Kulturskymning -- jag känner inte igen det ordet.
            Jag vet inte var det härrör ifrån, men det kanske Göran Åstrand
            kan tala om.
          </note>
          <note>
            Jag vill dra den parallellen att när vi stundom kritiserar regeringen
            för att den inte hinner göra så mycket som de borgerliga partierna
            lovade i valet, brukar regeringens företrädare säga: Det kan ni
            väl förstå att vi inte har hunnit med det på några månader. Då
            kan det väl vara rimligt att föra samma resonemang nu från regeringspartiernas
            sida, att ni inte har hunnit med hela kulturskymningen ännu.
          </note>
          <note>
            Nog är det en viss skillnad här. Den satsning som görs i år ligger
            på 35 miljoner. Under våra tre senaste regeringsår var det en
            höjning med 125
          </note>
          <note>
            miljoner om året plus satsningen på Göteborgs musikteater.
          </note>
          <note>
            Men det kan ju tänkas att den här ändå förhållandevis hyfsade
            kulturbudgeten kan bero på att moderaterna har fått ge vika på
            en massa punkter. Jag vill minnas att förra året sade Lars
          </note>
          <note>
            Ahlmark i debatten om samma ärende som nu att marknadsföringen
            av teater- och musiklivet sköts bäst av institutionerna själva.
            Några statliga bidrag till Skådebanan borde därför inte utgå.
            Men pengar till detta finns med i årets budget.
          </note>
          <note>
            Moderaterna sade nej till statligt stöd till
          </note>
          <note>
            Rikskonserters fonogramproduktion. Det yrkandet har de gått ifrån.
            Moderaterna prutade faktiskt på Riksteatern vid riksdagsbehandlingen,
            jämfört med både det förslag som mittenpartierna hade lagt och
            det förslag som vi lade fram. Nu talar
          </note>
          <note>
            Göran Åstrand sig varm för ett högre anslag till
          </note>
          <note>
            Riksteatern. Det är verkligen en sinnesförändring!
          </note>
          <note>
            Sedan skall ju vår politik ses i samband med den politik vi för
            ute i kommunerna. Det har ju tyvärr blivit så att alltför många
            kommuner är moderatstyrda, och det innebär att det är särskilt
            väsentligt att statens stöd hålls uppe på en mycket hög nivå,
            för att ge ett exempel till kommunerna att följa efter.
          </note>
          <note type="speaker">
            Anf. 178 GÖRAN ÅSTRAND (m) replik:
          </note>
          <note>
            Herr talman! Några korta kommentarer. Jag nämnde vem som hade
            använt ordet kulturskymning, nämligen Elisabeth Persson. Hon har
            också begärt replik, så hon återkommer väl.
          </note>
          <note>
            Sedan kan jag också notera att pressdebatten --
          </note>
          <note>
            främst kan jag väl då hänvisa till A-pressens kommentarer efter
            valet -- handlade om att nu går vi in i ett läge då samhället,
            i det här fallet riksdagen, är mindre intresserat av kultur. Jag
            bara noterar som ett direkt konstaterande att den majoritet som
            nu finns i kulturutskottet har genom att följa upp propositionen
            talat om att påståendet om kulturskymning var felaktigt.
          </note>
          <note>
            En rad kommentarer som Anders Nilsson gjorde berörde nog främst
            Lars Ahlmark. Han är inte med här nu, och det var inte heller
            på honom som
          </note>
          <note>
            Anders Nilsson begärde replik. Det resonemang som Moderata samlingspartiet
            förde -- det är lättare att kommentera det i de termerna -- var
            att vi skall försöka lägga en större vikt i svenskt kulturliv
            ute på regionerna.
          </note>
          <note>
            Jag nämnde mycket utförligt i mitt anförande för en stund sedan,
            Anders Nilsson, att en av de viktigaste åtgärder vi kan göra är
            att lägga ut huvuddelen av det kulturella stödet på regionerna,
            till de kulturella institutionerna där. Om man har den ambitionen,
            var det mycket naturligt att resonera om Riksteatern i dess centrala
            roll och i dess lokala/regionala roll.
          </note>
          <note>
            Det kommer nu en utredning som skall se över hela den kulturella
            administrationen. De frågeställningarna får Anders Nilsson och
            jag här i riksdagen anledning att återkomma till när utredningen
            är klar.
          </note>
          <note type="speaker">
            Anf. 179 ANDERS NILSSON (s) replik:
          </note>
          <note>
            Herr talman! När jag apostroferade Lars Ahlmark, var det inte
            för att det var Lars Ahlmark utan därför att han var talesman
            för Moderata samlingspartiet i den debatten. Jag utgick ifrån
            att han förde fram de synpunkter som Moderata samlingspartiet
            hade vid den tidpunkten.
          </note>
          <note>
            Jag har inte använt begreppet kulturskymning, men det ligger
            snubblandet nära, för det är väldigt lätt att göra det konstaterandet
            att under de tre senaste åren som Socialdemokraterna hade regeringsmakten
            låg ökningen på kulturområdet på
          </note>
          <note>
            125 milj.kr. om året. Nu är det 35 miljoner. Det är en väsentlig
            skillnad, och jag tror nog att kulturarbetare uppfattar det.
          </note>
          <note>
            Det är också en fråga om hur människorna ute i kommunerna uppfattar
            vad som händer på kulturområdet, kanske inte speciellt på de tre
            områden som vi diskuterar nu -- teater, musik och dans -- men
            på andra områden, som vi får återkomma till.
          </note>
          <note>
            Dessutom vill jag göra den kommentaren att Göran
          </note>
          <note>
            Åstrand redan nu börjar att sopa alla besvärliga frågor in under
            utredningen som vi har beställt. När vi var med om att fatta det
            beslutet, var vi från vårt håll bestämda på den punkten att ett
            utredningsarbete inte får innebära att stödet till kulturområdet
            under tiden fryses inne, utan det skall fortfarande ligga på en
            hög och ökande nivå.
          </note>
          <note type="speaker">
            Anf. 180 ELISABETH PERSSON (v) replik:
          </note>
          <note>
            Herr talman! Göran Åstrand diskuterar som vanligt ord i stället
            för innehåll. När man diskuterar ord, skall man nog vara litet
            mån om att citera rätt.
          </note>
          <note>
            Jag sade den här gången att det är fråga om en kulturnedrustning.
            Jag har säkert använt ordet kulturskymning andra gånger, men nu
            var det kulturnedrustning. Om Göran Åstrand inte känner till vad
            som händer på det här området ute i kommunerna, då är det bara
            att beklaga.
          </note>
          <note>
            Jag har däremot också påpekat att vi ser med tillfredsställelse
            på anslagsökningen till såväl
          </note>
          <note>
            Riksteatern som Operan och Dramaten. Det är inte alls principerna
            och de bakomliggande orsakerna vi vänder oss emot. Jag var noga
            med att betona detta, och det är bara en liten del av anslaget
            som vi anser rimligen bör gå till de fria grupperna. Jag tyckte
            att jag motiverade det ganska noga, och jag fick också en reprimand
            av talmannen för att jag gjorde det för omständigt.
          </note>
          <note>
            Jag vill återigen påpeka att vi hade rätt att i dag anmäla oss
            för längre taletid än sex minuter, och jag beklagar att det inte
            gjorts. Jag måste säga att jag blev litet berörd av påpekandet
            att jag talat för länge. Men jag vill ändå utnyttja min rätt att
            replikera Göran Åstrand, och det är som sagt fråga om en kulturnedrustning.
            Om sedan Göran
          </note>
          <note>
            Åstrand tycker att det är en kulturskymning, må det vara hänt.
          </note>
          <note>
            Jag hävdar fortfarande att det hade varit rimligt att vara konsekvent
            och också sörja för de fria teater-, dans- och musikgrupperna.
            Den rimliga anslagsökning som vi föreslagit ryms alltså mycket
            väl inom två tredjedelar av det som skulle gå till
          </note>
          <note>
            Operans resultatutjämningsfond.
          </note>
          <note type="speaker">
            Anf. 181 CHARLOTTE BRANTING (fp):
          </note>
          <note>
            Herr talman! Många lovord har sagts om kulturministerns satsning
            i årets budgetproposition på Riksteatern, Operan och Dramaten.
            Den var nödvändig och efterlängtad, och det är glädjande att det
            i riksdagen också i stort sett råder enighet kring den.
          </note>
          <note>
            Det är en imponerande verksamhet som genom dessa nationalscener
            erbjuds oss. Exempelvis hade spelåret 1990/91 Svenska Riksteatern
            1 376
          </note>
          <note>
            föreställningar och över 309 000 besökare på 60
          </note>
          <note>
            turnéer. Operan hade sex föreställningar under turnéer -- jag
            säger detta för att alla skall ha klart för sig att det handlar
            inte bara om Operan i
          </note>
          <note>
            Stockholm. I genomsnitt hade man 92 % av platserna besatta. Dramaten
            hade över 1 100
          </note>
          <note>
            föreställningar 1990/91. Förhoppningen är att man genom bildandet
            av de förslagna resultatutjämningsfonderna skall kunna planera,
            trygga och utveckla verksamheten framöver.
          </note>
          <note>
            Herr talman! I januari motionerade jag och också några centerpartister
            och socialdemokrater om en permanentning av syntolkningsverksamheten
            vid
          </note>
          <note>
            Riksteatern. Försöksverksamheten har ju visat sig vara mycket
            lyckad, och mitt förslag var att man skulle avsätta 500 000 kr
            till denna verksamhet på anslaget till Svenska Riksteatern.
          </note>
          <note>
            Utskottet bedömer att det inom ramen för den ökade medelstilldelningen
            bör finnas utrymme för
          </note>
          <note>
            Riksteatern att i, som man säger, mer permanenta former fortsätta
            den av teatern och de synskadade önskade syntolkningarna. Man
            förutsätter också att
          </note>
          <note>
            Riksteatern undersöker om medel för verksamheten kan erhållas
            på annat sätt. Vidare säger man att motsvarande ansvar bör undersökas
            för de andra statligt stödda teatrarna och då förstås i samverkan
            med de synskadades organisationer.
          </note>
          <note>
            Med de här skrivningarna, som förhoppningsvis för frågan framåt,
            låter jag mig nöja, men jag tänker bevaka frågans utveckling.
          </note>
          <note>
            Herr talman! Vad gäller Svenska rikskonserter konstaterar man
            här att uppfattningarna från olika håll är liknande. Många talar
            med all rätt om de positiva erfarenheterna från kampanjen
          </note>
          <note>
            Folkmusik- och dansåret 1990, och utskottet pekar just på att
            de områden som de socialdemokratiska reservanterna och vänstern
            framhåller som särskilt viktiga hör till de områden som faktiskt
            är
          </note>
          <note>
            Rikskonserters huvuduppgift. Man vill prioritera utveckling av
            pedagogiskt material, barn- och ungdomsverksamhet och service
            till folkrörelser.
          </note>
          <note>
            Många teaterbesökare ute i landet blev besvikna förra året, då
            den planerade andra fasen i utbyggnaden av stödet till länsteatrar
            och symfoniorkestrar uteblev på grund av det statsfinansiella
            läget, som den dåvarande ministern sade. Nu ökar stödet med 35
            grundbelopp till regionala musikinstitutioner och till teater-
            och dansinstitutioner med 22. I Kalmar har man fått den glada
            nyheten om regional teaterinstitution.
          </note>
          <note>
            Ändå är man inte nöjd på socialdemokratiskt håll.
          </note>
          <note>
            Man vill ha ytterligare tio grundbelopp, och det är klart att
            det säkert hade varit bra om det gått att få fram dem, men det
            ekonomiska läget är inte sådant att det finns någon möjlighet
            till det, hur viktigt det än är med ökad barn- och ungdomsteaterverksamhet,
            något som jag verkligen vill stryka under.
          </note>
          <note>
            Stina Gustavsson och jag skrev en motion under allmänna motionstiden
            angående den utomordentliga kammarorkestern Musica Vitae som finns
            i Växjö. Centern och Folkpartiet har nu i ett särskilt yttrande
            poängterat att vi förutsätter att regeringen i positiv anda kommer
            att pröva och förklara Musica Vitae berättigad till statsbidrag
            i form av grundbidrag.
          </note>
          <note>
            Några ord också om de fria dans- och musikgrupperna, som jag
            verkligen tycker att det finns all anledning att värna starkt
            om. De spelar verkligen en stor roll, inte minst i glesbygder
            och på mindre orter. Men de har också fått ett utökat finansiellt
            stöd under de senaste 15 åren, och det får de också i år med 8
            milj.kr. netto.
          </note>
          <note>
            Också här utlovades utökning av bidraget 1990.
          </note>
          <note>
            Det löftet kunde man inte infria fullt ut på grund av medelsbrist
            i fjol, men nu gör regeringen alltså det.
          </note>
          <note>
            Herr talman! Sammantaget innebär utskottets förslag i detta betänkande
            att 1,3 miljarder anvisas till teater, dans och musik.
          </note>
          <note>
            Självfallet hade alla vi som njuter av dessa konstformer eller
            som utövar dem kanske hoppats att man skulle kunna få fram ännu
            mer pengar. Men i dagens ekonomiska läge är det inte möjligt.
            Jag tycker att detta är en fullt acceptabel ökning i det läge
            vi nu befinner oss i. Jag yrkar bifall till utskottets skrivningar.
          </note>
          <note type="speaker">
            Anf. 182 ANDERS NILSSON (s):
          </note>
          <note>
            Herr talman! Jag vill i anslutning till Charlotte
          </note>
          <note>
            Brantings anförande stillsamt påpeka att summan på 1,3 milj.kr.
            hade blivit något större om riksdagen hade följt de socialdemokratiska
            förslagen. Det hade varit bättre för både publiken och för dem
            som utövar dessa konster.
          </note>
          <note>
            Jag vill lika försynt erinra om Birgit Friggebos utsago i samband
            med budgetförhandlingen, att kulturområdet är så pass litet att
            det i ett samhällsekonomiskt perspektiv inte finns anledning att
            spara på det. Då kunde det ha varit möjligt att göra ytterligare
            en del på området.
          </note>
          <note type="speaker">
            Anf. 183 CHARLOTTE BRANTING (fp):
          </note>
          <note>
            Herr talman! Det är bra med Anders Nilssons försynta ton. Jag
            uppskattar den. Men jag tycker ändå att man borde uppskatta att
            det görs en klar markering i årets budget genom de utökade satsningarna.
            Jag vill också, i min försynta ton, påpeka att man inte kunde
            uppfylla förra årets förslag från den socialdemokratiska regeringen,
            i ett bättre ekonomiskt läge.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 april.)
          </note>
          <note>
            12 § Kulturmiljövård, museer och utställningar
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1991/92:KrU23 Kulturmiljövård, museer och utställningar (prop.
            1991/92:100 delvis).
          </note>
          <note>
            Kammaren biföll förste vice talmannens förslag om att betänkandet
            skulle avgöras efter endast en bordläggning.
          </note>
          <note type="speaker">
            Anf. 184 ELISABETH FLEETWOOD (m):
          </note>
          <note>
            Herr talman! För några dagar sedan var Åke
          </note>
          <note>
            Gustavsson och jag här i kammaren överens om att man skulle vara
            rädd om orden, om valörerna. Det tycker jag att vi båda två hade
            rätt i. Jag måste ta upp vad som just har sagts här. Nu får man
            höra talas om kulturskymning, när vi från den borgerliga regeringen
            lägger fram vår budget. Det talas om kulturnedrustning i förhållande
            till vad som annars skulle ha skett. Vi har ju utökat anslagen
            med 35
          </note>
          <note>
            miljoner. Jag har svårt att se att det kan innebära en kulturskymning.
            Man måste från oppositionens sida ha tappat sinnet för proportioner,
            men det är inte heller så ovanligt.
          </note>
          <note>
            Det område som vi skall behandla nu gäller museerna. Kungliga
            myntkabinettet har fått en ordentlig satsning. Den innebär att
            museet kan få egna lokaler, något som man har efterlängtat sedan
            ett par tre decennier. Statens historiska museum får sin fantastiska
            visningslokal, Guldkammaren eller
          </note>
          <note>
            Skattkammaren, som vi i utskottet har fått se på ritning. Den
            kommer att bli en stor attraktion.
          </note>
          <note>
            Nordiska museet, Tekniska museet och flera andra museer får här
            hjälp. En viktig punkt är att vi i förslaget har höjt anslaget
            till centralmuseerna med
          </note>
          <note>
            7 miljoner, för att satsningarna på denna sida skall kunna utökas.
          </note>
          <note>
            Men vi har hela tiden fått lov att minska på något håll. Man
            skall vara ärlig och tala om det i debatten.
          </note>
          <note>
            Det har varit omprioriteringar och någon minskning. Minskningarna
            har gällt den lokala biblioteksverksamheten, Arbetets museum och
            konstnärlig utsmyckning i bostadsområden.
          </note>
          <note>
            I detta betänkande finns en reservation från några av de borgerliga
            partierna. Vi har således fått stryk av oppositionen tillsammans
            med ett par regeringspartier. Det gäller Arbetets museum. Jag
            är förvånad över det agerande som har varit i utskottet. När vi
            har föreslagit att anslagen till
          </note>
          <note>
            Arbetets museum skall sänkas, har vår avsikt aldrig varit en
            diskriminering av dess verksamhet.
          </note>
          <note>
            Vi har egentligen bara gått på samma linje som den socialdemokratiske
            kulturministern Bengt
          </note>
          <note>
            Göransson tidigare. Han frös vid något tillfälle anslagen helt
            och talade om att detta inte var något statligt ansvar, och inte
            fick bli det. Det kunde nämligen leda till ett prejudikat. Var
            hamnar utskottet då inför nästa års behandling? Vi vet hur många
            museer som i så fall skulle vilja hänga på låset, för att få statliga
            anslag i stället för de regionala anslag som de har varit tvungna
            att lita till. Arbetets museum är en stiftelse, och ansvaret finns
            hos stiftelsen och de kommuner och landsting som har med verksamheten
            att göra.
          </note>
          <note>
            Vi har aldrig avsett att göra någon utvärdering av
          </note>
          <note>
            Arbetets museum. Den skall inte göras av några andra än dem som
            söker sig dit. Om man söker sig dit och använder sig av museets
            tjänster, visar det också att man vill ha det kvar, och det blir
            lättare att få pengar från det håll där pengarna bör komma ifrån.
          </note>
          <note>
            Tidigare har det föreslagits att anslagsbeloppet till posten
            som kallades för Utveckling av centralmuseernas verksamhet skulle
            utökas med 7
          </note>
          <note>
            milj.kr. Det märkliga är att man nu skär ner på det och lägger
            över pengarna till Arbetets museum.
          </note>
          <note>
            Det gör man trots att man måste vara medveten om att denna utökning
            redan var planerad.
          </note>
          <note>
            Arbetsgrupper har tillsatts, där det har diskuterats hur dessa
            pengar skall kunna komma till museibesökarnas glädje. Sedan får
            de plötsligt veta att dessa pengar nog inte kommer, för utskottet
            kommer inte att följa regeringens förslag. Så händer ju ibland.
            Men jag beklagar det i högsta grad. Jag tror att det är många
            som är av samma uppfattning som vi reservanter och anser att det
            är ett olyckligt beslut när det gäller museivärlden i dess helhet.
            Det är det ansvaret vi har. Därför yrkar jag bifall till de reservationer
            som Moderaterna,
          </note>
          <note>
            Folkpartiet och Nydemokraterna har fogat till betänkandet.
          </note>
          <note type="speaker">
            Anf. 185 ELISABETH PERSSON (v):
          </note>
          <note>
            Herr talman! Jag måste säga att det var med viss spänning som
            jag gick till kammaren i kväll. Jag tänkte att nu skulle väl för
            första gången motiveringen komma till den kraftiga nedskärningen
            av anslaget till Arbetets museum.
          </note>
          <note>
            Men jag måste säga att jag blir besviken. Jag tycker att det
            verkar som om det stora motivet för nedskärningen av medlen till
            Arbetets museum är att museet inte skall ha några statliga medel.
            Jag ser det förslaget som förelåg som en första etapp i ett totalt
            borttagande av statliga pengar till Arbetets museum.
          </note>
          <note>
            I Vänsterpartiets motion krävde vi inte att man skulle föra över
            pengar från de andra centrala museerna. Detta är en konstruktion
            som inte
          </note>
          <note>
            Vänsterpartiets hand ligger bakom. Vi ansåg naturligtvis att
            Arbetets museum, i likhet med exempelvis Tekniska museet, bör
            få sina pengar. Vi har också vid besök på museet fått reda på
            att kulturdepartementet inte har tagit några initiativ tidigare
            för att reglera uppdraget och huvudmannaskapet. Jag hoppas att
            så kommer att ske och att de formella hindren för att infoga
          </note>
          <note>
            Arbetets museum i kretsen av statliga museer därmed upphävs.
          </note>
          <note>
            Herr talman! Jag vill inte uppehålla mig längre med att argumentera
            för bidrag till Arbetets museum.
          </note>
          <note>
            Jag tycker att det har framkommit i utskottsbehandlingen tidigare
            tillräckligt med argument för det. Jag vill med detta yrka bifall
            till
          </note>
          <note>
            Vänsterpartiets meningsyttring när det gäller anslag till Arbetets
            museum.
          </note>
          <note type="speaker">
            Anf. 186 BJÖRN KAALING (s):
          </note>
          <note>
            Herr talman! I detta betänkande behandlas en medelstilldelning
            på nästan 800 milj.kr. Det kan vara värt att påminna om detta.
            Merparten av dessa kulturpengar är utskottet fullständigt enigt
            om.
          </note>
          <note>
            Som framgått av de inlägg som hittills har gjorts i denna debatt
            anser en majoritet i kulturutskottet att anslaget till Arbetets
            museum skall räknas upp i förhållande till regeringens förslag.
          </note>
          <note>
            Även om uppräkningen inte är av den omfattningen som vi socialdemokrater
            hade önskat är det i varje fall ett steg i rätt riktning. Jag
            vill gärna passa på att rikta ett erkännande till Kds och
          </note>
          <note>
            Centerns representanter i kulturutskottet som, till skillnad
            från kulturministern, sett det ansvar som staten har för verksamheten
            vid Arbetets museum.
          </note>
          <note>
            Förra året beställde riksdagen hos regeringen en höjning av resurserna
            till museet. Den nu sittande borgerliga regeringen föreslår en
            nedräkning av anslaget och antyder i budgeten att anslaget på
            sikt skall avvecklas. Det har också bekräftats här i dag av Elisabeth
            Fleetwood från talarstolen.
          </note>
          <note>
            Från socialdemokratisk sida anser vi att regeringens förslag
            är oacceptabelt. Det vore ett hårt slag inte bara mot Arbetets
            museum och den viktiga kulturella verksamhet som bedrivs vid museet
            och som just har startats. Om regeringens förslag skulle vinna
            kammarens gehör är det också ett slag mot uppbyggnaden av hela
            industrimuseiverksamheten.
          </note>
          <note>
            För att klara verksamheten vid Arbetets museum har det varit
            nödvändigt att göra en omfördelning inom ramen för kulturbudgeten.
            Det hade naturligtvis varit bra om vi hade sluppit att göra det.
          </note>
          <note>
            Men nu var läget sådant att det var nödvändigt för att nå enighet.
            De problem som uppstår till följd av bortfallet av medlen under
            anslagsposten Utvecklig av centralmuseernas verksamhet, menar
            utskottet får lösas i kommande budgetarbete.
          </note>
          <note>
            För min del är jag övertygad om att ansvarsmuseerna ställer upp
            på att det är under denna anslagspost det är bäst att göra omfördelningen
            om den nu måste göras.
          </note>
          <note>
            När den borgerliga regeringen säger att staten inte bör ha ett
            ansvar för att skildra arbetslivets historia är det enligt min
            mening i bästa fall en illa genomtänkt ståndpunkt och i sämsta
            fall en klassmässig reaktion som för det första borde var övervunnen
            i dag och för det andra inte hör hemma i det här ärendet.
          </note>
          <note>
            Herr talman! Det kan var på sin plats, i synnerhet efter det
            Elisabeth Fleetwood har sagt, att understyrka att Arbetets museum
            är ett museum som har till uppgift att dokumentera och levandegöra
            arbetet och arbetets värde. Det är inte, vilket man kan få intryck
            av när man hör borgerliga företrädare tala om museet, fackföreningsrörelsens
            museum även om fackföreningarna tillsammans med KF är ägare till
            och tar ansvar för fastigheten där Arbetets museum finns.
          </note>
          <note>
            I den reservation som finns till betänkandet och som Moderater,
            Folkpartister och Ny demokrati står för, hänvisar man bl.a. till
            att också den tidigare socialdemokratiska kulturministern i en
            debatt här i kammaren uttalat att staten inte påtagit sig ett
            ansvar för museets framtida finansiering. Så kan man naturligtvis
            läsa protokollet från förra året debatt i kammaren om man vill,
            men jag gör det inte.
          </note>
          <note>
            Jag vill i sammanhanget understryka att riksdagen naturligtvis
            har rätt att både ge synpunkter på och ändra på förslag som kommer
            från regeringen. Det är riksdagens uppgift.
          </note>
          <note>
            Vidare framhåller man i reservationen att Arbetets museum genom
            åren erhållit 45 milj.kr. i statsbidrag, vilket äger sin riktighet.
            Men det är också så att stiftarna har skjutit till mer kapital
            än vad staten har gjort. Norrköpings kommun överlät fastigheten
            till ett lågt pris, viket kan anses vara kommunens bidrag. Stiftarna
            har sammanlagt tillskjutit 53 milj.kr. för fastigheten och bidrar
            till kapitalkostnader med i storleksordningen 6 milj.kr.
          </note>
          <note>
            per år.
          </note>
          <note>
            Det kan vara på sin plats, herr talman, att här göra en jämförelse
            med Tekniska museet, som inte heller är ett statligt museum, vilket
            jag vill understryka. Staten har tecknat avtal med Tekniska museet.
            Det är ett avtal som bygger på att staten och näringslivet samarbetar
            om en angelägen kulturell verksamhet.
          </note>
          <note>
            När det gäller Tekniska museet är näringslivet via en stiftelse
            ägare till huvudbyggnaden och upplåter den utan ersättning mot
            att staten svarar för drift och underhåll. Det är fullt jämförbart
            med
          </note>
          <note>
            Arbetets museum.
          </note>
          <note>
            Så sent som förra veckan beslutade vi här i kammaren att Tekniska
            museet får i fråga om personal som är anställd vid museet fatta
            sådana beslut som avser myndighetsutövning i den mån inte annat
            är föreskrivet. Detta är ett utmärkt exempel på hur verksamhet
            där staten samarbetar med en annan part kan utvecklas.
          </note>
          <note>
            Vi socialdemokrater tycker att samarbetet med
          </note>
          <note>
            Tekniska museet är bra och kan tjäna som modell och att detta
            kan vidareutvecklas till att också omfatta Arbetets museum.
          </note>
          <note>
            Därför anser vi att det är angeläget att staten har kvar sitt
            engagemang i Arbetets museum. I likhet med utskottets majoritet
            anser vi att att en dialog med företrädare för stiftelsen skall
            komma till stånd så att man kan diskutera på vilket sätt och i
            vilken omfattning staten skall vara engagerad i museet.
          </note>
          <note>
            När det gäller målsättningen med diskussionerna skiljer sig utskottsmajoritetens
            uppfattning, det vill jag här klart säga. Men vi socialdemokrater
            anser att verksamheten är så viktig och faktiskt så unik att överläggningarna
            med stiftarna bör gå ut på att utveckla verksamheten och inte
            avveckla den.
          </note>
          <note>
            Med detta, herr talman, yrkar jag bifall till kulturutskottets
            betänkande nr 23.
          </note>
          <note type="speaker">
            Anf. 187 ELISABETH FLEETWOOD (m)
          </note>
          <note>
            replik:
          </note>
          <note>
            Herr talman! Först till Elisabeth Persson. Jag är inte alls förvånad
            över att ni i er motion inte föreslår någon finansiering av er
            ökning. Det brukar ni inte göra, och det har ni naturligtvis inte
            gjort den här gången heller. Det är inte någonting märkligt med
            det.
          </note>
          <note>
            Det är alldeles riktigt, Björn Kaaling, att vi är eniga om det
            mesta. Men i en sådan här debatt brukar det inte vara de punkter
            som vi är eniga på som vi tar upp till debatt. Det var därför
            som jag till stor del lät dem vara förutom att jag uttryckte min
            glädje över att vi har kunnat öka kulturbudgeten på det sätt som
            den borgerliga regeringen och majoriteten här i stort har kunnat
            göra.
          </note>
          <note>
            När det gäller Arbetets museum hänvisade vi till vad Bengt Göransson
            sade förra året. Det märkliga är bara att Björn Kaaling här säger
            att det hela beror på hur man vill läsa protokollet. Ja, inte
            har vi läst det fel. Björn Kaaling sade själv: Jag läser det gärna
            som osv. Jag är övertygad om detta. Det är därför Björn Kaaling
            har kommit fram till resultatet att Bengt Göransson icke var av
            den uppfattningen att detta icke var ett statligt ansvar.
          </note>
          <note>
            Stryk de två ickena, och det blir en positiv mening.
          </note>
          <note>
            Stiftarna måste se längre än till själva inledningen av verksamheten,
            och det är det har man här inte gjort. Förslaget är oacceptabelt,
            säger Björn
          </note>
          <note>
            Kaaling. Nu fick jag fram en ny uppgift som var ganska intressant.
            Anledningen till att ni har finansierat förslaget genom en minskning
            på det andra kontot var att detta var enda sättet att få enighet
            så att ni skulle få majoritet över oss. När jag får den uppgiften
            blir jag helt övertygad om att det stämmer. Ni gick således med
            på att minska med 2
          </note>
          <note>
            miljoner för att få de två avhoppande regeringspartierna på er
            sida. Det var en väldigt bra information som Björn Kaaling gav
            mig. Jag hävdar fortfarande att vi för kulturens skull och för
            museernas skull har fattat det rätta beslutet.
          </note>
          <note>
            När det gäller Arbetets museum och dess verksamhet är det inte
            fråga om någon diskriminering. Men säg mig de museer som inte
            skildrar arbetet i vårt land, Björn Kaaling. Det gör våra stora
            museer. Det gör Nordiska museet, för att ta ett exempel i Stockholm,
            det gör de regionala museerna, länsmuseerna och hembygdsmuseerna.
          </note>
          <note>
            Överallt är arbetet och dess verksamhet en huvuduppgift.
          </note>
          <note>
            Anf. 188 ELISABETH PERSSON (v)replik:
          </note>
          <note>
            Herr talman! Jag blev angripen i den replik som
          </note>
          <note>
            Elisabeth Fleetwood begärde på Björn Kaalings anförande. Jag
            måste formellt fråga om jag har rätt att bemöta Elisabeth Fleetwood.
          </note>
          <note type="speaker">
            Anf. 189 FÖRSTE VICE TALMANNEN:
          </note>
          <note>
            Elisbeth Fleetwood gick ju till angrepp i sin replik.
          </note>
          <note type="speaker">
            Anf. 190 ELISABETH PERSSON (v) replik:
          </note>
          <note>
            Herr talman! Då vill jag utnyttja tillfället till att säga vi
            finansierar våra förslag. Det är bara att titta i vår budget som
            vi lade fram i början på året. Vi har när det gäller slutsumman
            inga andra prioriteringar. Budgeten skiljer sig inte i några avgörande
            avseenden när det gäller summor från exempelvis regeringens budgetförslag.
          </note>
          <note>
            Jag vill också påpeka att när det gäller det ärende som behandlades
            förut hade vi verkligen gjort en finansiering. Då togs detta som
            intäkt för någonting helt annat. Jag tycker att resonemanget är
            mycket konstigt och att det inte hör hemma i behandlingen av det
            här ärendet. Självfallet är våra förslag finansierade även om
            vi inte på varje enskild punkt anger att pengarna skall tas från
            ett viss håll utan från kulturbudgeten över huvud taget. Jag vill
            här hänvisa till Vänsterpartiets budget.
          </note>
          <note type="speaker">
            Anf. 191 ELISABETH FLEETWOOD (m)
          </note>
          <note>
            replik:
          </note>
          <note>
            Herr talman! Javisst, Elisabeth Persson, har ni finansierat enligt
            er budget. Det tror jag visst det.
          </note>
          <note>
            Det är bara det att det att era satsningar enligt min uppfattning
            ofta är populistiska. Det vilar ett tungt ansvar över detta. Här
            tänker jag som moderat bl.a. på försvaret. Där har ni en post
            där ni kan spara ganska mycket.
          </note>
          <note>
            Jag är övertygad om att om det händer någonting i världen om
            några decennier -- jag hoppas att det aldrig händer -- kommer
            de som då upplever att vi icke har satsat på vårt försvar att
            fördöma vårt handlande. Därför har vi varit beredda att spara
            in på annat i stället för att spara in på ett sätt som är mer
            populistiskt. Vi tar ansvar och vågar inte följa en sådan linje.
          </note>
          <note type="speaker">
            Anf. 192 ELISABETH PERSSON (v) replik:
          </note>
          <note>
            Herr talman! Vi i vänsterpartiet anser att det är en viktig uppgift
            för riksdagen att försvara bl.a. det svenska kulturarvet, kultur
            för barn och ungdom och nysatsningar som t.ex. Arbetets museum.
          </note>
          <note>
            Frågan är om vi kan vara utan den typen av kulturellt försvar.
          </note>
          <note>
            När det gäller försvarsbudgeten vill jag ärligt erkänna att jag
            inte är förberedd att i detalj gå in och diskutera den. Men jag
            tar gärna en diskussion om försvaret av vår kultur och våra konstyttringar.
          </note>
          <note>
            Jag tycker att det är väl satsade pengar att se till att
          </note>
          <note>
            Arbetets museum kan fortsätta sin verksamhet när det gäller dokumentation
            av arbetet på det sätt som är påbörjat. Jag tycker att detta är
            en viktig försvarsgärning för värden som jag trodde vi var överens
            om var viktiga att slå vakt om.
          </note>
          <note type="speaker">
            Anf. 193 BJÖRN KAALING (s) replik:
          </note>
          <note>
            Herr talman! Elisabeth Fleetwood sade att de museer som finns
            i Stockholm -- Nordiska,
          </note>
          <note>
            Historiska, osv. -- fyller de behov som Arbetets museum i dag
            försöker fylla. Jag anser inte att det är så. Nordiska museet
            tillgodoser ett etniskt behov, Historiska museet dokumenterar
            verksamhet fram till 1521, osv.
          </note>
          <note>
            Arbetet är ju inte bara maskiner och produkter,
          </note>
          <note>
            Elisabeth Fleetwood. Det är ju arbetare också, och det är framför
            allt arbetets villkor det handlar om.
          </note>
          <note>
            Industrialismens framväxt beskrivs vid Arbetets museum. Visst
            ligger det ett stort kulturellt värde i att kunna spegla arbetet
            i nutid och visa hur det har sett ut förr och att levandegöra
            det! Visst är det ett stort kulturellt ansvar att dokumentera
            och i framtiden kunna visa människor hur t.ex.
          </note>
          <note>
            jämställdheten i arbetslivet har utvecklats, hur arbetsmiljöer
            och arbetsorganisation har förändrats, osv.
          </note>
          <note>
            Jag förstår inte, Elisabeth Fleetwood, varför
          </note>
          <note>
            Arbetets museum inte skall ha det stöd för sin verksamhet som
            man behöver. Varför är det bara
          </note>
          <note>
            Arbetets museum av de museer som staten tidigare har tagit ansvar
            för som inte får en uppräkning av sitt anslag utan faktiskt en
            neddragning enligt det förslag som Elisabeth Fleetwood här försvarar?
          </note>
          <note type="speaker">
            Anf. 194 ELISABETH FLEETWOOD (m)
          </note>
          <note>
            replik:
          </note>
          <note>
            Herr talman! Jag tycker att det verkar som om
          </note>
          <note>
            Björn Kaaling håller på att få ont om argument. Jag nämnde ett
            museum i Stockholm, och det var
          </note>
          <note>
            Nordiska museet. Sedan nämnde jag regionala museer, länsmuseer,
            hembygdsmuseer. Jag sade ingenting om att museerna i Stockholm
            skulle kunna svara för den här uppgiften, som är så viktig.
          </note>
          <note>
            Det är så viktigt att skildra arbetet, arbetarnas villkor, arbetsmiljön,
            industrialismens utveckling, maskinparken, osv., men det var ju
            just det som jag påpekade att många museer kan göra.
          </note>
          <note>
            Björn Kaaling frågade varför Arbetets museum då inte skall ha
            stöd. Jo visst skall det ha stöd, men inte statligt stöd när det
            inte är ett statligt museum. Det får stöd på andra vägar.
          </note>
          <note>
            Från socialdemokratiskt håll drar man då paralleller med Tekniska
            museet. Samtidigt säger man att vi har ett avtal med Tekniska
            museet. Har vi ett avtal mellan Arbetets museum och staten?
          </note>
          <note>
            Det har vi inte.
          </note>
          <note type="speaker">
            Anf. 195 BJÖRN KAALING (s) replik:
          </note>
          <note>
            Herr talman! Men det är ju faktiskt så, Elisabeth
          </note>
          <note>
            Fleetwood, att det går att dra paralleller med
          </note>
          <note>
            Tekniska museet. Tekniska museet är inte heller något statligt
            museum -- jag vill understryka det --
          </note>
          <note>
            utan det är ett museum som staten har ett avtal med, och därigenom
            kan man behålla en viktig verksamhet.
          </note>
          <note>
            Har vi ett avtal med Arbetets museum, frågade
          </note>
          <note>
            Elisabeth Fleetwood. Nej, det har vi inte. Men det är ingenting
            som säger att vi inte kan få det. I de överläggningar som en majoritet
            i utskottet vill ha till stånd har man möjlighet att ta upp olika
            frågor som gäller Arbetets museum.
          </note>
          <note>
            Det är också möjligt, har jag fått klart för mig, för staten
            att, precis som när det gäller Tekniska museet, utse en statlig
            representant i Arbetets museums stiftelses styrelse. Det är ingenting
            som man motsätter sig från Arbetets museums sida.
          </note>
          <note>
            Tvärtom -- det skulle man välkomna. Man skulle alltså ha möjlighet
            att få i stort sett samma konstruktion vid Arbetets museum som
            man har vid Tekniska museet.
          </note>
          <note>
            Förste vice talmannen anmälde att Elisabeth
          </note>
          <note>
            Fleetwood anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 196 ROSE-MARIE FREBRAN (kds):
          </note>
          <note>
            Herr talman! Sedan 1983 har Stiftelsen Arbetets museum aktivt
            verkat inom sitt område, arbetets historia och samtida arbetsliv.
            Stiftelsen har bedrivit insamlings-, publikations-, konferens-
            och seminarieverksamhet, producerat utställningar samt lämnat
            service och rådgivning i arbetshistoriska frågor till organisationer,
            studiecirklar, lokala intressegrupper m.fl. samtidigt som museilokalerna
            iordningställts. Dessa ligger i den åttakantiga byggnaden Strykjärnet
            mitt i
          </note>
          <note>
            Motala ström i Norrköpings tidigare mäktiga och unika industrilandskap.
          </note>
          <note>
            Staten har sedan budgetåret 1984/85 lämnat ett årligt bidrag
            till verksamheten. Nominellt uppgår den samlade statliga insatsen
            för museet fram till
          </note>
          <note>
            1991/92 till ca 45 milj.kr. Stiftelsens huvudmän har endast lämnat
            mindre driftbidrag men stått för museifastighetens kapitalkostnad.
            Under 1992
          </note>
          <note>
            beräknas kapitalkostnaden till ca 6 milj.kr.
          </note>
          <note>
            Vid riksdagens behandling av denna fråga förra året uttalades
            att regeringen vid kommande budgetprövning borde beakta behovet
            av ökade resurser till Arbetets museum på grund av ökade driftkostnader
            efter museets invigning, som ägde rum i december 1991. Ett av
            de nuvarande regeringspartierna stod bakom detta beslut. Detta
            riksdagsuttalande har regeringen inte tagit hänsyn till i budgetpropositionen.
            I stället föreslås en minskning av det statliga stödet med 2 milj.kr.
          </note>
          <note>
            Neddragningen motiveras med att staten inte har åtagit sig ett
            permanent ansvar för museets drift.
          </note>
          <note>
            Regeringen anser enligt propositionen att ett betydande kontinuerligt
            statligt driftstöd bara är naturligt i fall där verksamheten avser
            statlig egendom eller bedrivs under statlig insyn. Denna skrivning
            i propositionen kan uppfattas som om stiftelsen motsatte sig statlig
            insyn. Så är emellertid inte fallet. I själva verket är det tvärtom.
          </note>
          <note>
            Herr talman! All verksamhet är beroende av rimliga planeringsförutsättningar.
            Att ena året få ökat stöd kopplat till ett uttalande som inger
            stiftelsen förhoppningar om ytterligare ökningar för att året
            därpå få ett kraftigt minskat stöd skapar stora problem för verksamheten.
          </note>
          <note>
            Det är angeläget att staten inte ensidigt drar ned resurserna
            till Arbetets museum med drastiska konsekvenser för verksamheten.
            Staten måste föra en dialog med huvudmännen om den framtida verksamheten
            och ansvarsfrågorna. Att samförståndsvägen försöka hitta en långsiktigt
            bra lösning är angeläget.
          </note>
          <note>
            Det är rimligt att överväga en modell för Arbetets museum liknande
            den som utformats för Tekniska museet. En annan möjlig lösning
            kan vara samarbete med något annat museum. Under alla förhållanden
            måste stiftelsen få rimlig tid för anpassning till förändrade
            ekonomiska villkor.
          </note>
          <note>
            Lokalt och regionalt stöd eller sponsorpengar kommer inte av
            sig självt. Det krävs tid och energi för att få fram de medel
            som behövs för en utveckling av verksamheten vid Arbetets museum.
          </note>
          <note>
            I avvaktan på ett utfall av en nödvändig dialog bör museet tillförsäkras
            motsvarande resurser som man har under innevarande budgetår, alltså
            en liten uppräkning från nuvarande 8 454 000 kr. till
          </note>
          <note>
            9 000 000 kr., enligt yrkande i motion Kr278 av Dan
          </note>
          <note>
            Ericsson i Kolmården, kds. Detta är en ökning i förhållande till
            regeringens förslag med 2 546 000
          </note>
          <note>
            kr.
          </note>
          <note>
            En ökad belastning av statsbudgeten bör undvikas.
          </note>
          <note>
            Finansieringen bör därför ske genom motsvarande minskning av
            anslagsposten Utveckling av centralmuseernas verksamhet under
            anslaget
          </note>
          <note>
            Centrala museer: Vissa kostnader för utställningar och samlingar
            m.m.
          </note>
          <note>
            Herr talman! Jag yrkar bifall till utskottets hemställan i kulturutskottets
            betänkande 23.
          </note>
          <note type="speaker">
            Anf. 197 MAJ-INGER KLINGVALL (s):
          </note>
          <note>
            Herr talman! Arbetets museum i Norrköping invigdes den 14 december
            1991 efter ett mer än tioårigt planeringsarbete. De första tre
            veckorna besöktes museet av mer än 15 000 människor.
          </note>
          <note>
            Intresset har fortsatt att vara lika stort. Det är naturligtvis
            mycket glädjande; kanske beror det på att arbetets museum är ett
            annorlunda museum, både genom sin placering och genom sin inriktning.
          </note>
          <note>
            Det ligger där i Norrköping, mitt i strömmen som rinner genom
            staden. Det är i det märkliga åttkantiga huset med namnet Strykjärnet
            som arbetets museum ligger.
          </note>
          <note>
            Utmed Motala ström ser man raden av textilfabriker som påminner
            om Norrköpings ledande ställning som Sveriges textilstad under
          </note>
          <note>
            1800-talet. Det är industrialismens genombrott i vårt land som
            illustreras i kvarter efter kvarter längs strömmen. Men pulsen
            har stannat, maskinerna är borta och arbetarna har gått hem. Kvar
            står fabrikerna som märkliga fornlämningar från den tid som flytt.
          </note>
          <note>
            Vid statens tidigare anslagsgivning har ett motiv varit att medverka
            till bevarande av förnyelse av industrilandskapet som under 1990-talet
            kommer att vara ett av landets största projekt av det här slaget,
            jämförbart med det medeltida Visby eller
          </note>
          <note>
            Gamla stan i Stockholm.
          </note>
          <note>
            Arbetets museum har genom sin verksamhetsinriktning, arbetets
            historia och samtida arbetsliv, täckt in ett område som fram till
            dess inte haft någon riktig plats i svensk museivärld.
          </note>
          <note>
            1991 slöts ett avtal mellan Arbetets museum och
          </note>
          <note>
            Nordiska museet i avsikten att stärka samarbetet till gagn för
            arbetets och arbetslivets historia i
          </note>
          <note>
            Sverige. Ett sådant samarbete förekommer också med andra vetenskapliga
            institutioner byggd på museets särskilda inriktning och kompetens.
            Under senare tid har museet förstärkt forskningsresurserna. En
            adjungerad professor i ekonomisk historia är numera knuten som
            forskningsledare till museet. Uppgiften är att bedriva egen forskning,
            men också att fungera som handledare för doktorandutbildning.
          </note>
          <note>
            Ett forskningsprogram för 1990-talet -- det mångkulturella arbetet
            -- har arbetats fram och kommer att ligga till grund för verksamheten
            under
          </note>
          <note>
            1990-talet.
          </note>
          <note>
            Herr talman! Vi är många som har arbetat för att det här museet
            skulle komma till stånd. Nu finns det där. Vi är självklart mycket
            glada åt att utskottsmajoriteten ställer upp bakom museet och
            dess unika verksamhetsinriktning. Vi kan också glädja oss åt en
            stark uppslutning lokalt för museet, både i Norrköping och i Östergötland,
            över partigränserna. Jag utgår nu från att riksdagen även i fortsättningen
            kommer att ta ansvar för Arbetets museums fortsatta verksamhet.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 april.)
          </note>
          <note>
            13 § Forskning
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1991/92:KrU24 Forskning (prop.1991/91:100
          </note>
          <note>
            delvis).
          </note>
          <note>
            Kammaren biföll förste vice talmannens förslag om att betänkandet
            skulle avgöras efter endast en bordläggning.
          </note>
          <note>
            Förste vice talmannen konstaterade härefter att ingen talare
            var anmäld.
          </note>
          <note>
            (Beslut skulle fattas den 23 april.)
          </note>
          <note>
            14 § Lokalförsörjning m.m.
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1991/92:KrU25 Lokalförsörjning m.m.(prop
          </note>
          <note>
            1991/92:100 delvis).
          </note>
          <note>
            Kammaren biföll förste vice talmannens förslag om att betänkandet
            skulle avgöras efter endast en bordläggning.
          </note>
          <note>
            Förste vice talmannen konstaterade härefter att ingen talare
            var anmäld.
          </note>
          <note>
            (Beslut skulle fattas den 23 april.)
          </note>
          <note>
            15 § Anslag på massmedieområdet
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1991/92:KrU26 Anslag på massmedieområdet
          </note>
          <note>
            (prop. 1991/92:100 delvis).
          </note>
          <note>
            Kammaren biföll förste vice talmannens förslag om att betänkandet
            skulle avgöras efter endast en bordläggning.
          </note>
          <note type="speaker">
            Anf. 198 ÅKE GUSTAVSSON (s):
          </note>
          <note>
            Herr talman! Den 4 februari anmälde regeringen genom statsrådsberedningen
            att det under april månad kommer att lämnas en proposition om
            filmpolitiken. Nu är vi i slutet av april och någon sådan proposition
            har vi inte sett. Förutsättningen för att en sådan proposition
            skall kunna lämnas är rimligen förhandlingar med branschen. Några
            sådana har såvitt jag vet inte förekommit. Den enda fråga som
            jag tänker ställa till utskottets talesman,
          </note>
          <note>
            Hugo Hegeland, är därför: Kommer regeringen, som ni skriver i
            majoritetsskrivningen, att senare i vår -- man kan ju sträcka
            ut våren till midsommar --
          </note>
          <note>
            lämna någon proposition med förslag till filmpolitik, eller kommer
            den senare? Jag tror att hela branschen väntar på ett besked på
            den punkten. Det är min enda fråga till Hugo
          </note>
          <note>
            Hegeland.
          </note>
          <note>
            Utöver detta vill jag göra några kommentarer. Den första handlar
            om att jag tror att det är väldigt väsentligt att vi ser som en
            uppgift att stimulera och stödja filmskapandet. Det är självklart
            att vi alltid kommer att ha behov av importerade filmer och
          </note>
          <note>
            TV-serier, men dessa kan ju aldrig beskriva vår egen historia,
            vår egen samtid och få samma betydelse som de har för att bearbeta
            traditioner, framtidsdrömmar och samhällsproblem.
          </note>
          <note>
            Utifrån detta har vi från socialdemokratiskt håll sagt att filmpolitiken
            har en dubbel uppgift; den skall dels stödja den konstnärligt
            avancerade filmen, men den skall också bidra till att skapa ett
            svenskt kvalitetsutbud också i populära genrer, t.ex. triller
            och komedi. Vi har sagt att för att vi skall kunna hålla uppe
            kvaliteten i svensk film måste vi också ha en viss kvantitet.
            Vi har satt upp ett ganska ambitiöst mål. I dag har vi en produktion
            på 10--12 filmer. Vi säger att ett rimligt produktionsmål för
            spelfilmer är 15--20 filmer per år, varav 3--4 skall vara barnfilmer
            och 3--4
          </note>
          <note>
            dokumentärfilmer. Det hade varit klädsamt om också Hugo Hegeland
            hade ställt sig bakom detta.
          </note>
          <note>
            Folkpartiet uttalade i valrörelsen ett mycket starkt stöd för
            filmbranschen. Om jag inte minns fel var den nuvarande socialministern,
            som dessutom är ordförande i Folkpartiet, ute i valrörelsen och
            sade att man såg mycket allvarligt på detta. Man kan alltså förvänta
            sig ett mycket kraftigt stöd. Jag förutsätter att det visar sig
            i den proposition som alltså skall läggas före vårens slut. Men
            jag har inte så stora förhoppningar när jag hör regeringens företrädare
            i debatten säga att en reformtrakt på 35
          </note>
          <note>
            milj.kr. om året är bra, jämfört med den socialdemokratiska reformtrakten
            på 125 milj.kr.
          </note>
          <note>
            Den andra frågan som betänkandet behandlar när det gäller massmedieområdet
            handlar om utgivningsstödet. Det handlar om Bok för alla. Jag
            vill understryka att utskottet var enigt när man sade att man
            anser att regeringen bör bemyndigas att för tiden t.o.m. januari
            månad i år sluta avtal med ny huvudman om överförande av rättighet
            och förpliktelse enligt det nuvarande avtalet med litteraturfrämjandet.
            Vidare bör regeringen bemyndigas att för tiden därefter, t.o.m.
            januari månad 1993, avtala om en verksamhet med i huvudsak samma
            inriktning som gäller i ovan nämnda avtal med litteraturfrämjandet.
          </note>
          <note>
            Här uttalar alltså riksdagen en bestämd vilja som jag hoppas
            att regeringen har möjlighet att utan alltför stora komplikationer
            effektuera. Men från oppositionen säger vi därutöver att vi vill
            stödja invandrar- och minoritetslitteratur med ytterligare
          </note>
          <note>
            1 milj.kr., liksom barn- och ungdomslitteraturen med samma belopp.
            Det hade varit trevligt för kulturministern, som också är invandrarminister,
            att kunna vara med om en ytterligare uppräkning av detta. Jag
            har förstått att hon inte är det, eftersom regeringspartiernas
            företrädare i utskottet inte har velat prioritera invandrarlitteraturen
            så högt.
          </note>
          <note>
            Slutligen kan man som sammanfattning säga att man hör husbondens
            röst hela tiden. På varje punkt där oppositionen efterlyser initiativ
            säger utskottsmajoriteten: Man skall inte föregripa regeringens
            beredningsarbete -- produktionsmålet kommer att prövas i den aviserade
            filmpropositionen -- frågan om stöd till mediaverkstäder kommer
            att behandlas i den kommande filmpropositionen.
          </note>
          <note>
            Har ni ingen egen vilja? Förlåt, det blev en andra fråga.
          </note>
          <note type="speaker">
            Anf. 199 HUGO HEGELAND (m):
          </note>
          <note>
            Herr talman! Jag börjar med att yrka bifall till kulturutskottets
            betänkande 26 på alla punkter och avslag på samtliga reservationer,
            eftersom det inte tillförts något nytt under debatten.
          </note>
          <note>
            Sedan ställde faktiskt Åke Gustavsson en fråga till mig. Den
            inleddes med att den 4 februari aviserade regeringen en proposition
            om filmpolitiken. Han hade inte sett någonting. Den skulle komma
            senare i vår, och han undrar om den kommer senare.
          </note>
          <note>
            Snälla Åke Gustavsson: Våren har ännu inte kommit. I dag på morgonen
            när vi gick till
          </note>
          <note>
            Nationalmuseum för att höra deras beklagande över att man tar
            2,5 miljoner från förnyelseanslaget som skulle gå till samtliga
            museer och i stället lägger dem på Arbetets museum, till vilket
            varken
          </note>
          <note>
            Norrköpings kommun eller landstinget eller facket i Norrköping
            vill ge ett enda öre, så snöade det ju!
          </note>
          <note>
            Då kunde jag inte undgå att erinra mig barnsången av Alice Tegnér:
          </note>
          <note>
            Än så är det långt till vår
          </note>
          <note>
            innan rönn i blomma står.
          </note>
          <note>
            Sov du lilla utskott
          </note>
          <note>
            än så är det vinter.
          </note>
          <note>
            Vänta, Åke Gustavsson till våren kommer -- då kommer givetvis
            svar på denna fråga.
          </note>
          <note type="speaker">
            Anf. 200 ÅKE GUSTAVSSON (s) replik:
          </note>
          <note>
            Herr talman!Det var ett mycket intressant och uttömmande svar
            som herr Hegeland lämnade.
          </note>
          <note>
            Kan jag nu få svar på min fråga, nämligen kommer regeringen att
            lägga fram en proposition såsom den aviserat?
          </note>
          <note>
            Min indikation är nämligen att så inte kommer att ske. Jag menar
            att det i sak vore av värde om vi kunde få besked i kväll om att
            så kommer att ske.
          </note>
          <note>
            Regeringen har sagt under april månad. Även om det snöade i dag
            så är det faktiskt inte många dagar kvar av april månad.
          </note>
          <note type="speaker">
            Anf. 201 HUGO HEGELAND (m) replik:
          </note>
          <note>
            Herr talman! Åke Gustavsson ställer till mig en fråga om vad
            regeringen skall göra. Jag sitter inte i regeringen. Jag är inte
            kulturminister. Varför inte fråga kulturministern i stället för
            att fråga mig? För än så länge är det långt till vår.
          </note>
          <note type="speaker">
            Anf. 202 ÅKE GUSTAVSSON (s) replik:
          </note>
          <note>
            Herr talman! Jag är väl medveten om att herr
          </note>
          <note>
            Hegeland inte sitter i regeringen. Jag ställer frågan av den
            anledningen att på varje punkt då en sakfråga diskuteras i detta
            betänkande och där vi är oeniga hänvisar utskottets majoritet
            med full förtröstan till regeringen. Därav kom det sig att jag
            använde uttrycket husbondens röst.
          </note>
          <note>
            Man anser att regeringen kan hantera frågorna. Vi skall inte
            föregripa beredningsarbetet. Man förutsätter att den aviserade
            filmpropositionen inte skall föregripas osv. Om man har denna
            totala tillit till regeringen förutsätter jag också att man har
            total information och insyn i regeringens beredningsarbete och
            delar, totalt sett, de slutsatser regeringen skall komma med.
            Någon annan slutsats kan man inte dra eftersom ni vill ge regeringen
            carte blanche i det avseendet.
          </note>
          <note type="speaker">
            Anf. 203 HUGO HEGELAND (m) replik:
          </note>
          <note>
            Herr talman! I ett avseende har jag en ståndpunkt gemensam med
            Åke Gustavsson: Jag litar fullkomligt på den regering som företräder
            mitt parti, liksom Åke Gustavsson litar fullkomligt på den regering
            som företräder hans parti.
          </note>
          <note>
            Socialdemokraterna hänvisade alltid tidigare till sin regering,
            till att det pågår ett arbete i regeringen, till att de har fullständigt
            förtroende för sin regering. På samma sätt har jag fullständigt
            förtroende för min regering.
          </note>
          <note type="speaker">
            Anf. 204 ÅKE GUSTAVSSON (s) replik:
          </note>
          <note>
            Herr talman! Jag förstår att Hugo Hegeland har fullt förtroende
            för sitt parti i regeringen. Det är snarast en bekräftelse på
            att det är moderaterna som tar kommandot i regeringen.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 april.)
          </note>
          <note>
            16 § Ny kyrkolag
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1991/92:KU32 Ny kyrkolag (prop. 1991/92:85
          </note>
          <note>
            delvis).
          </note>
          <note>
            Kammaren biföll förste vice talmannens förslag om att betänkandet
            skulle avgöras efter endast en bordläggning.
          </note>
          <note type="speaker">
            Anf. 205 YLVA ANNERSTEDT (fp):
          </note>
          <note>
            Herr talman! Jag noterar med tillfredsställelse att den stora
            frågan om relationen kyrka--stat nu kommit ett steg närmare sin
            lösning i och med att
          </note>
          <note>
            ERK-utredningen börjar beredas.
          </note>
          <note>
            Utskottet har genom ett tillkännagivande klart sagt ifrån att
            en parlamentarisk beredning skall bereda frågan, något som också
            krävts i en motion av Jan-
          </note>
          <note>
            Erik Wikström och Carl-Johan Wilson.
          </note>
          <note>
            Så då, herr talman, till medlemskapsfrågan. Inte heller nu ser
            vi en lösning på problemet kring religionsfriheten och medlemskapet
            i svenska kyrkan. Fortfarande är det så att utlänningar som blir
            svenska medborgare automatiskt ansluts till svenska kyrkan om
            de tillhört ett evangelisklutherskt samfund, och detta sker utan
            att de ens blir underrättade om det.
          </note>
          <note>
            Detta upprör med rätta dem som drabbas och som tror att full
            religionsfrihet råder i Sverige.
          </note>
          <note>
            För 15 år sedan beslutades om en övergångsregel som skulle nödtorftigt
            dölja att grundlagen träddes för när. Konstitutionsutskottet har
            upprepade gånger uttalat kritik mot de rättsövergrepp som övergångsreglerna
            innebär. JO har påtalat förhållandet, men kyrkan väljer att sätta
            sig över kraven på att svensk grundlag skall respekteras.
          </note>
          <note>
            Folkpartiet liberalerna har varje år i den debatten, tillsammans
            med Vänsterpartiet, varit det enda parti som klart tagit ställning
            för att religionsfriheten i Sverige skall gälla alla, och att
            grundlagen skall respekteras.
          </note>
          <note>
            Vi tycker inte att utskottsmajoriteten varit tillräckligt tydlig
            i år heller. Vi har därför en reservation när det gäller motiveringen.
            Herr talman! Jag yrkar bifall till den.
          </note>
          <note type="speaker">
            Anf. 206 ELISABETH PERSSON (v):
          </note>
          <note>
            Herr talman! Jag vill yrka bifall till den meningsyttring som
            är fogad till betänkandet av
          </note>
          <note>
            Johan Lönnroth och som avser mom. 1, 2, 4 och 12.
          </note>
          <note type="speaker">
            Anf. 207 GÖRAN ÅSTRAND (m):
          </note>
          <note>
            Herr talman! I denna sena timme mycket kort i denna mycket viktiga
            fråga. Det är kyrkohistoria som skrivs i det ögonblick riksdagen
            i morgon kl. 12
          </note>
          <note>
            i samband med voteringen bestämmer en ny kyrkolag. Då sammanförs
            en splittrad och svåröverskådlig lagstiftning till en. Den har
            passerat kyrkomötet, och ett långt lagstiftningsarbete slutförs
            nu.
          </note>
          <note>
            Jag noterar med stor tillfredsställelse att utskottet vid sin
            behandling i huvudsak är enigt.
          </note>
          <note>
            Ylva Annerstedts anförande pekar på en sak som nu går in i den
            parlamentariska beredningen, både i kyrka--stat-frågan och i medlemskapsfrågan.
            Jag vet att man inom Folkpartiet i denna fråga är otålig, men
            jag är inte beredd att instämma i reservationen. Jag tycker att
            det är rimligt att en fråga som nu är så nära sitt avgörande får
            behandlas i den parlamentariska beredningen.
          </note>
          <note>
            Jag noterar kyrkomötets bestämda uppfattning att tystnadsplikten
            också skall omfatta diakoner.
          </note>
          <note>
            Riksdagens beslut blir en hänvisning till att regeringen bör
            se på denna lagstiftning. Frågan faller därmed i den riktning
            kyrkan önskat.
          </note>
          <note>
            Avslutningsvis, herr talman: Jag har personligen engagerat mig
            litet kring de icke-territoriella församlingarna, hovförsamlingen
            och tyska församlingen, och jag noterar att utskottet på väsentliga
            punkter tillgodosett önskemål som framförts från församlingarna.
            Utskottet har därmed tillgodosett en motion från mig.
          </note>
          <note>
            Med detta, herr talman, yrkar jag bifall på samtliga punkter
            till utskottets hemställan.
          </note>
          <note type="speaker">
            Anf. 208 TORGNY LARSSON (s):
          </note>
          <note>
            Herr talman! Även om det nu är sent på kvällen kan historiens
            vingslag ändå anas i och med att det i morgon skall fattas ett
            beslut som innebär att vissa delar av en 306 år gammal lag, 1686
            års kyrkolag, kommer att upphävas. Om jag räknade rätt alldeles
            nyss har denna lag funnits under 14 eller 15 kungar.
          </note>
          <note>
            Det är i stor enighet beslut om detta fattas. Poängen är att
            det blir en samlad kyrkolag, men det innebär inte att reformarbetet
            på det kyrkliga området därmed är färdigutfört, utan det är naturligtvis
            nödvändigt att reformarbetet fortsätter. Det är mot den bakgrunden
            värt att notera att den s.k. ERK-
          </note>
          <note>
            utredningen under Carl-Axel Petri nu är färdig och att regeringen
            kommer att tillsätta en beredning som skall arbeta vidare.
          </note>
          <note>
            Jag noterar att det hos Vänsterpartiet finns en otålighet, men
            jag vill i det här sammanhanget poängtera att vi inte hade varit
            där vi är i dag om inte kyrkomötet för några år sedan hade fattat
            beslut som innebar att man begärde att regeringen skulle tillsätta
            den beredning som sedan Carl-Axel
          </note>
          <note>
            Petri kom att leda. Man har därigenom fått ett värdefullt underlag
            för det fortsatta reformarbetet.
          </note>
          <note>
            I den reservation som Ylva Annerstedt står bakom säger hon om
            jag uppfattar henne rätt att kyrkan sätter sig över lagen. Jag
            vill bara kommentera det genom att säga att det inom kyrkan trots
            allt finns en växande insikt om behovet av en förändring av reglerna.
            Jag delar i sak helt hennes uppfattning att nuvarande bestämmelser
            är djupt otillfredsställande. Det gäller inte bara i det avseende
            som Ylva Annerstedt nyss nämnde utan även i en hel rad andra avseenden.
            Den beredning som nu snart kommer i gång kommer att arbeta med
            de här frågorna, så jag tror att det -- i alla fall i den här
            kammaren, men kanske inte helt och hållet inom svenska kyrkan
            -- råder en stor och bred enighet om nödvändigheten av att se
            över detta.
          </note>
          <note>
            Jag yrkar bifall till utskottets hemställan.
          </note>
          <note type="speaker">
            Anf. 209 YLVA ANNERSTEDT (fp) replik:
          </note>
          <note>
            Herr talman! Det är utmärkt att Torgny Larsson ger klart uttryck
            för att han delar Folkpartiet liberalernas åsikter när det gäller
            medlemskapsfrågan. Det är synd bara att det har tagit 15 år att
            komma fram till den insikten. Men jag hoppas att vi ändå tillsammans
            skall kunna lösa den här frågan ganska snabbt, när vi nu är överens
            om att detta är ett stort problem.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 23 april.)
          </note>
          <note>
            17 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av prop. 1991/92:86 Ändring i reglerna för lagervärdering
            1991/92:Sk26 av Hugo
          </note>
          <note>
            Hegeland (m)
          </note>
          <note>
            med anledning av prop. 1991/92:92 Utskiftning av löntagarfondernas
            tillgångar m.m.
          </note>
          <note>
            1991/92:Fi32 av Bengt-Ola Ryttar (s)
          </note>
          <note>
            1991/92:Fi33 av Anita Johansson m.fl. (s)
          </note>
          <note>
            1991/92:Fi34 av Ingvar Carlsson m.fl. (s)
          </note>
          <note>
            1991/92:Fi35 av Lars Werner m.fl. (v)
          </note>
          <note>
            1991/92:Fi36 av Stig Rindborg (m)
          </note>
          <note>
            1991/92:Fi37 av Ian Wachtmeister och Bo G
          </note>
          <note>
            Jenevall (nyd)
          </note>
          <note>
            med anledning av prop. 1991/92:95 Valfrihet och fristående skolor
          </note>
          <note>
            1991/92:Ub62 av Lena Hjelm-Wallén m.fl. (s)
          </note>
          <note>
            1991/92:Ub63 av Larz Johansson m.fl. (c)
          </note>
          <note>
            1991/92:Ub64 av Christer Lindblom (fp)
          </note>
          <note>
            1991/92:Ub65 av Marianne Carlström m.fl. (s)
          </note>
          <note>
            1991/92:Ub66 av Mikael Odenberg m.fl.
          </note>
          <note>
            (m,fp,c,kds)
          </note>
          <note>
            1991/92:Ub67 av Ian Wachtmeister och Stefan
          </note>
          <note>
            Kihlberg (nyd)
          </note>
          <note>
            1991/92:Ub68 av Björn Samuelson m.fl. (v)
          </note>
          <note>
            med anledning av prop. 1991/92:113 Ny börslagstiftning m.m. 1991/92:N34
            av Anita Gradin m.fl. (s)
          </note>
          <note>
            med anledning av prop. 1991/92:117 Avdragsrätt för avgifter till
            arbetsgivarorganisationer
          </note>
          <note>
            1991/92:Sk27 av Lars Hedfors m.fl. (s)
          </note>
          <note>
            med anledning av prop. 1991/92:118 Förenklad statistikreglering
          </note>
          <note>
            1991/92:Fi38 av Bo G Jenevall (nyd)
          </note>
          <note>
            1991/92:Fi39 av Hans Gustafsson m.fl. (s)
          </note>
          <note>
            med anledning av prop. 1991/92:120 Reglering av priserna på fisk
            m.m.
          </note>
          <note>
            1991/92:Jo36 av Sven-Olof Petersson m.fl. (c)
          </note>
          <note>
            1991/92:Jo37 av Annika Åhnberg m.fl.
          </note>
          <note>
            1991/92:Jo38 av Göran Persson m.fl. (s)
          </note>
          <note>
            1991/92:Jo39 av Sven-Olof Petersson (c)
          </note>
          <note>
            med anledning av prop. 1991/92:123 Slopande av intresserepresenation
            i vissa statliga myndighetes styrelser
          </note>
          <note>
            1991/92:K20 av Bo Finnkvist m.fl. (s)
          </note>
          <note>
            1991/92:K21 av Thage G Peterson m.fl. (s)
          </note>
          <note>
            1991/92:K22 av Harriet Colliander (nyd)
          </note>
          <note>
            med anledning av prop. 1991/92:125 Förslag om tilläggsbudget
            II till statsbudgeten för budgetåret
          </note>
          <note>
            1991/92
          </note>
          <note>
            1991/92:Sf31 av Ian Wachtmeister och Bo G
          </note>
          <note>
            Jenevall (nyd)
          </note>
          <note>
            1991/92:T20 av Bengt Hurtig och Eva Zetterberg
          </note>
          <note>
            (v)
          </note>
          <note>
            1991/92:N35 av Anita Gradin m.fl. (s)
          </note>
          <note>
            1991/92:N36 av Rolf L Nilson (v)
          </note>
          <note>
            med anledning av prop. 1991/92:129 Socialavgifter på vissa förmåner
            när förutsättningar för jämkning av förmånsvärdet föreligger,
            m.m.
          </note>
          <note>
            1991/92:Sk28 av Lars Hedfors m.fl. (s)
          </note>
          <note>
            1991/92:Sk29 av Lars Bäckström m.fl. (v)
          </note>
          <note>
            med anledning av prop. 1991/92:133 En elmarknad med konkurrens
            1991/92:N37 av Anita Gradin m.fl. (s)
          </note>
          <note>
            med anledning av prop. 1991/92:134 Riktlinjer för överföringen
            av verksamheten vid domänverket till aktiebolagsform
          </note>
          <note>
            1991/92:N38 av Hugo Hegeland och Inger René (m)
          </note>
          <note>
            1991/92:N39 av Karin Israelsson (c)
          </note>
          <note>
            1991/92:N40 av Hans Dau (m)
          </note>
          <note>
            1991/92:N41 av Lars Werner m.fl. (v)
          </note>
          <note>
            1991/92:N42 av John Andersson (v)
          </note>
          <note>
            1991/92:N43 av Sonia Karlsson m.fl. (s)
          </note>
          <note>
            1991/92:N44 av Carl Olov Persson och Jan Erik
          </note>
          <note>
            Ågren (kds)
          </note>
          <note>
            1991/92:N45 av Anita Gradin m.fl. (s)
          </note>
          <note>
            1991/92:N46 av Karl-Göran Biörsmark m.fl.
          </note>
          <note>
            (fp,c,kds)
          </note>
          <note>
            1991/92:N47 av Sigge Godin och Siw Persson (fp)
          </note>
          <note>
            1991/92:N48 av Sigge Godin (fp)
          </note>
          <note>
            1991/92:N49 av Jan Fransson och Åke Selberg (s)
          </note>
          <note>
            1991/92:N50 av Jan Fransson och Sinikka Bohlin (s)
          </note>
          <note>
            1991/92:N51 av Karin Starrin och Lennart
          </note>
          <note>
            Brunander (c)
          </note>
          <note>
            1991/92:N52 av Åke Gustavsson m.fl. (s)
          </note>
          <note>
            med anledning av prop. 1991/92:138 Ändringar i utlänningslagen
            (1989:529), m.m.
          </note>
          <note>
            1991/92:Sf32 av Sten Andersson i Malmö (m)
          </note>
          <note>
            1991/92:Sf33 av Berith Eriksson (v)
          </note>
          <note>
            1991/92:Sf34 av Doris Håvik m.fl. (s)
          </note>
          <note>
            1991/92:Sf35 av Leif Bergdahl (nyd)
          </note>
          <note>
            med anledning av prop. 1991/92:141 Upphävande av lagen (1986:1242)
            om försöksverksamhet med kooperativ hyresrätt, m.m.
          </note>
          <note>
            1991/92:Bo10 av Eva Zetterberg (v)
          </note>
          <note>
            1991/92:Bo11 av Inger Lundberg och Sture Ericson
          </note>
          <note>
            (s)
          </note>
          <note>
            1991/92:Bo12 av Rune Thorén m.fl. (c)
          </note>
          <note>
            1991/92:Bo13 av Oskar Lindkvist m.fl. (s)
          </note>
          <note>
            med anledning av prop. 1991/92:151 Vissa ändringar i förmånssystemet
            för läkemedel m.m.
          </note>
          <note>
            1991/92:Sf36 av Marianne Jönsson (c)
          </note>
          <note>
            1991/92:Sf37 av Johan Brohult och Bengt Dalström
          </note>
          <note>
            (nyd)
          </note>
          <note>
            1991/92:Sf38 av Ingvar Carlsson m.fl. (s)
          </note>
          <note>
            1991/92:Sf39 av Berith Eriksson m.fl. (v)
          </note>
          <note>
            1991/92:Sf40 av Kent Carlsson (s)
          </note>
          <note>
            med anledning av prop. 1991/92:157 Vissa gymnasie- och vuxenutbildningsfrågor
            m.m.
          </note>
          <note>
            1991/92:Ub69 av Larz Johansson m.fl. (c,fp,kds)
          </note>
          <note>
            1991/92:Ub70 av Larz Johansson (c)
          </note>
          <note>
            1991/92:Ub71 av Stina Gustavsson m.fl. (c)
          </note>
          <note>
            1991/92:Ub72 av Stina Gustavsson och Stina
          </note>
          <note>
            Eliasson (c)
          </note>
          <note>
            1991/92:Ub73 av Anders G Högmark (m)
          </note>
          <note>
            1991/92:Ub74 av Björn Samuelson m.fl. (v)
          </note>
          <note>
            1991/92:Ub75 av Lena Hjelm-Wallén m.fl. (s)
          </note>
          <note>
            1991/92:Ub76 av Åke Gustavsson m.fl. (s)
          </note>
          <note>
            med anledning av förs. 1991/92:18 Riksdagens revisorers förslag
            angående samordnad investeringsplanering för transporter
          </note>
          <note>
            1991/92:T21 av Kenneth Attefors (nyd)
          </note>
          <note>
            1991/92:T22 av Bengt Hurtig (v)
          </note>
          <note>
            Justitieutskottets betänkanden
          </note>
          <note>
            1991/92:JuU22 Anslag till kriminalvården, m.m.
          </note>
          <note>
            1991/92:JuU23 Anslag till polisväsendet
          </note>
          <note>
            Socialförsäkringsutskottets betänkande
          </note>
          <note>
            1991/92:SfU9 Studiestöd
          </note>
          <note>
            18 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 21 april
          </note>
          <note type="speaker">
            1991/92:182 av Christel Anderberg (m) till statsrådet Bo Lundgren
            om samverkan mellan banker och posten:
          </note>
          <note>
            Posten har nyligen beslutat om en ny regionindelning och att
            antalet postkontor i landet skall minska med ca 1 000 st. I storstäderna
            blir effekten härav, i form av sämre service, i allmänhet ganska
            måttlig. I de små samhällena i glesbygden kan resultatet bli rent
            förödande, dels för att det moderna samhällslivet kräver tillgång
            till postala tjänster, dels för att det lätt uppstår s.k. dominoeffekter
            när servicen i en bygd börjar naggas i kanten.
          </note>
          <note>
            En lösning på de problem postens rationalisering medför skulle
            vara en ökad samverkan mellan banker och posten. I Dalarna har
            man varit inne på sådana tankar men detta har stupat på att regelverket
            f.n. ej synes medge något egentligt samarbete.
          </note>
          <note>
            När posten hade beslutat sig för att lägga ned postkontoret i
            Stora Skedvi i Säters kommun fick
          </note>
          <note>
            Sparbanken HHS, Hedemora, en förfrågan från postens regionkontor
            i Borlänge om att få köpa vissa tjänster av Sparbanken i Stora
            Skedvi, där
          </note>
          <note>
            Sparbanken har ett kontor och i vars bankhus posten förhyrde
            sina lokaler. De tjänster som var aktuella var sortering av boxpost
            till 80--100 boxar
          </note>
          <note>
            (mobila, som skulle tillhandahållas av posten) samt utlämning
            av värdeförsändelser och paket.
          </note>
          <note>
            Sparbanken HHS var positiv till uppdraget och förklarade sig
            ha såväl personella, kunskapmässiga som lokalmässiga förutsättningar
            för det tilltänkta samarbetet med posten.
          </note>
          <note>
            I ett yttrande av den 3 december 1991 har finansinspektionen
            emellertid konstaterat att verksamhet som inbegriper handläggning
            av brevoch pakettjänster, frimärksförsäljning och liknande inte
            har sådant samband med in- och utlåning som är förutsatt för att
            få bedriva bank enligt bankrörelselagen. Den service som Sparbanken
            önskade vara posten behjälplig med i Stora Skedvi var därför av
            den karaktären att finansinspektionen inte kunde finna det tänkta
            samarbetet förenligt med bankrörelselagen.
          </note>
          <note>
            Enligt ett samarbetsavtal som ingicks mellan posten och Sparbanksgruppen
            AB i juni 1991 skall kontorssamverkan kunna ske och sparbank kunna
            åtaga sig att på uppdragsbasis tillhandahålla viss postal service
            på sparbankskontor.
          </note>
          <note>
            Avtalet synes f.n. dock bara kunna fungera i motsatt riktning
            mot vad som här diskuteras, dvs.
          </note>
          <note>
            så att det öppnas möjligheter för posten att ta över vissa banktjänster
            när sparbankskontor läggs ned.
          </note>
          <note>
            För människorna i Husby i Hedemora kommun, som nu står i tur
            att förlora sin postservice, är det svårförståeligt att samarbetet
            mellan Sparbanken och posten inte skall kunna gå i båda riktningarna
            så att deras bank också skall kunna ge service för postens räkning.
            De anser -- med rätta -- att bibehållen glesbygdsservice kräver
            ett nytänkande.
          </note>
          <note>
            De kan inte acceptera att framtiden för deras hemort riskeras
            på grund av något som framstår som rena formaliteter.
          </note>
          <note>
            Om finansinspektionens tolkning av bankrörelselagen är korrekt
            anser jag att en lagändring bör övervägas.
          </note>
          <note>
            Med hänvisning till vad som ovan anförts vill jag fråga skatteministern:
          </note>
          <note>
            Är skatteministern beredd att göra en sådan ändring i bankrörelselagen
            att banks tillhandahållande av vissa postala tjänster kan bli
            förenligt med bankverksamhet enligt 2:1
          </note>
          <note>
            bankrörelselagen?
          </note>
          <note>
            19 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 21 april
          </note>
          <note>
            1991/92:684 av Bengt-Ola Ryttar (s) till näringsministern om
            konkurrensbegränsning i samband med driftsnedläggningar:
          </note>
          <note>
            LB-Invest som efter konkurs övertagit husföretaget
          </note>
          <note>
            Boro har lagt husfabriken i Mockfjärd i ''malpåse''.
          </note>
          <note>
            Husfabriken var kommunens största industriarbetsplats, nu står
            den öde. LB-Invest fick köpa anläggningen av konkursförvaltaren
            eftersom man deklarerade att driften skulle fortsätta. Så har
            inte blivit fallet.
          </note>
          <note>
            Företaget är beredd att upplåta lokalerna för annan verksamhet,
            men inte för konkurrerande verksamhet.
          </note>
          <note>
            I Borlänge har Farmek stängt sitt slakteri.
          </note>
          <note>
            Slakterifastigheten är till salu, men med villkoret att köparen
            inte får bedriva slakteriverksamhet.
          </note>
          <note>
            Avser näringsministern att vidta några åtgärder mot den beskrivna
            konkurrensbegränsningen?
          </note>
          <note>
            1991/92:685 av Sten Svensson (m) till statsrådet
          </note>
          <note>
            Reidunn Laurén om lönegarantin:
          </note>
          <note>
            Konkursformen har kommit att bli en attraktiv form för rekonstruktion
            av företag. Dess attraktionskraft beror till stor del på hur lönegarantin
            används.
          </note>
          <note>
            Ett flertal köpeavtal mellan ett konkursbo och en förvärvare
            av konkursboets rörelse innehåller en anställningsgaranti med
            förbehåll att lönegaranti skall utgå. Köparen garanterar därvid
            fortsatt anställning för gäldenärbolagets anställda. De anställdas
            löner skall då utgå av lönegaranti under de anställdas återstående
            uppsägningstid, varefter återanställning av de aktuella anställda
            skall ske successivt.
          </note>
          <note>
            Det ovan beskrivna förfarandet medför att en konkurrenssnedvridande
            fördel uppstår för det företag som köper konkursboet.
          </note>
          <note>
            Vilka åtgärder avser statsrådet vidta för att lönegarantin inte
            skall användas i sådant syfte?
          </note>
          <note type="speaker">
            1991/92:686 av Sten Andersson i Malmö (m) till statsrådet Bo
            Lundgren om skattelagstiftningen och kostnaderna för underhåll
            av kulturhus:
          </note>
          <note>
            Som en effekt av skatteomläggningen 1991 riskerar på sikt slott
            och kulturhus att förfalla. Orsaken är att kostnader för underhåll
            av kulturhus inte längre är avdragsgilla. Sker ingen ändring avseende
            reglerna för underhåll av kulturhus går en viktig del av vårt
            kulturarv förlorat.
          </note>
          <note>
            Vilka åtgärder är statsrådet berett att vidta så att det blir
            realistiskt ekonomiskt möjligt att underhålla kulturhus?
          </note>
          <note>
            20 § Kammaren åtskildes kl. 22.34.
          </note>
          <note>
            Förhandlingarna leddes
          </note>
          <note>
            av tredje vice talmannen från sammanträdets början t.o.m. 3 §
            anf. 8 (delvis),
          </note>
          <note>
            av talmannen därefter t.o.m. anf. 26 (delvis),
          </note>
          <note>
            av förste vice talmannen därefter t.o.m. anf. 58
          </note>
          <note>
            (delvis),
          </note>
          <note>
            av tredje vice talmannen därefter t.o.m. 4 § anf. 85
          </note>
          <note>
            (delvis),
          </note>
          <note>
            av andre vice talmannen därefter t.o.m. 5 § anf. 124
          </note>
          <note>
            (delvis),
          </note>
          <note>
            av tredje vice talmannen därefter t.o.m. 10 § anf.
          </note>
          <note>
            171 (delvis) och
          </note>
          <note>
            av förste vice talmannen därefter till sammanträdets slut.
          </note>
          <note>
            § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 21 april
          </note>
          <note type="speaker">
            1991/92:182 av Christel Anderberg (m) till statsrådet Bo Lundgren
            om samverkan mellan banker och posten:
          </note>
          <note>
            Posten har nyligen beslutat om en ny regionindelning och att
            antalet postkontor i landet skall minska med ca 1 000 st. I storstäderna
            blir effekten härav, i form av sämre service, i allmänhet ganska
            måttlig. I de små samhällena i glesbygden kan resultatet bli rent
            förödande, dels för att det moderna samhällslivet kräver tillgång
            till postala tjänster, dels för att det lätt uppstår s.k. dominoeffekter
            när servicen i en bygd börjar naggas i kanten.
          </note>
          <note>
            En lösning på de problem postens rationalisering medför skulle
            vara en ökad samverkan mellan banker och posten. I Dalarna har
            man varit inne på sådana tankar men detta har stupat på att regelverket
            f.n. ej synes medge något egentligt samarbete.
          </note>
          <note>
            När posten hade beslutat sig för att lägga ned postkontoret i
            Stora Skedvi i Säters kommun fick
          </note>
          <note>
            Sparbanken HHS, Hedemora, en förfrågan från postens regionkontor
            i Borlänge om att få köpa vissa tjänster av Sparbanken i Stora
            Skedvi, där
          </note>
          <note>
            Sparbanken har ett kontor och i vars bankhus posten förhyrde
            sina lokaler. De tjänster som var aktuella var sortering av boxpost
            till 80--100 boxar
          </note>
          <note>
            (mobila, som skulle tillhandahållas av posten) samt utlämning
            av värdeförsändelser och paket.
          </note>
          <note>
            Sparbanken HHS var positiv till uppdraget och förklarade sig
            ha såväl personella, kunskapmässiga som lokalmässiga förutsättningar
            för det tilltänkta samarbetet med posten.
          </note>
          <note>
            I ett yttrande av den 3 december 1991 har finansinspektionen
            emellertid konstaterat att verksamhet som inbegriper handläggning
            av brevoch pakettjänster, frimärksförsäljning och liknande inte
            har sådant samband med in- och utlåning som är förutsatt för att
            få bedriva bank enligt bankrörelselagen. Den service som Sparbanken
            önskade vara posten behjälplig med i Stora Skedvi var därför av
            den karaktären att finansinspektionen inte kunde finna det tänkta
            samarbetet förenligt med bankrörelselagen.
          </note>
          <note>
            Enligt ett samarbetsavtal som ingicks mellan posten och Sparbanksgruppen
            AB i juni 1991 skall kontorssamverkan kunna ske och sparbank kunna
            åtaga sig att på uppdragsbasis tillhandahålla viss postal service
            på sparbankskontor.
          </note>
          <note>
            Avtalet synes f.n. dock bara kunna fungera i motsatt riktning
            mot vad som här diskuteras, dvs.
          </note>
          <note>
            så att det öppnas möjligheter för posten att ta över vissa banktjänster
            när sparbankskontor läggs ned.
          </note>
          <note>
            För människorna i Husby i Hedemora kommun, som nu står i tur
            att förlora sin postservice, är det svårförståeligt att samarbetet
            mellan Sparbanken och posten inte skall kunna gå i båda riktningarna
            så att deras bank också skall kunna ge service för postens räkning.
            De anser -- med rätta -- att bibehållen glesbygdsservice kräver
            ett nytänkande.
          </note>
          <note>
            De kan inte acceptera att framtiden för deras hemort riskeras
            på grund av något som framstår som rena formaliteter.
          </note>
          <note>
            Om finansinspektionens tolkning av bankrörelselagen är korrekt
            anser jag att en lagändring bör övervägas.
          </note>
          <note>
            Med hänvisning till vad som ovan anförts vill jag fråga skatteministern:
          </note>
          <note>
            Är skatteministern beredd att göra en sådan ändring i bankrörelselagen
            att banks tillhandahållande av vissa postala tjänster kan bli
            förenligt med bankverksamhet enligt 2:1
          </note>
          <note>
            bankrörelselagen?
          </note>
          <note>
            § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 21 april
          </note>
          <note>
            1991/92:684 av Bengt-Ola Ryttar (s) till näringsministern om
            konkurrensbegränsning i samband med driftsnedläggningar:
          </note>
          <note>
            LB-Invest som efter konkurs övertagit husföretaget
          </note>
          <note>
            Boro har lagt husfabriken i Mockfjärd i ''malpåse''.
          </note>
          <note>
            Husfabriken var kommunens största industriarbetsplats, nu står
            den öde. LB-Invest fick köpa anläggningen av konkursförvaltaren
            eftersom man deklarerade att driften skulle fortsätta. Så har
            inte blivit fallet.
          </note>
          <note>
            Företaget är beredd att upplåta lokalerna för annan verksamhet,
            men inte för konkurrerande verksamhet.
          </note>
          <note>
            I Borlänge har Farmek stängt sitt slakteri.
          </note>
          <note>
            Slakterifastigheten är till salu, men med villkoret att köparen
            inte får bedriva slakteriverksamhet.
          </note>
          <note>
            Avser näringsministern att vidta några åtgärder mot den beskrivna
            konkurrensbegränsningen?
          </note>
          <note>
            1991/92:685 av Sten Svensson (m) till statsrådet
          </note>
          <note>
            Reidunn Laurén om lönegarantin:
          </note>
          <note>
            Konkursformen har kommit att bli en attraktiv form för rekonstruktion
            av företag. Dess attraktionskraft beror till stor del på hur lönegarantin
            används.
          </note>
          <note>
            Ett flertal köpeavtal mellan ett konkursbo och en förvärvare
            av konkursboets rörelse innehåller en anställningsgaranti med
            förbehåll att lönegaranti skall utgå. Köparen garanterar därvid
            fortsatt anställning för gäldenärbolagets anställda. De anställdas
            löner skall då utgå av lönegaranti under de anställdas återstående
            uppsägningstid, varefter återanställning av de aktuella anställda
            skall ske successivt.
          </note>
          <note>
            Det ovan beskrivna förfarandet medför att en konkurrenssnedvridande
            fördel uppstår för det företag som köper konkursboet.
          </note>
          <note>
            Vilka åtgärder avser statsrådet vidta för att lönegarantin inte
            skall användas i sådant syfte?
          </note>
          <note type="speaker">
            1991/92:686 av Sten Andersson i Malmö (m) till statsrådet Bo
            Lundgren om skattelagstiftningen och kostnaderna för underhåll
            av kulturhus:
          </note>
          <note>
            Som en effekt av skatteomläggningen 1991 riskerar på sikt slott
            och kulturhus att förfalla. Orsaken är att kostnader för underhåll
            av kulturhus inte längre är avdragsgilla. Sker ingen ändring avseende
            reglerna för underhåll av kulturhus går en viktig del av vårt
            kulturarv förlorat.
          </note>
          <note>
            Vilka åtgärder är statsrådet berett att vidta så att det blir
            realistiskt ekonomiskt möjligt att underhålla kulturhus?
          </note>
        </div>
      </body>
    </text>
  </TEI>
</teiCorpus>
