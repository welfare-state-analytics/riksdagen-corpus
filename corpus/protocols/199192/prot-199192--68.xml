<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--68</head>
          <docDate when="1992-02-21">1992-02-21</docDate>
        </div>
      </front>
      <body>
        <div>
          <note>
            1 § Anmälan om kompletteringsval till arbetsmarknadsutskottet
          </note>
          <note>
            Tredje vice talmannen meddelade att socialdemokratiska riksdagsgruppen
            på grund av uppkommen vakans hade anmält Ingela Thalén som ny
            ledamot i arbetsmarknadsutskottet efter Mona
          </note>
          <note>
            Sahlin.
          </note>
          <note>
            Tredje vice talmannen förklarade vald till
          </note>
          <note>
            ledamot i arbetsmarknadsutskottet
          </note>
          <note>
            Ingela Thalén (s)
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1991/92:88 till näringsutskottet
          </note>
          <note>
            1991/92:91 till arbetsmarknadsutskottet
          </note>
          <note>
            1991/92:104 till socialutskottet
          </note>
          <note>
            Redogörelse
          </note>
          <note>
            1991/92:6 till utbildningsutskottet
          </note>
          <note>
            Motionerna
          </note>
          <note>
            1991/92:A4 och A5 till arbetsmarknadsutskottet
          </note>
          <note>
            1991/92:Fi13 till finansutskottet
          </note>
          <note>
            3 § Bordläggning
          </note>
          <note>
            Anmäldes och bordlades
          </note>
          <note>
            Konstitutionsutskottets betänkanden
          </note>
          <note>
            1991/92:KU23 Sekretess inom rättsväsendets informationssystem
          </note>
          <note>
            1991/92:KU24 Vissa riksdagsfrågor
          </note>
          <note>
            Skatteutskottets betänkanden
          </note>
          <note>
            1991/92:SkU14 Ändringar i uppbördslagens regler om överföring
            av skatt till främmande stat
          </note>
          <note>
            1991/92:SkU15 Förtidsåterbetalning av preliminär skatt
          </note>
          <note>
            Justitieutskottets betänkande
          </note>
          <note>
            1991/92:JuU9 Regional ledningsorganisation inom polisen
          </note>
          <note>
            Försvarsutskottets betänkanden
          </note>
          <note>
            1991/92:FöU7 Vissa ändringar i räddningstjänstlagen
          </note>
          <note>
            1991/92:FöU8 Beredskapsbudget för totalförsvarets civila del
          </note>
          <note>
            Socialförsäkringsutskottets betänkande
          </note>
          <note>
            1991/92:SfU7 Huvudmannaskapet för sjukreseadministrationen
          </note>
          <note>
            4 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 20 februari
          </note>
          <note type="speaker">
            1991/92:112 av Eva Zetterberg (v) till justitieministern om kidnappade
            barn:
          </note>
          <note>
            I Sverige finns i dag ett antal svenska kvinnor som fått sina
            barn bortrövade av barnens utländska pappor. Andra kvinnor lever
            under starkt hot om att kidnappning skall ske. Trots att svenska
            domstolar tilldömt kvinnan vårdnaden förekommer det att fäderna
            vid utövandet av sin umgängesrätt kidnappar barn.
          </note>
          <note>
            Kvinnorna har mycket små chanser att återfå vårdnaden om barnen.
            Många har inte ens möjlighet att träffa sina barn. Ett vanligt
            mönster tycks vara att männen lämnar barnen till släktingar i
            sina hemländer och sedna själva återvänder till
          </note>
          <note>
            Sverige. Barnen är i dessa fall berövade båda sina föräldrar.
          </note>
          <note>
            Ett av dessa uppmärksammade fall var uppe till prövning och beslut
            i högsta domstolen (HD)
          </note>
          <note>
            nyligen. Fadern har i det aktuella fallet rövat bort barnet från
            Sverige och placerat sonen hos sina föräldrar i Tunisien. Tidigare
            rättsinstanser har tilldömt modern vårdnaden. HD beslöt att gå
            emot dessa tidigare beslut, med anledning av att sonen sedan 1982
            varit placerad hos farföräldrarna i
          </note>
          <note>
            Tunisien. Faderns bortrövande av sonen kan därmed uppfattas som
            en sanktion från högsta rättsinstans. Många av de kvinnor som
            i dag lever i hopp om att återfå sina bortrövade barn är djupt
            oroade. Detsamma gäller de kvinnor som har den faktiska vårdnaden
            om sitt barn, men som ständigt lever med skräcken att fadern egenmäktigt
            skall ta barnet till ett annat land.
          </note>
          <note>
            En fader som på detta sätt satt sig över svensk lag kan i dag
            avtjäna sitt straff i Sverige, och därefter vara fortsatt bosatt
            i Sverige, medan barnet finns kvar i annat land.
          </note>
          <note>
            Lagstiftarna har inte förutsatt att denna typ av barnarov kan
            inträffa. Det jämställs i straffavseende med snatteri och ger
            högst två års fängelse. I en flerpartimotion har vi, kvinnor från
            c, s, fp, m, kds och v påpekat att lagstiftningen på detta område
            måste ses över. Men innan motionen får sitt slutgiltiga svar vore
            det av största vikt för de kvinnor som berörs av problemet --
            och alla personer som engagerat sig i denna sak -- att snabbt
            få veta justitieministerns uppfattning i denna fråga.
          </note>
          <note>
            Jag vill med anledning av ovanstående fråga justieministern:
          </note>
          <note>
            1. Avser justitieministern att komma med lagförslag som försvårar
            bortrövandet av barn?
          </note>
          <note>
            2. Vilka åtgärder tänker justitieministern vidta för att ge ökat
            skydd för barn som löper risk att bli bortrövade från Sverige?
          </note>
          <note type="speaker">
            1991/92:113 av Berith Eriksson (v) till utrikesministern om det
            kurdiska folket:
          </note>
          <note>
            För snart fyra år sedan -- den 16 mars 1988 --
          </note>
          <note>
            bombade Irak den kurdiska staden Halabja med kemisk gas. Under
            augusti fortsatte
          </note>
          <note>
            Saddamregimen sina gasbombningar av andra städer och ca 100 000
            människor flydde till Iran och
          </note>
          <note>
            Turkiet. Under 1988 genomfördes också den största byförstörelsen.
            Ett exempel är runt staden
          </note>
          <note>
            Amydiha, där ca 8 000--10 000 män och pojkar över
          </note>
          <note>
            14 år mördades och unga flickor såldes till andra arabstater
            för 1 000 dollar styck i samband med byförstörelsen. När fängelserna
            befriades av kurderna, hittades många kvinnor som hållits fångna
            där sedan 1988 till förströelse och förnöjelse för militär, säkerhetspolis
            och fångvaktare.
          </note>
          <note>
            Om reaktionerna från omvärlden hade varit kraftfullare efter
            bombningen av Halabja, kunde då de följande illdåden ha förhindrats?
            Ingen kan naturligtvis svara på den frågan, men sådana tankar
            finns i dag.
          </note>
          <note>
            Oroligheterna i Turkiet trappas upp. I turkiska tidningar skrivs
            om militärupptrappningen i de kurdiska provinserna. Turkiets motsvarighet
            till vår
          </note>
          <note>
            ÖB sade för några veckor sedan, att han visste ett sätt att för
            all framtid lösa problemen i östra Turkiet och att han var beredd
            att vidta sådana åtgärder.
          </note>
          <note>
            I parlamentet har de nyinvalda kurdiska ledamöterna utsatts för
            ett hårt tryck. De avkrävs att öppet ta avstånd från den kurdiska
            oppositionen, och har svarat att de tar avstånd från all terrorism
            -- även den statsterrorism som turkisk militär och polis bedriver
            i området.
          </note>
          <note>
            På den andra sidan meddelar PKK att nu skall den stora uppgörelsen
            ske. Under mottot ''nu eller aldrig'' aviserar de en stor våroffensiv.
          </note>
          <note>
            Lokalbefolkningen är mycket oroad.
          </note>
          <note>
            Civilbefolkningen kommer att bli de stora förlorarna här som
            i alla inbördeskrig.
          </note>
          <note>
            Min fråga till utrikesministern är:
          </note>
          <note>
            -- Vad kan vi från svensk sida göra för att förhindra en ny massaker
            på det kurdiska folket?
          </note>
          <note type="speaker">
            1991/92:114 av Birgit Henriksson (m) till justitieministern om
            kidnappade barn:
          </note>
          <note>
            För ett par dagar sedan avkunnade HD en dom, som djupt upprört
            många svenkar. En svensk kvinna, född och uppvuxen i Sverige,
            har av svensk domstol fråntagits sitt barn, som också är svensk
            medborgare. Barnet har förts till Tunisien.
          </note>
          <note>
            Vi är många, många kvinnor, som efter denna dom undrar över vad
            ett svenskt medborgarskap betyder. Vi trodde det var en trygghet
            -- vi trodde att svensk lag och rätt och svensk barnkultur var
            ett starkt skydd för utsatta barn. Vi trodde att lagen om umgängessabotage
            gällde även om en man kidnappat ett barn och fört det utomlands.
          </note>
          <note>
            I tio år har en svensk kvinna, kämpat för att få tillbaka sitt
            kidnappade barn. ''De svenska myndigheterna har nu gett bort mitt
            barn till min före detta mans gamla föräldrar'', var hennes chockade
            uttalande efter det att domen fallit. Den före detta maken har
            tidigare försökt få vårdnaden både i tingsrätt och i hovrätt,
            men fått avslag. Han är dömd för att ha fört bort barnet, han
            är även dömd för misshandel av sin före detta fru.
          </note>
          <note>
            Det är ett 20-tal barn, som på detta sätt rövas bort varje år
            från svenska mödrar, mot deras vilja.
          </note>
          <note>
            Mannen stannar ofta i Sverige -- han har alltså inte, och avser
            inte heller att ha, tillsynen eller vårdnad om barnet. Jag anser
            att lagen om barns rätt här bör följas och mannen utvisas så att
            han bevisligen kan fullfölja sin plikt att ta personligt ansvar
            för och sköta vårdnaden av barnet. Nu placeras barnen ofta hos
            släktingar och berövas kontakten med både sin mor och sin far,
            något som strider mot rättspraxis i
          </note>
          <note>
            Sverige.
          </note>
          <note>
            Det förekommer fall, där den, som kidnappat ett barn, ändå kräver
            underhåll från modern, trots att hon förnekas rätten att ens träffa
            barnet.
          </note>
          <note>
            Den man, som nu av HD tilldömts vårdnaden av sitt kidnappade
            barn, hade inte ens tilldömts vårdnad av den tunisiska domstolen
            som ville avvakta svensk dom. Det som nu skett upplevs som dubbelt
            svek av den svenska domstolen.
          </note>
          <note>
            Krav på regelbunden kontakt gäller i Sverige. Det har förekommit
            att man dömt ut höga viten i andra fall -- upp till 20 000 kr.
            Detta kan vara en framkomlig väg. Det finns även andra möjligheter.
          </note>
          <note>
            Frankrike och Algeriet slöt för ett antal år sedan ett avtal
            om utlämnande och kungjorde även detta med stora annonser. Resultatet
            blev att kidnappningarna stoppades.
          </note>
          <note>
            Vid förhandlingarna i tingsrätterna har de kvinnor, som kämpat
            för att få sina olagligt bortförda barn tillbaka, även fått kämpa
            mot svårigheten att kulturkompetent folk icke funnits att tillgå
            för att förklara bakgrund, tänkesätt och synen på rätt och orätt
            etc. Kulturkunskap är oerhört viktigt, när man skall sätta sig
            in i fall, som dessa. Barnläkare borde kunna anlitas, liksom islamologer
            i det fall det rör denna religion och kultur.
          </note>
          <note>
            Det förekommer även fall där barn förts till Sverige och här
            gömts undan för den andra föräldern.
          </note>
          <note>
            Dessa fall har inte uppmärksammats på samma sätt trots att även
            de strider mot rättspraxis. Svenska myndigheter bör även i dessa
            fall medverka till att lagen följs och att barnens bästa tas till
            vara.
          </note>
          <note>
            Med hänvisning till vad som ovan anförts vill jag fråga justitieminister
            Hellsvik om hon är beredd att ta initiativ för att se över möjligheten
            att sluta avtal mellan olika länder och Sverige vad gäller utlämnande
            av kidnappade barn, att överväga att höja påföljden för sabotage
            av umgängesrätten, att överväga möjligheten av att kunna utvisa
            den man, som kidnappat sitt barn och som inte bor tillsammans
            med barnet utan överlåter vårdnaden på andra, att överväga åtgärder
            för att även Sverige uppfyller de krav som kan ställas när barn
            ofrivilligt förts till Sverige.
          </note>
          <note type="speaker">
            1991/92:115 av Martin Nilsson (s) till civilministern om ungdomars
            situation:
          </note>
          <note>
            ''Ungdomars egna initiativ är en värdefull resurs som måste tas
            till vara'', skriver ungdomsministern i budgetpropositionens kortfattade
            avsnitt om ungdomsfrågor.
          </note>
          <note>
            Viktiga och riktiga ord. I ett samhälle där de äldre anser sig
            sitta inne med svaren på alla tänkbara frågor finns ingen utvecklingskraft.
            Däremot, i samhällen där de äldre bemöter de unga med nyfikenhet
            och öppenhet, där finns förutsättningar för kreativitet och tillväxt.
          </note>
          <note>
            Regeringen skriver alltså att man önskar ta till vara de ungas
            engagemang. Den praktiska politiken säger något helt annat.
          </note>
          <note>
            De ungas vilja att ta ansvar i arbetslivet utnyttjas i allt mindre
            utsträckning. Ungdomsarbetslösheten ökar i snabb takt. Ungdomarna
            får beskedet att den viktigaste orsaken är att deras löner är
            för höga.
          </note>
          <note>
            Budskapet är tydligt. Ni är övervärderade. Sänk era anspråk,
            och ni kan kanske få vara med i gemenskapen.
          </note>
          <note>
            De ungas vilja att sätta bo, och ta ansvar för sina egna liv,
            förhindras av bostadspolitiken.
          </note>
          <note>
            Regeringens nedskärningar på byggområdet drabbar framför allt
            nyproduktionen. Det är alltså de som i dag saknar bostad, bl.a.
            ungdomar, som framför allt får bära bördan.
          </note>
          <note>
            Budskapet är tydligt. Vi har inte råd att bygga bostäder åt er.
            Ni måste betala mer om ni skall få samma standard som de äldre
            generationerna.
          </note>
          <note>
            Regeringen säger att skolan är viktig. Samtidigt försämras möjligheterna
            att vuxenstudera. Det kan vid första anblicken framstå som en
            satsning på de yngre. Det är det inte.
          </note>
          <note>
            Budskapet till de yngre blir: Ni har en chans att klara er bra
            i skolan. Missar ni den, då får ni det jobbigt i framtiden. Valfriheten
            begränsas när vuxenutbildningen skärs ner. Många ungdomar väljer
            i dag komvux. Skälen är många. De har kommit över sin skoltrötthet.
            De känner att de inte var tillräckligt mogna när de valde gymnasielinje
            första gången osv. För alla dessa ungdomar slås dörren igen.
          </note>
          <note>
            De ungdomar som vill engagera sig, som känner att de har viktiga
            åsikter och erfarenheter, som de vill bidra med, får av landets
            ledning veta att de äldre redan slagit in på ''den enda vägen''.
          </note>
          <note>
            Budskapet är självfallet enfaldigt. Dessutom förkvävs de ungas
            vilja till engagemang. De äldre försöker utestänga de unga. Enfaldigt.
            Enväldigt.
          </note>
          <note>
            En nyligen gjord kartläggning visar att antalet politiskt förtroendevalda
            i kommunerna kommer att minska med ca 8 500 under de närmaste
            åren.
          </note>
          <note>
            Den troliga följden är att antalet yngre i politiken minskar.
            Färre får en chans att påverka sin egen och andras framtid.
          </note>
          <note>
            Vår slutsats är att regeringen slår igen dörrarna för många ungdomar.
          </note>
          <note>
            Dörren till arbetslivet slås igen.
          </note>
          <note>
            Dörren till bostadsmarknaden slås igen.
          </note>
          <note>
            Dörren till deltagande i samhällsdebatten slås igen.
          </note>
          <note>
            Dörren till politiken slås igen.
          </note>
          <note>
            Dörren till högre utbildning slås igen.
          </note>
          <note>
            Mot bakgrund av ovanstående frågar jag ungdomsministern:
          </note>
          <note>
            Vilka åtgärder planerar statsrådet för att förhindra att allt
            fler ungdomar utestängs från gemenskapen?
          </note>
          <note>
            1991/92:116 av Kristina Svensson (s) till statsrådet
          </note>
          <note>
            Ulf Dinkelspiel om kvinnors ställning vid ett EG-
          </note>
          <note>
            medlemskap:
          </note>
          <note>
            Allt fler kvinnor uttrycker oro inför en svensk EG-
          </note>
          <note>
            anslutning. Denna oro bottnar i rädsla för att de förhållanden
            och villkor som gäller för kvinnor i
          </note>
          <note>
            EG-länderna ska komma att bli verklighet även för kvinnor i Sverige.
            EG-gemenskapens situation är ingen förebild för kvinnor i Sverige.
          </note>
          <note>
            1988 var andelen yrkesverksamma kvinnor i
          </note>
          <note>
            Sverige 80,1 % medan andelen yrkesverksamma kvinnor i EG-länderna
            (med undantag för
          </note>
          <note>
            Danmark) visade på en spridning av förvärvsfrekvensen mellan
            39,4 och 63,5 %.
          </note>
          <note>
            Samtidigt som statistiken i EG-länderna visar en ökning av kvinnors
            sysselsättning, har också kvinnors arbetslöshet ute i Europa ökat.
            Fler kvinnor efterfrågar i dag arbete.
          </note>
          <note>
            Trots att det har funnits direktiv om lika lön i EG
          </note>
          <note>
            tjänar kvinnliga arbetare i genomsnitt 10 % mindre än manliga.
            Skillnaderna förklaras delvis av att kvinnor och män är anställda
            inom olika typer av jobb, att kvinnor har lägre betalda jobb och
            av att kvinnor arbetar inom branscher, som av tradition betalar
            mindre. Men kvinnor har också lägre lön än män för samma typ av
            jobb.
          </note>
          <note>
            Grundläggande faktorer, som främjar kvinnors tillträde tll arbetsmarknaden,
            är infrastrukturen för barnomsorg, för vård av sjuka, för äldre-
            och handikappomsorg.
          </note>
          <note>
            Inom EG-länderna varierar barnomsorg för små barn från 2 % till
            20 %. Danmark är dock undantag med 48 % behovstäckning. För barn
            över tre år ser siffrorna bättre ut beroende bl.a. på att flera
            länder har s.k. småbarnsskola.
          </note>
          <note>
            I Norden är olika sociala rättigheter och skyldigheter knutna
            till individen, medan de i andra europeiska länder är knutna till
            familjen. Detta innebär att kvinnorna oftare är bundna till hemarbete
            och vårdarbete inom familjen.
          </note>
          <note>
            Kvinnors ställning i Sverige och i EG-länderna visar på stora
            skillnader. Det är därför förklarligt att svenska kvinnor känner
            oro inför ett medlemskap.
          </note>
          <note>
            Många drar den slutsatsen att deras ställning på arbetsmarknaden,
            att deras tillgång till barnomsorg och offentlig service kommer
            att försämras vid ett framtida svenskt medlemskap. Många kvinnor
            vill ha svar på frågor om vad ett medlemskap kommer att innebära
            för den jämställdhet som är en del av det vi kallar den svenska
            modellen. Kommer jämställdheten mellan män och kvinnor att urholkas?
          </note>
          <note>
            För att få svar på dessa frågor bör konsekvensanalyser som görs
            redovisas avseende effekter för både män och kvinnor.
          </note>
          <note>
            Dessa konsekvensanalyser måste presenteras på ett för allmänheten
            lättillgängligt sätt.
          </note>
          <note>
            För att både kvinnors och mäns olika erfarenheter skall beaktas
            måste förhandlingsgruppen om svenskt medlemskap bestå av både
            kvinnor och män.
          </note>
          <note>
            Jag vill därför fråga Europaministern:
          </note>
          <note>
            1. Kommer konsekvensanalyser av svenskt medlemskap att göras
            båda avseende män och kvinnor?
          </note>
          <note>
            2. Kommer förhandlingsgruppen att bestå av både män och kvinnor?
          </note>
          <note>
            3. Hur kommer konsekvensanalyserna att presenteras?
          </note>
          <note>
            5 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 20 februari
          </note>
          <note>
            1991/92:402 av Bengt Hurtig (v) till statsrådet Ulf
          </note>
          <note>
            Dinkelspiel om exportgarantierna till Iran:
          </note>
          <note>
            Rapporter om läget för de mänskliga rättigheterna i världen visar
            att Iran är ett av de länder som visar dålig respekt för dessa
            rättigheter. Dödsstraff används i ymnig omfattning. Godtyckliga
            arresteringar, summariska rättegångar mot politiska fångar och
            tortyr sker oftare än i de flesta andra länder.
          </note>
          <note>
            Samtidigt är Iran enligt pressuppgifter det land med vilket Sveriges
            handelsutbyte växer snabbast. De senaste två åren har Sveriges
            export till Iran tredubblats och förväntas fortsätta att öka.
            Det kan också noteras att Irans skuld till EKN uppges uppgå till
            ca 100 milj.kr.
          </note>
          <note>
            Jag vill därför ställa följande fråga till statsrådet:
          </note>
          <note>
            Kommer den ökande exporten till Iran att medföra ökning av exportkreditgarantier
            för handel med detta land?
          </note>
          <note>
            1991/92:403 av Göte Jonsson (m) till statsrådet Bo
          </note>
          <note>
            Könberg om företagshälsovård kombinerad med privat läkarverksamhet:
          </note>
          <note>
            Företagshälsovården får nya förutsättningar genom statsbidragsförändringen.
            Detta innebär att många företagshälsovårdsenheter måste se över
            sin verksamhet. Frågan har uppkommit huruvida man kunde kombinera
            företagshälsovård med annan privatpraktiserande läkarverksamhet.
          </note>
          <note>
            I regeringsdeklarationen anges att en friare etableringsrätt
            för läkare skall införas. Ett led i att förverkliga detta kunde
            vara att låta läkare som arbetar inom företagshäslovården generellt
            få tillstånd att bedriva privatpraktiserande verksamhet som komplement
            till företagshälsan.
          </note>
          <note>
            Detta skulle underlätta för många, framför allt mindre företagshälsovårdsenheter.
          </note>
          <note>
            Är statsrådet beredd att öka den fria etableringsrätten för läkare
            så att företagsläkare generellt kan driva privatpraktiserande
            verksamhet vid sidan av företagshälsovården inom ramen för försäkringssystemet?
          </note>
          <note>
            1991/92:404 av Sten-Ove Sundström (s) till arbetsmarknadsministern
            om konkurrensen vid infrastrukturupphandlingen:
          </note>
          <note>
            Arbetslösheten stiger nu snabbt i Norrbotten, lågkonjunkturen
            slår hårt mot de mindre och medelstora verkstadsföretagen. Det
            finns därför stora förhoppningar om att de investeringar som planeras
            i infrastrukturen skall mildra effekterna av lågkonjunkturen.
          </note>
          <note>
            Samtidigt ökar oron bland företagen att beställningarna från
            de statliga verken i ökad utsträckning skall tillfalla företag
            i Nordnorge och
          </note>
          <note>
            Finland på grund av de regional- och exportstöd som praktiseras
            i dessa länder. Den snedvridna konkurrenssituationen medverkar
            nu till att många företag anser det omöjligt att delta i anbudsförfarandet
            då det inte sker på lika villkor.
          </note>
          <note>
            Därmed äventyras också sysselsättningen.
          </note>
          <note>
            Mot denna bakgrund vill jag ställa följande fråga:
          </note>
          <note>
            Är statsrådet beredd vidta åtgärder så att beställningarna till
            företagen som är ägnade att bygga upp infrastrukturen och skapa
            sysselsättning i Sverige också tillfaller svenska företag?
          </note>
          <note>
            1991/92:405 av Lars Biörck (m) till statsrådet Bo
          </note>
          <note>
            Könberg om information om rehabiliteringslagstiftningen:
          </note>
          <note>
            Den nya reformen om rehabilitering innehåller oklarheter avseende
            arbetsgivarens ansvar.
          </note>
          <note>
            Speciellt bland småföretagare finns en oro för de ekonomiska
            konsekvenserna av reformen.
          </note>
          <note>
            Hittills utgivna anvisningar ger inga konkreta svar, och situationen
            är så ny att personalen på de lokala försäkringskassorna saknar
            den kunskap som behövs för att kunna ge entydig information.
          </note>
          <note>
            Helt klart är att arbetsgivaren har en skyldighet utreda behov
            av rehabilitering, men oklarheter råder beträffande vem som skall
            bekosta åtgärder som kan bli följden av denna utredning.
          </note>
          <note>
            Jag vill med anledning härav fråga:
          </note>
          <note>
            Vilka åtgärder ämnar statsrådet vidtaga för att skapa enklare
            och klarare anvisningar för rehabiliteringslagstiftningen?
          </note>
          <note type="speaker">
            1991/92:406 av Sigge Godin (fp) till justitieministern om åtgärder
            för att minska antalet illegala vapen:
          </note>
          <note>
            Enligt uppgift har sedan 1972 och framåt 17 000
          </note>
          <note>
            vapen anmälts som stulna. Av dessa är fortfarande ca 12 000 på
            drift. Antalet legala vapen har också ökat märkbart och en del
            av dessa vapen hamnar i kriminella kretsar.
          </note>
          <note>
            Samtidigt som vapenstölderna ökat har antalet väpnade rån ökat
            mycket kraftigt de senaste åren.
          </note>
          <note>
            Rikskriminalens statistik visar att de väpnade rånen har blivit
            mer än dubbelt så många sedan 1989. Då rånades 48 banker, 38 postkontor
            och 137 butiker.
          </note>
          <note>
            Under förra året rånades 117 banker, 78 postkontor och 279 butiker.
          </note>
          <note>
            En mindre del av vapnen på den illegala marknaden stjäls ur våra
            mobiliseringsförråd, många av de illegala vapnen stjäls således
            från privatpersoner.
          </note>
          <note>
            Vilka åtgärder avser regeringen vidta för att minska antalet
            illegala vapen?
          </note>
          <note type="speaker">
            1991/92:407 av Elisabeth Fleetwood (m) till justitieministern
            om vårdnaden av barn i vissa fall:
          </note>
          <note>
            Med anledning av en uppmärksammad dom i högsta domstolen angående
            kidnappade svenska barn ber jag att få ställa följande fråga till
            justitieministern:
          </note>
          <note>
            Vilka åtgärder avser justitieministern vidtaga för att försäkra
            barn med svenskt medborgarskap att få växa upp dels hos endera
            föräldern, dels hos den mest lämpade av föräldrarna efter det
            att äktenskap eller samboskap har upphört?
          </note>
          <note type="speaker">
            1991/92:408 av Monica Öhman (s) till kommunikationsministern
            om nedskärningarna inom vägverket:
          </note>
          <note>
            Vägverket har omorganiserats så att det numera består av en väghållningsenhet
            och en produktionsenhet. Dessutom har regionerna ändrats så att
            exempelvis Norrbotten och
          </note>
          <note>
            Västerbotten numera utgör en gemensam region.
          </note>
          <note>
            För närvarande diskuteras mycket drastiska nedskärningar av vägstationer,
            maskinpark och bemanning. Det handlar om nedskärningar av vägstationer
            med 20 % och vad gäller maskiner och personal om det dubbla, ca
            40 %.
          </note>
          <note>
            Vägverket skall naturligtvis bedriva en effektiv verksamhet och
            även kunna konkurrera på lika villkor med det privata näringslivet.
            De dramatiska nedskärningar som nu aviseras omöjliggör en fungerande
            verksamhet och framför allt går det inte att tala om att man skall
            kunna konkurrera om jobben, utan det leder ovillkorligen till
            att fler och fler arbetsuppgifter måste övertas av entreprenörer.
            Mot denna bakgrund vill jag fråga kommunikationsministern om det
            är statsrådets avsikt att vägverket skall privatiseras.
          </note>
          <note type="speaker">
            1991/92:409 av Ingela Mårtensson (fp) till justitieministern
            om åtgärder för att förhindra kidnappning av barn:
          </note>
          <note>
            Måndagen den 17 februari avgjorde högsta domstolen ett vårdnadsärende
            som väckt stor upprördhet. Fadern förde ut barnet ur Sverige för
            tio år sedan mot moderns vilja. Modern fick vårdnaden om barnet
            vid skilsmässan och har nu berövats denna genom att faderns brott
            legaliserats. Detta kan inte vara riktigt i ett rättssamhälle.
          </note>
          <note>
            Mot denna bakgrund villjag fråga justitieministern:
          </note>
          <note>
            Vad avser ministern att göra för att förstärka skyddet mot att
            barn rövas bort och förs ut ur landet?
          </note>
          <note>
            1991/92:410 av Eva Johansson (s) till statsrådet Alf
          </note>
          <note>
            Svensson om svenskt bidrag till återuppbyggnadsarbete i Eritrea:
          </note>
          <note>
            Biståndsministern meddelade för en tid sedan i ett frågesvar
            att UD skulle sända en delegation till
          </note>
          <note>
            Eritrea. Delegationens uppdrag var att dels utröna vilka ''arbetsrelationer''
            Sverige bör upprätta med
          </note>
          <note>
            Eritrea, dels undersöka behovet av bistånd till återuppbyggnadsarbetet
            efter kriget.
          </note>
          <note>
            Delegationen har nu återvänt, och jag vill därför fråga biståndsministern
            om resultatet av besöket.
          </note>
          <note>
            Hur kommer ''arbetsrelationerna'' med Eritrea att se ut och på
            vilket sätt kommer Sverige att bidra till återuppbyggnadsarbetet
            efter kriget?
          </note>
          <note>
            den 21 februari
          </note>
          <note type="speaker">
            1991/92:411 av Erling Bager (fp) till finansministern om åtgärder
            mot byggarbetslösheten:
          </note>
          <note>
            Underhållet av kommunernas fastigheter och andra investeringar
            är eftersatt på många håll i landet.
          </note>
          <note>
            Behovet av insatser är stort. Samtidigt minskar nybyggnadsinvesteringarna,
            och arbetslösheten i byggbranschen har ökat.
          </note>
          <note>
            Vi vet att reparationer och ombyggnader, till skillnad från nyinvesteringar
            i t.ex. infrastruktur, är arbetsintensiv verksamhet. Ökade kommunala
            reparations- och ombyggnadsarbeten borde därför vara en bra åtgärd
            mot byggarbetslösheten. Men vi vet också att en del kommuner i
            dagsläget inte anser sig ha ekonomiska möjligheter till detta.
          </note>
          <note>
            Jag vill därför fråga finansminister Anne Wibble följande:
          </note>
          <note>
            Vilka åtgärder avser finansministern att vidtaga för att underlätta
            för kommunerna att kunna öka mängden reparations- och ombyggnadsarbeten?
          </note>
          <note type="speaker">
            1991/92:412 av Hans Göran Franck (s) till utrikesministern om
            de ekonomiska sanktionerna mot Sydafrika:
          </note>
          <note>
            En grupp riksdagsledamöter under ledning av
          </note>
          <note>
            Hadar Cars har på regeringens uppdrag besökt
          </note>
          <note>
            Sydafrika.
          </note>
          <note>
            Enligt pressuppgifter och andra källor skulle det beskedet ha
            lämnats till företrädare för ANC, att
          </note>
          <note>
            Sverige inom kort kommer att häva de ekonomiska sanktionerna
            mot Sydafrika.
          </note>
          <note>
            I anledning härav får jag fråga utrikesminister
          </note>
          <note>
            Margaretha af Ugglas:
          </note>
          <note>
            Vilka kommentarer har utrikesministern till uppgifterna om hävande
            av sanktionerna mot
          </note>
          <note>
            Sydafrika och vilket uppdrag har lämnats till riksdagsledamöterna?
          </note>
          <note>
            1991/92:413 av Berit Löfstedt (s) till statsrådet
          </note>
          <note>
            Beatrice Ask om Waldorfskolorna:
          </note>
          <note>
            Avser regeringen att återkomma till riksdagen med förslag om
            ''överlevnadsbidrag'' till
          </note>
          <note>
            Waldorfskolorna i avvaktan på att det nya statsbidragssystemet
            för friskolorna träder i kraft?
          </note>
          <note type="speaker">
            1991/92:414 av Margareta Viklund (kds) till statsrådet Bo Könberg
            om den förebyggande hälsooch sjukvården:
          </note>
          <note>
            Sverige har en långtgående och väl utvecklad förebyggande verksamhet
            inom hälso- och sjukvården. Som exempel kan nämnas distriktssköterskans
            verksamhet inom primärvården samt mödra- och barnhälsovårdens
            verksamhet.
          </note>
          <note>
            I samband med att husläkaren allt mer introduceras i hälso- och
            sjukvården och den nya vårdutredningen börjar ta form, vill jag
            fråga statsrådet om regeringen även tänker belysa den förebyggande
            verksamheten i de sammanhangen.
          </note>
          <note type="speaker">
            1991/92:415 av Charlotte Branting (fp) till socialministern om
            den tillfälliga föräldraförsäkringen:
          </note>
          <note>
            Den tillfälliga föräldrapenningen är konstruerad för en familj
            med både en mamma och en pappa.
          </note>
          <note>
            Verkligheten är för många en annan. I dag lever
          </note>
          <note>
            12 % av alla barn med bara en förälder. Barnet har säkert oftast
            kontakt med den andre föräldern, men möjligheten för denne att
            hjälpa till med den dagliga vårdnaden är ofta begränsad. Vid t.ex.
            vård av sjukt barn bär de flesta ensamstående ansvaret helt själva.
          </note>
          <note>
            Det finns därför mycket som talar för att fler bör kunna få del
            av försäkringen. Den trånga krets av anhöriga -- mamman, pappan
            eller styvföräldern --
          </note>
          <note>
            som i dag kan få tillfällig föräldrapenning bör utvidgas. Ersättningen
            skulle då självfallet utgå efter den sjukpenningklass som den
            anlitade släktingen befinner sig i. Detta skulle också kunna leda
            till att småbarnsföräldrar, och kanske då speciellt ensamstående,
            blev mer attraktiva på arbetsmarknaden. Reformen leder kanske
            inte till bokföringsmässiga besparingar, men den ökar de ensamstående
            föräldrarnas möjlighet till att uppnå en bättre ställning på arbetsmarknaden.
          </note>
          <note>
            Med anledning av det ovan anförda vill jag ställa följande fråga:
          </note>
          <note>
            Avser regeringen ta initiativ för att öka personkretsen inom
            den tillfälliga föräldraförsäkringen?
          </note>
          <note>
            1991/92:416 av Margitta Edgren (fp) till statsrådet
          </note>
          <note>
            Bo Könberg om efterbehandlingen vid operation för bröstcancer:
          </note>
          <note>
            Omhändertagandet av kvinnor med bröstcancer är bra generellt
            sett. Tidig upptäckt med hjälp av mammografi fungerar. Behandlingsmetoderna
            har utvecklats över tiden. Men det finns moment i efterbehandlingen
            som bör förbättras.
          </note>
          <note>
            Sjukvården måste bli bättre på det psykiska omhändertagandet
            efter en operation. Ansvaret för detta delas av öppen och sluten
            sjukvård, frivilliginsatser, vänner och anhöriga.
          </note>
          <note>
            Ett ytterligare moment i efterbehandlingen som inte är bra är
            tillgången till behandling med lymfdränage. Behoven är stora,
            eftersom de flesta kvinnor som opererats får en svullen arm på
            grund av lymfstagnation i armen. Det råder en brist på utbildade
            terapeuter för detta. Dessutom ersätts behandlingen inte via sjukförsäkringssystemet.
          </note>
          <note>
            Den nödvändiga behandlingen blir dyr och många har inte råd.
            De lider i tysthet och måste till slut sjukskriva sig.
          </note>
          <note>
            Fråga:
          </note>
          <note>
            Ämnar ministern ta initiativ så att lymfdränagebehandling av
            lymfterapeuter blir utvärderad för att riksdagen skall kunna ta
            ställning till en eventuell anslutning av terapeuterna till sjukförsäkringssystemet?
          </note>
          <note type="speaker">
            1991/92:417 av Berit Oscarsson (s) till utbildningsministern
            om nordiska frågor i läroplanskommittén:
          </note>
          <note>
            Det är av stor betydelse att skolan förmedlar kunskaper om det
            nordiska kulturarvet, de nordiska språken och det nordiska samarbetet.
            I
          </note>
          <note>
            regeringens nya direktiv till läroplanskommittén omnämns inte
            något om Norden.
          </note>
          <note>
            Avser utbildningsministern att ge läroplanskommittén i uppdrag
            att även behandla de nordiska frågorna i det fortsatta arbetet?
          </note>
          <note type="speaker">
            1991/92:418 av Ines Uusmann (s) till kommunikationsministern
            om Arlandabanan:
          </note>
          <note>
            Curt Nicolin har nu kommit fram till samma slutsats om Arlandabanan
            som den tidigare socialdemokratiska regeringen, nämligen att ett
            bolag skall bildas som äger banan och att trafikeringsrätten skall
            upphandlas i konkurrens.
          </note>
          <note>
            Med anledning därav skulle jag vilja ställa följande fråga till
            kommunikationsminister Mats Odell:
          </note>
          <note>
            Avser regeringen nu att skyndsamt sätta i gång byggandet av Arlandabanan?
          </note>
          <note type="speaker">
            1991/92:419 av Mats Hellström (s) till utrikesministern om Östersjösamarbetet:
          </note>
          <note>
            Den förutvarande svenska socialdemokratiska regeringen har engagerat
            sig starkt för att åstadkomma ett samarbete kring Östersjöns alla
            länder och regioner. Det gäller ett samarbete mellan regeringarna,
            men som också omfattar många delar av det civila samhället, allt
            från universitet och högskolor, fackliga organisationer, folkrörelser,
            handelskamrar, kultursamarbete, kommuner, turism, ungdomsutbyte,
            etc. och där en kärna till det gemensamma engagemanget är att
            rädda Östersjön som ett levande hav.
          </note>
          <note>
            Den danske och den tyske utrikesministern inbjuder nu den 5--6
            mars till ett möte för hela
          </note>
          <note>
            Östersjöregionen i syfte att främja
          </note>
          <note>
            Östersjösamarbetet.
          </note>
          <note>
            Är den svenska regeringen beredd att i detta sammanhang ta initiativ
            för att stärka och fördjupa
          </note>
          <note>
            Östersjösamarbetet genom att delta i skapandet av ett Östersjöråd,
            så som nu föreslås från en rad olika håll?
          </note>
          <note type="speaker">
            1991/92:420 av Ingela Thalén (s) till arbetsmarknadsministern
            om arbetsmarknadsinsatser för ungdomar:
          </note>
          <note>
            Med anledning av arbetsmarknadsminister Börje
          </note>
          <note>
            Hörnlunds presentation i kammaren av nya insatser för ungdomar,
            skulle jag vilja ställa följande fråga till arbetsmarknadsministern:
          </note>
          <note>
            Avser regeringen att föreslå ett praktiksystem som innebär att
            ungdomar skall utföra arbete utan avtalsenlig lön och utan att
            vara anställda?
          </note>
          <note type="speaker">
            1991/92:421 av Ingela Thalén (s) till kommunikationsministen
            om uttalande om delpensionen:
          </note>
          <note>
            I en intervju i tidningen Statsanställd nr 3 i år säger kommunikationsminister
            Mats Odell att delpensionen kunnat räddas om staten haft effektivare
            betalningssätt.
          </note>
          <note>
            Med anledning därav skulle jag vilja ställa följande fråga till
            kommunikationsminister Mats Odell:
          </note>
          <note>
            Avser regeringen att föreslå förändringar av de statliga betalningssystemen
            för att kunna rädda delpensionen?
          </note>
          <note type="speaker">
            1991/92:422 av Ingegerd Sahlström (s) till kommunikationsministern
            om planerat tunnelbygge genom Hallandsåsen:
          </note>
          <note>
            Det har uppgivits att olika byråkratiska hinder föreligger innan
            byggandet av tunneln genom
          </note>
          <note>
            Hallandsåsen, såsom en del i Västkustbanan, kan komma i gång.
          </note>
          <note>
            Med anledning därav skulle jag vilja ställa följande fråga till
            kommunikationsminister Mats Odell:
          </note>
          <note>
            Avser kommunikationsministern att vidta några åtgärder så att
            tunnelbygget snarast kan komma i gång?
          </note>
          <note type="speaker">
            1991/92:423 av Hans Gustafsson (s) till kommunikationsministern
            om televerkets investeringar:
          </note>
          <note>
            I uttalanden från televerket som refererats i massmedia har angivits
            att verket på grund av riksdagens beslut angående televerkets
            taxor tvingats avstå från planerade investeringar på 2
          </note>
          <note>
            miljarder kronor och dessutom beslutat friställa tusentals personer.
            Riksdagens beslut innebar att den tidpunkt då televerket inom
            en viss ram självt skall fastställa taxorna flyttades fram sex
            månader.
          </note>
          <note>
            Därmed skulle taxorna för denna tid fastställas av regeringen.
          </note>
          <note>
            Mot bakgrund härav vill jag ställa följande fråga till kommunikationsministern:
          </note>
          <note>
            Vad innebär riksdagens och regeringens beslut i intäktsbortfall
            för televerket, och delar kommunikationsministern den av televerket
            framförda uppfattningen att riksdagens beslut är en väsentlig
            orsak till televerkets avbrytande av sin investeringsplan och
            omfattande friställning av personal?
          </note>
          <note type="speaker">
            1991/92:424 av Björn Samuelson (v) till arbetsmarknadsministern
            om arbetsmarknadsinsatser för handikappade:
          </note>
          <note>
            Vid en intervju med länsarbetsdirektören i
          </note>
          <note>
            Stockholms lokalradio den 21 februari 1992 lät denne meddela
            att man inte längre skall göra insatser för handikappade, sjuka
            och missbrukare.
          </note>
          <note>
            Han prioriterade bort dessa grupper när det gäller länsarbetsnämndens
            verksamhet.
          </note>
          <note>
            Jag kan förstå att sjuka inte skall behöva arbeta.
          </note>
          <note>
            Men jag anser att det är cyniskt att bortse från handikappades
            behov av arbete. Ett handikapp medför fortsättningsvis att man
            inte kan påräkna några arbetsmarknadspolitiska insatser.
          </note>
          <note>
            Min fråga till arbtesmarknadsministern är:
          </note>
          <note>
            Vilka insatser kommer regeringen att vidta för att arbetsmarknadssstyrelsen
            inte skall prioritera bort insatser för handikappade?
          </note>
          <note>
            1991/92:425 av Karl-Göran Biörsmark (fp) till utrikesministern
            om sanktionspolitiken mot
          </note>
          <note>
            Sydafrika:
          </note>
          <note>
            Situationen i Sydafrika har under senare år genomgått stora förändringar.
            President de Klerk har startat en konstruktiv dialog med den svarta
            majoriteten vilket naturligtvis välkomnats av ANC
          </note>
          <note>
            och andra organisationer som arbetar för apartheidsystemets avskaffande.
          </note>
          <note>
            Samtidigt får vi rapporter om brutala våldshandlingar som utgör
            ett allvarligt hot mot förändringsprocessen. Bakom våldet finns
            djupa orättvisor, omänskliga och förnedrande levandsvillkor som
            apartheidsystemet skapat.
          </note>
          <note>
            Enligt utrikesutskottet kan inte sanktionerna gentemot Sydafrika
            lyftas förrän ''faktiska och konkreta steg och åtgärder, som är
            djupgående och oåterkalleliga'' är ett faktum (1990/91:UU7).
          </note>
          <note>
            Under senare tid har det dock förekommit uppgifter i pressen
            om att förändringar vad gäller svensk sanktionspolitik gentemot
            Sydafrika är nära förestående.
          </note>
          <note>
            Jag vill därför fråga utrikesministern:
          </note>
          <note>
            Avser utrikesministern ta några initiativ för att förändra den
            nuvarande svenska sanktionspolitiken gentemot Sydafrika innan
            en övergångsregering med representanter för den svarta befolkningen
            trätt i kraft?
          </note>
          <note type="speaker">
            1991/92:426 av Ingela Mårtensson (fp) till jordbruksministern
            om biologisk riskforskning:
          </note>
          <note>
            Sveriges lantbruksuniversitet (SLU) i Uppsala tillfördes 1986
            genom ett särskilt riksdagsbeslut resurser för att långsiktigt
            upprätthålla och utveckla kompetens i biologisk riskforskning,
            främst avseende lågdoseffekter av radioaktiv strålning. Verksamheten
            bedrivs i dag vid Enheten för experimentell patologi och riskforskning
          </note>
          <note>
            (EPR).
          </note>
          <note>
            SLU har, till följd av budgetpropositionens krav på besparingar,
            föreslagit att EPR och den forskning som där bedrivs skall avvecklas.
            Detta innebär en besparing på ca 2,5 milj.kr.
          </note>
          <note>
            Enligt min mening vore det utomordentligt olyckligt att avveckla
            den grundforskning som bedrivs vid EPR. Inte minst vetskapen om
            den undermåliga kärnkraftssäkerheten på många håll i det forna
            Östeuropa gör det angeläget att snarare öka än minska kunskapen
            om radioaktiva skador.
          </note>
          <note>
            Det är därför angeläget att EPR får fortsätta sin verksamhet
            och rimligt att medlen för detta anslås inom ramen för annan strålskyddsforskning.
          </note>
          <note>
            Avser jordbruksministern att vidtaga åtgärder för att forskningen
            vid Enheten för experimentell patologi och riskforskning skall
            kunna fortsätta?
          </note>
          <note>
            6 § Kammaren åtskildes kl. 13.02.
          </note>
          <note>
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
