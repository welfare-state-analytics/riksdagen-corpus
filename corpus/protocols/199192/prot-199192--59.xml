<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--59</head>
          <docDate when="1992-02-06 00:00:00">1992-02-06 00:00:00</docDate>
        </div>
      </front>
      <body>
        <div>
          <note>
            1 § Svar på interpellation 1991/92:70 om medborgarskap och etnisk
            tillhörighet
          </note>
          <note>
            Anf. 1 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Rose-Marie Frebran har frågat mig om jag i någon
            kommande proposition på invandrarområdet kommer att behandla frågan
            om att i större utsträckning än nu använda etnisk eller språklig
            tillhörighet, och inte medborgarskap, som grundval för kategorisering
            av invandrare. Rose-
          </note>
          <note>
            Marie Frebran anser att den bild den svenska allmänheten får
            av vilka kulturer som i dag ingår i och berikar den svenska samhällsmosaiken
            blir missvisande genom att människors etniska och språkliga tillhörighet
            inte anges.
          </note>
          <note>
            Inledningsvis vill jag deklarera att jag känner stor förståelse
            för de problem som Rose-Marie Frebran aktualiserar i sin interpellation.
            Hur man som invandrare eller flykting blir benämnd kan vara en
            viktig fråga för den som det berör.
          </note>
          <note>
            I den officiella statistiken över befolkningen och dess förändringar
            i Sverige redovisas bl.a.
          </note>
          <note>
            medborgarskap. Från den statistiken får vi uppgifter om födda
            och döda, om invandrade och utvandrade. Modersmål eller etnisk
            tillhörighet antecknas inte vare sig för svenska medborgare, eller
            för medborgare i andra länder eller för statslösa personer.
          </note>
          <note>
            Det finns flera skäl till att man väljer att inte registrera
            uppgifter om enskildas modersmål eller etniska tillhörighet. Hänsynen
            till den personliga integriteten är ett viktigt skäl. Många av
            dem frågan berör är flyktingar. Det är angeläget att det ur allmänna
            register inte går att göra sammanställningar eller få ut uppgifter
            som kan hota deras eller deras anhörigas säkerhet.
          </note>
          <note>
            Riksdagen har senast vid behandlingen av den nya folkbokföringslagen
            klart bestämt vilka uppgifter som skall få finnas i folkbokföringen,
            som ju i sin tur utgör underlaget för befolkningsstatistiken.
            I
          </note>
          <note>
            detta sammanhang beslöt riksdagen att det -- av integritetsskäl
            -- inte längre är tillåtet att använda medborgarskap som sökbegrepp
            t.ex. för adresslistor för direktsänd samhällsinformation.
          </note>
          <note>
            Eftersom också födelseland finns med i uppgifterna är det dock
            möjligt att få statistiska uppgifter t.ex.
          </note>
          <note>
            om de personer som flyttat till Sverige och blivit svenska medborgare
            men som är födda i något annat land.
          </note>
          <note>
            Också annan offentlig statistik än den om befolkningens sammansättning
            tas fram bl.a. som planeringsinstrument för aktuella åtgärder.
            När det gäller uppgifter om språktillhörigheten har SCB
          </note>
          <note>
            alltsedan mitten av 1970-talet fört en periodisk statistik över
            elever med annat hemspråk än svenska. Dessa uppgifter finns både
            för grundskolan och för gymnasieskolan och de behövs för planeringen
            av undervisningen i svenska som andraspråk och hemspråksundervisningen.
            Denna statistik -- även om den bara gäller skolans elever --
          </note>
          <note>
            ger en god bild av människors språkliga tillhörighet i Sverige.
            I den senaste statistiken togs det upp 129
          </note>
          <note>
            språk, däribland både turkiska, serbokroatiska, albanska och
            kurdiska.
          </note>
          <note>
            Också i andra sammanhang tar man självklart reda på den språkliga
            eller kulturella bakgrunden för att kunna stödja eller hjälpa
            en invandrare. Det kan gälla t.ex. att ordna med en tolk med rätt
            språklig och kulturell kompetens för den som inte kan svenska.
            Det kan också vara fråga om tvåspråkig personal i hemtjänsten,
            på arbetsförmedlingen eller i annat vardagligt sammanhang. I ett
            antal kommuner har man kartlagt äldregrupperna för att se efter
            vilken språkhjälp som kan behövas i den äldrevård som planeras.
          </note>
          <note>
            Det finns således i flera sammanhang behov av uppgifter utöver
            själva medborgarskapet och det finns skäl att utveckla hur man
            på bästa sätt kan få fram bra planeringsunderlag, utan att förgripa
            sig på den personliga integriteten och individens rätt att faktiskt
            själv avgöra hur man vill bli benämnd.
          </note>
          <note>
            I många sammanhang kommer vi också fortsättningsvis att finna
            medborgarskap som ett nödvändigt attribut när vi beskriver invandring
            och invandrare. Så är det i det internationella umgänget, där
            människor behöver pass och kanske visering för att komma in i
            ett land där de inte är medborgare. Medborgarskap är också i de
            allra flesta fallen något som objektivt kan fastställas, medan
            modersmål och etnisk tillhörighet ofta är uppgifter av mera subjektiv
            karaktär. Enligt den ordning vi har funnit lämplig här i Sverige
            är frågan om etnisk tillhörighet en fråga för individen, inte
            för staten. Vi kan alltså knappast tala om någon officiell terminologi
            eller kategorisering i detta sammanhang.
          </note>
          <note>
            Jag kan emellertid försäkra Rose-Marie Frebran att regeringskansliet
            i sitt arbete anstränger sig för att använda rätt beskrivning
            av både den kulturella, språkliga och etniska tillhörigheten när
            dessa egenskaper är relevanta för de åtgärder som vid skilda tillfällen
            kan bli aktuella.
          </note>
          <note>
            I ljuset av de allra senaste årens utveckling här i
          </note>
          <note>
            Europa och sett i ett litet längre perspektiv är interpellationen
            mycket intressant. Det är uppenbart att innebörden av medborgarskapsbegreppet
            kommer att förändras i takt med ökad integration staterna emellan
            och i takt med att gamla statsbildningar faller samman och att
            nya tillkommer, ofta byggda på något slags etnisk grund.
          </note>
          <note type="speaker">
            Anf. 2 ROSE-MARIE FREBRAN (kds):
          </note>
          <note>
            Herr talman! Jag vill tacka kulturministern för svaret på min
            interpellation.
          </note>
          <note>
            Det är positivt att kulturministern känner ''stor förståelse
            för de problem'' som jag tar upp i interpellationen.
          </note>
          <note>
            Hur man än väljer att benämna dem som kommit till vårt land som
            invandrare eller flyktingar kan det orsaka problem. Jag har i
            interpellationen valt att aktualisera de problem som följer av
            medborgarskapsbenämningen. Kulturministerns svar berör till stor
            del problemen med etnisk eller språklig benämning.
          </note>
          <note>
            Vi är dock överens om att det här handlar om något som kan vara
            mycket viktigt för dem det berör.
          </note>
          <note>
            Många människor är flyktingar på grund av etnisk förföljelse.
            Skälen till att dessa personer över huvud taget blivit flyktingar
            är då mycket intimt förknippade med konflikten mellan medborgarskap
            och etnisk tillhörighet. Just den problematiken skulle jag vilja
            ha kulturministerns synpunkter på.
          </note>
          <note>
            Ett annat problem jag tar upp gäller olika gruppers utrymme i
            massmedia. Programtid i invandrarprogram grundas ofta på en statistik
            som kan upplevas som missvisande. Hur skall man kunna komma åt
            den typen av problem?
          </note>
          <note>
            Jag konstaterar dock att kulturministern uppmärksammar att det
            finns skäl att utveckla hur man på bästa sätt kan få fram bra
            planeringsunderlag: att kulturministern försäkrar att regeringskansliet
            anstränger sig att använda rätt benämning vid skilda tillfällen
            och att kulturministern reflekterar över utvecklingen i
          </note>
          <note>
            Europa under senare år och den utveckling som kan förväntas framöver.
            Allt detta är positivt.
          </note>
          <note>
            Jag har dock inte fått svar på min direkta fråga.
          </note>
          <note>
            Herr talman! I ljuset av kulturministerns förståelse för de aktualiserade
            problemen vill jag därför fråga: Hur ser kulturministern på möjligheten
            att beröra denna problematik i någon kommande proposition?
          </note>
          <note>
            Anf. 3 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Som framgår av interpellationssvaret anser jag att
            det här kan vara en personlig fråga som berör många människsor
            mycket djupt. Därför skall den naturligtvis behandlas med ödmjukhet.
          </note>
          <note>
            Här i riksdagen har vi olika sätt att beröra frågor och just
            nu berörs frågan i en interpellationsdebatt, som har initierats
            av Rose-Marie Frebran. Det finns inte några omedelbara planer
            på att i någon proposition ta upp denna fråga. Detta hindrar inte
            att så kan bli fallet i framtiden. Jag har ansträngt mig för att
            ge ett ganska fullödigt svar på Rose-
          </note>
          <note>
            Marie Frebrans fråga för att få i gång en diskussion i denna
            kammare, ett sätt som vi använder för att beröra och belysa olika
            frågor.
          </note>
          <note type="speaker">
            Anf. 4 ROSE-MARIE FREBRAN (kds):
          </note>
          <note>
            Herr talman! Jag uppskattar att kulturministern har ansträngt
            sig för att ge ett ganska brett och någorlunda djupt svar på denna
            fråga. Jag har inte heller bett om något löfte om att denna problematik
            skall tas upp i en proposition, utan jag har bara frågat efter
            kulturministerns synpunkt på möjligheten att göra det. Däri ligger
            en fundering över hur pass angelägen kulturministern anser att
            denna fråga är och hur pass djup denna problematik kan vara för
            olika grupper av invandrare och flyktingar och för enskilda invandrare
            och flyktingar.
          </note>
          <note>
            Jag har emellertid i detta svar mött förståelse för problematiken,
            det är jag den första att erkänna.
          </note>
          <note>
            Och så långt är jag självfallet nöjd. Med anledning av uttalandet
            att det finns skäl att utveckla hur man på bästa sätt kan få fram
            planeringsunderlag, knyter jag en positiv förhoppning.
          </note>
          <note>
            Överläggningen var härmed avslutad.
          </note>
          <note>
            2 § Svar på interpellationerna 1991/92:75 och 78
          </note>
          <note>
            om en beredning om tråd- och etermedierna m.m.
          </note>
          <note>
            Anf. 5 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Ulf Kristersson har frågat mig om vad jag avser
            att vidta för åtgärder för att uppnå regeringsförklaringens mening
            om en i princip fri etableringsrätt för radio. Han har också ställt
            en fråga om planeringen för frekvensbandet 104--108
          </note>
          <note>
            MHz.
          </note>
          <note>
            Catarina Rönnung har frågat mig om en parlamentarisk beredning
            om tråd- och etermedierna kommer till stånd och om denna kommer
            att behandla frågor om koncentrationen i dessa medier.
          </note>
          <note>
            Jag besvarar båda interpellationerna i ett sammanhang.
          </note>
          <note>
            Utredningen om tekniska förutsättningar för utökade sändningar
            av radio och television till allmänheten har nyligen avgett betänkandet
            (SOU
          </note>
          <note>
            1991:108) Tekniskt utrymme för reklamfinansierad radio. I betänkandet
            redovisas möjligheter att inrymma ytterligare sändningar av ljudradio
            inom de frekvensband som är eller inom kort kommer att bli tillgängliga
            för ljudradio i Sverige. Enligt utredningen skulle åtminstone
            ca 170 nya sändare kunna tas i bruk för reklamfinansierad radio
            inom de närmaste åren.
          </note>
          <note>
            Utredningen har i sina överväganden räknat med att ungefär hälften
            av frekvensbandet 104--108
          </note>
          <note>
            MHz inte skall tas i anspråk för analoga radiosändningar utan
            reserveras för ett eventuellt framtida införande av digital sändningsteknik.
            I
          </note>
          <note>
            övrigt föreställer sig utredningen att digitala sändningar under
            en övergångsperiod skall placeras i frekvensbandet 223--230 MHz,
            den s.k. TV-kanal
          </note>
          <note>
            12.
          </note>
          <note>
            Regeringen avser att under juni månad lägga fram en proposition
            om lokala, reklamfinansierade ljudradiosändningar. Om riksdagen
            godtar förslagen i propositionen bör sändningar kunna komma i
            gång till nästa årsskifte.
          </note>
          <note>
            Det är värdefullt om nya, viktiga frågor om villkoren för radio-
            och TV-sändningar kan beslutas i bred politisk enighet. Regeringen
            kommer därför att under den närmaste tiden inbjuda de riksdagspartier
            som inte ingår i regeringen att medverka i beredningen av frågan
            om reklamfinansierad radio. Till grund för beredningsarbetet kommer
            att ligga en promemoria med förslag till lagstiftning m.m., som
            inom kort skall sändas ut på remiss.
          </note>
          <note type="speaker">
            Anf. 6 ULF KRISTERSSON (m):
          </note>
          <note>
            Herr talman! Tack för svaret på interpellationen, även om jag
            måste medge att det inte var så värst mycket till svar. Jag tycker
            att kulturministern snarare bekräftar de två frågor som jag har
            ställt och hänvisar till att det finns en utredning. Om jag hade
            velat veta vad utredningen ansåg hade jag kunnat läsa utredningen.
          </note>
          <note>
            Jag har fem synpunkter på interpellationssvaret.
          </note>
          <note>
            För det första: Jag tycker att fri radio är viktig, mycket viktigare
            än regeringen hittills har velat tydliggöra, dels därför att opinionsbildningen
            är viktig -- en mångfald i svensk opinionsbildning är viktig,
            vilket vi sedan länge vet --, dels därför att det har ett politiskt
            symbolvärde av sällan skådat slag att genomföra en sådan förändring.
            Jag tror att i fråga om en fri radio står regeringens trovärdighet
            litet grand på spel bland unga människor, vilket jag tycker att
            kulturministern inte riktigt vill medge.
          </note>
          <note>
            För det andra: Jag tycker att regeringen är ambitionslös. Regeringen
            har inte imponerat i mediefrågor över huvud taget. Det tidigare
            sjabblandet med TV-frågan och den nuvarande tveksamheten på radioområdet
            inger inte särskilt mycket respekt. Jag förstår inte varför regeringen
            verkar vilja fortsätta en gammal socialdemokratisk politik och
            tveksamhet på detta område.
          </note>
          <note>
            För det tredje: Visst är detta en teknisk fråga, och det är en
            teknisk fråga som jag har ställt. Men tekniken är mer än så. Tekniken
            är förutsättningen för en långsiktig och nödvändig strategi för
            något slags avsocialdemokratisering av svenskt kulturliv.
          </note>
          <note>
            Jag förstår inte att kulturministern inte inser symbolvärdet
            i en sådan förändring.
          </note>
          <note>
            För det fjärde: Vad innebär egentligen regeringsdeklarationen?
            Vad betyder den stolta formuleringen om en i princip fri etableringsrätt?
          </note>
          <note>
            Vad betyder det för den praktiska politiken? Vilka förändringar
            kommer att genomföras? Varför verkar regeringen vilja acceptera
            Sveriges radios ambition att med digital teknik som tillhygge
            rycka undan grunden för många nya kommersiella kanaler? Är behovet
            av rivstart mindre på radiooch TV-området än på många andra områden?
          </note>
          <note>
            För det femte: Jag tror faktiskt att respekten för nuvarande
            lagar och regler är mycket liten på detta område. Statsrådet väljer
            att tala om behovet av breda politiska lösningar, dvs. behovet
            av att förhandla med socialdemokraterna först. Då undrar jag:
            Är breda beslut viktigare än bra beslut på detta område? Jag tycker
            att detta speglar en felaktig inställning och en alltför försiktig
            inställning till det mandat som denna regering har fått. Tänk
            om finansminister Wibble eller andra kolleger till statsrådet
            hade haft samma inställning i sitt arbete.
          </note>
          <note>
            Jag tror att det är ganska enkelt just nu. Om regeringen inte
            är beredd att nu uppfylla regeringsdeklarationens löften och är
            beredd att köra över socialdemokraterna i mediefrågorna, kommer
            verkligheten att köra över regeringen, och då är det för sent.
          </note>
          <note type="speaker">
            Anf. 7 CATARINA RÖNNUNG (s):
          </note>
          <note>
            Herr talman! Jag ber att få tacka kulturministern för interpellationssvaret.
          </note>
          <note>
            En beredning om reklamfinansierad radio skall tillsättas. Visserligen
            kan man ha en viss förståelse för en ny regerings inkörningsproblem,
            men vi inom oppositionen tycker att det har tagit orimligt lång
            tid att tillsätta den, så lång tid att man kan ifrågasätta om
            viljan att göra detta egentligen har funnits hos Birgit Friggebo.
          </note>
          <note>
            I den tidigare TV-beredningen, där representanter från samtliga
            riksdagspartier deltog, var vi rörande ense om att radiofrågorna
            borde beredas i parlamentariskt samarbete. Det är bra att vi håller
            fast vid den gamla fina traditionen att söka konsensus i mediefrågor.
            Det blir bra beslut även om Ulf Kristersson har en annan uppfattning.
          </note>
          <note>
            Breda politiska lösningar i angelägenheter som berör yttrandefrihet
            är värdefulla i vår demokrati.
          </note>
          <note>
            Vi socialdemokrater är allvarligt oroade över den makt- och åsiktskoncentration
            som vi redan skönjer i medievärlden. Om mäktiga pressintressen,
            bl.a. lokaltidningar med helt dominerande hushållstäckning, gemensamt
            skall driva reklamradio ökar inte antalet röster och möjligheten
            att föra fram en mångfald åsikter i den allmänna debatten.
          </note>
          <note>
            Jag utgår givetvis från att riksdagens beslut uppfylls. Det återfinns
            i KU:s betänkande, där det sägs att frågan om koncentration av
            ägarintressen inom tråd- och etermedierna ägnas uppmärksamhet
            i en bred översyn.
          </note>
          <note>
            Detta ser jag som en synnerligen angelägen uppgift för beredningen.
          </note>
          <note>
            En berednings medlemmar skall naturligtvis inte ha alltför bundna
            mandat. Det är trots allt ingen hemlighet vad vi socialdemokrater
            har för åsikt i mediefrågor. Den redovisas grundligt och överskådligt
            i en motion till innevarande riksmöte.
          </note>
          <note>
            Vi vill lyfta fram och reklamfinansiera närradion--
          </note>
          <note>
            föreningsradion, de många människornas och de olika intressenas
            radio, den dagen vi får kommersiell radio.
          </note>
          <note>
            Kommersiell radio har inte blivit den stora förändring och utmaning
            på radioområdet som så många av marknadskrafternas, snarare än
            yttrandefrihetens, förkämpar förväntat sig. Av 50
          </note>
          <note>
            kommersiella radiokanaler går 48 med förlust i vårt grannland
            Finland, som till sin befolkningsstruktur inte är så olikt vårt
            land. Sveriges Radio har uttalat att man välkomnar fri konkurrens.
          </note>
          <note>
            Jag för min del är glad över att Sverige redan begåvats med världens
            bästa radio, som när riksoch lokalradion slagits samman kommer
            att bli ännu bättre genom ett effektivare resursutnyttjande av
            såväl medarbetare som teknik och lokaler. Min främsta uppgift
            i radiosammanhang är att slå vakt om ett väl fungerande public
            service-företag. Mitt vaktslående går alltså ut på att se till
            att Sveriges
          </note>
          <note>
            Radio inte svältföds på resurser när besparingsvindar viner i
            ett debattklimat där de fria marknadskrafterna antas lösa alla
            problem.
          </note>
          <note type="speaker">
            Anf. 8 BJÖRN VON DER ESCH (m):
          </note>
          <note>
            Herr talman! Kännetecknande för vår svenska rättsordning är att
            vi i vårt lagstiftningsarbete fäster stort avseende vid förarbetena.
            Följaktligen har dessa förarbeten en avgörande betydelse för hur
            domstolarna tillämpar de lagar som vi stiftar.
          </note>
          <note>
            Vid yttrandefrihetsgrundlagens tillkomst (YGL)
          </note>
          <note>
            framfördes från den dåvarande oppositionen en rad farhågor över
            yttrandefriheten i etermedia, som skulle kunna inskränkas på ett
            oacceptabelt sätt om inte gränserna för möjligheten till reklamförbud
            angavs tydligare än som var fallet.
          </note>
          <note>
            Således uttalade den nuvarande kulturministern i motion 1990/91:K30
            att motivtexten till den föreslagna grundlagen gav alltför vida
            möjligheter till reklambegränsande lagstiftning, eftersom
          </note>
          <note>
            ''reklamförbud endast skall kunna anges för s.k.
          </note>
          <note>
            public service-företag''.
          </note>
          <note>
            Kulturministern föreslog därför i stället följande lydelse:
          </note>
          <note>
            ''Den möjlighet att i vanlig lag förbjuda reklam som här öppnas
            gäller alltså uteslutande s.k. public service-företag inom radio
            och TV. Gentemot övriga radio/TV-företag skall möjlighet att förbjuda
            reklam inte finnas.''
          </note>
          <note>
            På detta svarade utskottet: Som framgår av propositionen är bakgrunden
            till bestämmelserna om reklamförbud i grundlagen att ordningen
            med reklamfrihet i Sveriges Radio-koncernens sändningar skall
            kunna bli rättsenlig även med den nya ordningen.
          </note>
          <note>
            Det står således fullständigt klart att yttrandefrihetsgrundlagens
            möjligheter till reklamförbud -- 1 kap., 12 §, andra stycket --
          </note>
          <note>
            uteslutande avser s.k. public service-företag.
          </note>
          <note>
            Kulturminister Friggebo fann det angeläget att med en egen motion
            ytterligare understryka detta förhållande. Det är således den
            rättsordning som riksdagen, genom två beslut, i grundlag fastslagit
            skall gälla i Sverige fr.o.m. den 1 januari 1992!
          </note>
          <note>
            I dag är det den 6 februari, och fortfarande förbjuder myndigheterna
            ett par hundra radiostationer att sända reklam. Inte en enda av
            dessa är public service-företag.
          </note>
          <note>
            Förbudet motiveras med en s.k. vanlig lag, trots att den står
            i uppenbar strid med förarbetena till vår yttrandefrihetsgrundlag.
            Det här förhållandet är minst sagt uppseendeväckande. Myndigheterna
            tillåts upprätthålla ett förbud som står i uppenbar strid med
            riksdagens uttalade mening.
          </note>
          <note>
            Om två veckor hålls rättegång i Svea hovrätt i ett mål som gäller
            rätten att sända reklam i radio -- ett mål som framför allt utomlands
            väckt för Sverige pinsam uppmärksamhet, och mer är säkert att
            vänta.
          </note>
          <note>
            Att Sverige i en yttrandefrihetsfråga kan agera på det här sättet
            är obegripligt, i synnerhet om man som stöd för sitt agerande
            inte tvekar att åberopa en lag som så uppenbart strider mot grundlagens
            förarbeten.
          </note>
          <note>
            På åtminstone en punkt är grundlagen tydlig -- för att inte säga
            övertydlig. Den tillåter reklamförbud endast för public service-företag.
            Varje annat reklamförbud, oavsett i vilken vanlig lag det återfinns,
            strider mot yttrandefrihetsgrundlagen.
          </note>
          <note>
            Reklamförbudet i närradion utvecklas nu snabbt i riktning mot
            en pinsam rättsskandal, samtidigt som allt fler radiostationer
            upptäcker att grundlagen ger dem rätt att sända reklam. Är det
            således inte nu hög tid att rädda vad som räddas kan av politikernas
            auktoritet genom att omedelbart anpassa närradiolagen till yttrandefrihetsgrundlagens
            bestämmelser?
          </note>
          <note>
            Herr talman! Min slutsats är denna:
          </note>
          <note>
            Yttrandefrihetsgrundlagens möjligheter att förbjuda kommersiell
            reklam gäller endast s.k.
          </note>
          <note>
            public service-företag.
          </note>
          <note>
            Varje myndighetsingripande mot icke-public service-företag, därför
            att dessa sänder kommersiell reklam, utgör ett brott mot yttrandefrihetsgrundlagen.
          </note>
          <note>
            Kommersiell reklam i närradion kan således ej längre förbjudas!
            Delar kulturministern min uppfattning?
          </note>
          <note type="speaker">
            Anf. 9 ÅKE GUSTAVSSON (s):
          </note>
          <note>
            Herr talman! Kulturministern sade att det är värdefullt med en
            bred enighet i en ny mediesituation. Hon aviserade också att en
            beredning kommer att tillsättas under den närmaste tiden. Siktet
            är inställt på att det skall vara klart för en ny lagstiftning
            vid årsskiftet.
          </note>
          <note>
            Mot den bakgrunden borde kulturministern ha haft anledning att
            beklaga att regeringen, trots att det gått fyra månader sedan
            den tillträdde, ännu inte har tagit någon som helst kontakt med
            företrädare för socialdemokraterna om beredningens arbete, och
            än mindre handlar det om diskussioner om förberedelserna inför
            ett nytt avtal med Sveriges
          </note>
          <note>
            Radio. Däremot har kulturministern i ett antal uttalanden flitigt
            spritt sin uppfattning, nämligen att man skall förbjuda reklam
            i närradion. Således var det mycket intressant att höra Björn
            von der
          </note>
          <note>
            Eschs principiella och mera juridiska synpunkter i detta sammanhang.
            Själv kan jag inte se att det finns någon anledning att införa
            förbud i det sammanhanget. Jag vill inte medverka till att reklammonopol
            skapas för icke-närradiostationer.
          </note>
          <note>
            Vidare har Birgit Friggebo sagt att hon inte ser att det skulle
            vara ett problem att tidningar kan få äga kommersiella radiostationer.
            Jag tror inte att frågan är så enkel. Vill man stimulera mångfald
            och motverka lokala åsiktsmonopol får man nog sätta sig ned och
            analysera situationen.
          </note>
          <note>
            Under de senaste dagarna har vi fått en debatt, där statsministern
            har sagt att han tycker att man skall lägga sig i den inre organisationen
            i fråga om
          </note>
          <note>
            Sveriges Radio. Man skall förbjuda Sveriges
          </note>
          <note>
            Television att själv bestämma hur nyhetsverksamheten skall hanteras.
          </note>
          <note>
            Mot bakgrund av försommarens riksdagsbeslut --
          </note>
          <note>
            dels skulle Sveriges Radio och dess programbolag ges större frihet
            när det gäller den inre organisationen, dels skulle man få bättre
            möjligheter att hävda sig i konkurrensen -- är det något förvånande
            att statsråd inte kan hålla tassarna borta från Sveriges Television.
            I stället för att låta de ägarrepresentanter och de statliga representanter
            som sitter med i styrelsen ta ansvar vill man styra den här verksamheten
            inom Sveriges
          </note>
          <note>
            Television från regeringstaburetterna. Det är självklart helt
            oacceptabelt. Sveriges Televisions styrelse måste ha rätt att
            själv fatta sådana beslut.
          </note>
          <note>
            Med förlov sagt vill jag säga att jag tror att den kan vara mer
            kompetent än regeringen när det gäller att hantera de frågorna.
          </note>
          <note>
            Det framgår också klart av riksdagens beslut vad som avsetts
            i sommarens stora diskussion. Det finns ingen anledning att ändra
            på detta. Jag kan lätt instämma i det Dagens Nyheter har sagt,
            nämligen att regeringen måste låta företaget bestämma sin egen
            organisation.
          </note>
          <note>
            Därifrån går jag över till konstaterandet av vilka riktlinjer
            som gäller för en framtida socialdemokratisk radiopolitik. En
            grundpelare är naturligtvis att lyssnarna måste ha tillgång till
            ett varierat programutbud. Det gäller såväl de sändningar som
            sker inom Sveriges Radios regi, som att vi skall ge närradion
            en möjlighet att hävda sig samt att vi skall öppna för en kommersiell
            radio.
          </note>
          <note>
            Men det är också viktigt att se till att vi garanterar lyssnarna
            samma höga tekniska mottagningskvalitet som hittills. Detta innebär,
            för att knyta an till det som Ulf Kristersson sade, att den fria
            etableringsrätten, oavsett hur viktig den är, dess värre begränsas
            av utrymmet i etern.
          </note>
          <note>
            En tredje utgångspunkt för den socialdemokratiska radiopolitiken
            är att den skall medverka till att vidga yttrandemöjligheterna.
            Den skall kunna ge plats för nya aktörer. Här tror jag faktiskt
            att närradion kan spela en väsentlig roll. För att den skall kunna
            spela den rollen skall den inte kringgärdas med förbud mot att
            sända reklam, om vilket Björn von der Esch argumenterade så skickligt.
            Självfallet skall en radiopolitik också motverka uppkomsten av
            lokala radiomonopol eller multimedieföretag. Det är detta som
            är bakgrunden till att man i andra länder har valt att i lagstiftningen
            reglera exempelvis ägandet.
          </note>
          <note>
            Jag kan instämma i det Ulf Kristersson sade, att det verkar som
            om regeringens behov av rivstart på det här området är mindre
            än på andra områden. Här har vi inte ens sett snigelfart. Regeringen
            har alltså stått stilla. Vi socialdemokrater efterlyser en dialog
            inom beredningen. Vi vill gärna vara med om att på ett tidigt
            stadium diskutera fram avtalet rörande
          </note>
          <note>
            Sveries Radio. Inte heller i det avseendet har regeringen tagit
            någon som helst kontakt med oss.
          </note>
          <note>
            Ulf Kristersson frågade statsrådet, och jag kan inte låta bli
            att kommentera det, om regeringen är beredd att köra över socialdemokraterna.
            Det är faktiskt på det sättet, Ulf Kristersson, att regeringen
            inte ens har behagat att fråga vad socialdemokraterna tycker i
            de här sammanhangen.
          </note>
          <note type="speaker">
            Anf. 10 HENRIK S JÄRREL (m):
          </note>
          <note>
            Herr talman! Ulf Kristersson uttryckte en oro över att verkligheten
            möjligen skulle kunna köra över regeringen. Jag vill påstå att
            verkligheten redan har kört över regeringen, och att så skedde
            även med den gamla socialdemokratiska regeringen.
          </note>
          <note>
            Tendensen är nämligen, om vi hastigt blickar i historiens backspegel,
            att den tekniska utvecklingen ofta ligger före opinionens mognad.
          </note>
          <note>
            Det har skett på området radio -- TV.
          </note>
          <note>
            Det som förvånar mig är att den borgerliga regeringen, som ju
            visat framsynthet i många andra frågor och som ägnat sig åt att
            rivstarta på både det ena och det andra området, just på områdena
            radio -- TV, publicservice-verksamhet och frihet i etern tycks
            ligga påtagligt lågt. Det förvånar faktiskt mest, också med tanke
            på det som framhölls av de borgerliga partierna under valrörelsen,
            då vi stred hårt för en ökad frihet i etern. Det skulle vara klädsamt
            om kulturministern ville ta några förnämliga initiativ på det
            här området.
          </note>
          <note>
            Själv är jag av den uppfattningen att publicserviceverksamheten
            behöver ses över. Är det så säkert att
          </note>
          <note>
            Sveriges Radios organisation skall vara sådan den är i dag? Behöver
            vi två rikstäckande TV-kanaler som finansieras på det sätt som
            sker i dag? Behöver vi fyra publicservice-radiokanaler, som också
            finansieras via TV-avgiften, vilket sker i dag?
          </note>
          <note>
            Med hänsyn till att tekniken breder ut sig och att andra aktörer
            får möjligheter att dela etern, borde det vara en självklarhet
            -- och jag tror att det också är ofrånkomligt, Birgit Friggebo
            -- att vi ser över publicservice-verksamhetens struktur. Vad vill
            vi ha ut av en publicservice-verksamhet? Vad skall den stå för?
            Vad kan andra aktörer klara lika bra och kanske t.o.m. bättre
            än Sveriges Radio?
          </note>
          <note>
            Det är viktigt med en bra publicserviceverksamhet, men skall
            den för alltid vara gjuten i samma form som nu? Jag sätter ett
            stort frågetecken för det och skulle välkomna om kulturministern
            tog ett initativ till en översyn av publicservice-verksamhetens
            struktur, organisation, ägarbild och hur man skall reglera publicservice-verksamheten
            i framtiden. Skall det ske genom ett avtal med programbolagen
            eller skall det ske genom lagstiftning? Det finns mycket som talar
            för en lagstiftningsreglering snarare än en avtalsreglering. Vi
            kan återkomma till det i annat sammanhang. Skall verksamheten
            finansieras genom allmän licens, som egentligen är en apparatskatt,
            eller skall den finansieras genom en vanlig skatt över inkomsten?
            Det är också en fråga som man bör diskutera.
          </note>
          <note>
            Herr talman! Jag vill med detta inlägg bara säga att jag tycker
            att kulturministern skall ta ett rejält tag i de här frågorna.
            Hon bör bidra till att skapa en större frihet i etern och även
            göra en god översyn av publicservice-verksamheten. Som en följd
            av detta kanske också avtalsperioden för Sveriges Radiokoncernen
            skall begränsas från normalt sex år, som det har varit, till tre
            år. Vi bör få god tid på oss att begrunda hur vi vill ha publicserviceorganisationen
            i framtiden.
          </note>
          <note>
            Anf. 11 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag är glad över den brådska som plötsligen har
            kommit över vissa partier i den här kammaren. Här har gått åratal
            då socialdemokraterna inte har kunnat bestämma sig för om man
            i vårt land över huvud taget skall kunna finansiera radio och
            TV med reklam. Det betyder att när vi nu har fått en ny regering,
            som är besjälad av att verkligen se till att vi får en vidgad
            yttrandefrihet och nya möjligheter till frihet över huvud taget
            för radio och TV, finns det inget som helst underlag så att man
            kan gå fram med de olika förslagen. Hade vi inte några som helst
            tekniska begränsningar, vore det här en lätt fråga. Då kunde man
            i stort sett med ett penndrag ta fram förslagen.
          </note>
          <note>
            Men i och med att det finns tekniska begränsningar, i varje fall
            just nu, måste det finnas några regler om hur koncessionsgivningen
            skall gå till, vilka som skall få använda den ökade friheten i
            etern.
          </note>
          <note>
            Det sägs att det inte görs någonting. Det är inte sant. Jag har
            skrivit i mitt svar att vi håller på att ta fram en promemoria
            som skall gå ut på remiss ganska snart, så att det finns något
            underlag och så att vi kan få en offentlig diskussion om vilka
            regler som skall gälla. Sedan skall den parlamentariska beredningen
            komma till.
          </note>
          <note>
            Dessutom har vi faktiskt gjort en del. Redan i höstas fick riksdagen
            ett förslag om möjligheter att finansiera kabel-TV och kabel-radio
            med reklam.
          </note>
          <note>
            När jag kom in på departementet fanns det ett förslag framarbetat
            av socialdemokraterna som innebar fortsatt förbud mot reklam från
            den 1
          </note>
          <note>
            januari 1992, trots att det skulle strida mot yttrandefrihetsgrundlagen.
            Bara på ett par dagar fick vi skriva om hela den propositionen.
            Den hann också behandlas i riksdagen. Här är det verkligen inte
            fråga om någon snigelfart, utan det är en för svenska förhållanden
            ovanligt snabb behandling.
          </note>
          <note>
            Socialdemokraterna förstår jag över huvud taget inte. De har
            haft årtionden på sig att försöka göra någonting, men har avstått
            från det. Det är vi från den borgerliga sidan som har stått på
            gator och torg och, som Ulf Kristersson var inne på, vänt oss
            till bl.a. ungdomar, som inte begriper varför man skall ha dessa
            begränsningar i etern.
          </note>
          <note>
            Ulf Kristersson tog upp frågan om analog och digital teknik.
            I framtiden ger den digitala tekniken ännu större möjligheter
            till ännu fler kanaler. Detta är en avvägning att göra: Vill vi
            ge hela utrymmet till det analoga och därmed omöjliggöra att det
            finns ett litet utrymme kvar för att pröva för det digitala och
            kanske gå över till det digitala om det där skulle visa sig vara
            en ganska snabb utveckling, eller skall vi stänga för denna möjlighet
            och utnyttja allt nu? Det är en fråga som jag tycker det är lämpligt
            att diskutera just i en parlamentarisk utredning. Det handlar
            om att väga framtiden mot nutiden och uppnå maximal yttrandefrihet
            i etern.
          </note>
          <note>
            Det är, som jag sade i mitt interpellationssvar, viktigt att
            vi når så breda överenskommelser som möjligt, men det kan inte
            ske på bekostnad av en uppluckring av monopolet och en ökad frihet
            i etern. Där är inriktningen helt klar. Men det kan finnas tekniska
            detaljer som behöver diskuteras.
          </note>
          <note>
            Catarina Rönnung frågar om den tilltagande koncentrationen, som
            hon påstår finns, när det gäller medierna över huvud taget inklusive
            press.
          </note>
          <note>
            Uppriktigt sagt begriper jag ibland inte denna diskussion. Här
            pågår en verksamhet för att luckra upp och ta bort monopol, och
            då börjar man diskutera ökad monopolisering och ökad koncentration.
            Den här frågan kommer dock att beröras i departementspromemorian.
            Det kommer också att finnas möjlighet för den parlamentariska
            beredningen att diskutera frågan. Tyvärr är min taletid ute, så
            jag kan inte besvara Björn von der
          </note>
          <note>
            Eschs frågor, men jag återkommer.
          </note>
          <note type="speaker">
            Anf. 12 ULF KRISTERSSON (m):
          </note>
          <note>
            Herr talman! Birgit Friggebo tycker att hon är snabb i behandlingen,
            och jag tycker att hon är långsam i behandlingen av dessa frågor.
            Om detta kan man naturligtvis tycka olika. Jag tycker bara att
            det är så påtagligt att regeringen i denna fråga i jämförelse
            med andra fögderier och frågor nästan inte gjort någonting och
            framför allt inte visat engagemang för att vilja komma fram någonstans
            när det gäller fri radio och TV. Det tycker jag är konstigt. När
            det gäller den saken är jag besviken.
          </note>
          <note>
            Sedan tar kulturmininstern upp detta med tekniska begränsningar.
            Självklart är det de tekniska begränsningarna som ligger till
            grund för min interpellation. Det är insikten om dessa problem
            som ligger till grund för de frågor som jag har ställt och som
            jag tycker att kulturministern inte har besvarat.
          </note>
          <note>
            Den utredning som kulturministern hänvisar till flera gånger
            skisserar i huvudsak tre olika alternativ, varav två innebär klara
            begränsningar för framtida reklamfinansierad analog radio. Det
            tredje alternativet innebär betydande utökningar av utrymmet för
            traditionell radio till ganska låga kostnader som skulle kunna
            vara kommersiell, medan det inte innebär sämre förutsättningar
            för introduktion av digitalradio, eftersom det finns andra band
            som används i andra länder som skulle kunna användas även i Sverige.
            Jag tycker inte att det här är en fråga i första hand för remisser
            och politiska breda lösningar. Nu undrar jag: Vad tycker kulturministern
            själv egentligen? Har hon en egen uppfattning, eller är allting
            fråga om remissinstansernas uppfattning?
          </note>
          <note type="speaker">
            Anf. 13 CATARINA RÖNNUNG (s):
          </note>
          <note>
            Herr talman! Det är gott och väl att en beredning nu kommer till
            stånd. Men vi har naturligtvis rätt att vara upprörda över den
            långa höstens kompakta tystnad. En sådan här parlamentarisk beredning
            skulle givetvis ha diskuterat åsiktsreklam och reklam riktad till
            barn i radiomediet. I stället valde
          </note>
          <note>
            Birgit Friggebo att i lokal-TV-propositionen smyga in åsiktsreklamfrågan
            och den reklam till barn som vi har varit motståndare till. Det
            här är alltså viktiga principiella frågor, lika väl som koncentrationstendensfrågorna,
            som vi måste få grundligt belysta och diskuterade i en beredning.
          </note>
          <note>
            Här tycker jag att regeringen har brustit i ansvar.
          </note>
          <note type="speaker">
            Anf. 14 ÅKE GUSTAVSSON (s):
          </note>
          <note>
            Herr talman! Att Birgit Friggebo inte begriper socialdemokraterna
            lär väl jag inte kunna göra någonting åt. Däremot är det möjligt
            att vi har varit underlåtenhetssyndare, även om jag för min del
            inte tror på arvssynden. Nu diskuterar vi faktiskt regeringens
            ansvar i detta sammanhang.
          </note>
          <note>
            Jag blir bekymrad när jag hör Henrik S Järrel ifrågasätta om
            vi behöver två TV-kanaler, om vi behöver de sändningar på radion
            som vi har i dag, om vi skall se över Sveriges Radios struktur
            och avtalet över huvud taget och om vi skall skattefinansiera
            i stället för att låta TV-avgiften finansiera det hela. Detta,
            Birgit Friggebo, är oerhört utmanande av den anledningen att riksdagen
            beslöt så sent som för ett drygt halvår sedan i stort sett enhälligt,
            inkl. moderaterna, att ställa sig bakom riktlinjerna för Sveriges
            Radiokoncernens fortsatta verksamhet. I den proposition bakom
            vilken en så gott som enhällig riksdag ställde sig -- kanske den
            t.o.m. var helt enhällig -- stod det bl.a. att för verksamheten
            bör Sveriges Radio disponera fyra rikstäckande sändarnät för ljudradio
            och två rikstäckande sändarnät för TV samt att programverksamheten
            bör förutom av
          </note>
          <note>
            Utbildningsradion handhas av ett programbolag för
          </note>
          <note>
            TV och ett för ljudradion. Vidare är det en självklarhet i propositionen
            att vi skall ha ett företag som heter Radiotjänst i Kiruna AB,
            som är ansvarigt för att ta in TV-avgifterna. Detta ifrågasätts
            inte bara av Henrik S Järrel utan också av moderaternas partisekreterare.
          </note>
          <note>
            Jag tycker att de anställda på Sveriges Radio, svenska folket,
            lyssnarna och tittarna har rätt att nu få veta om regeringen tänker
            att frångå det beslut som riksdagen med en så bred politisk enighet
            fattade i somras. Tänker regeringen göra detta, är det en allvarlig
            stridssignal. Då kan det aldrig bli tal om breda lösningar. Då
            är det inte särskilt förvånande att regeringen, för att tala utrikiska,
            i splendid -- det kan ju vara hur som helst med det --
          </note>
          <note>
            isolation sitter och förbereder det nya avtalet. Jag vill ha
            klart besked från kulturministern: Gäller den uppgörelsen, som
            riksdagen antog i somras, som regeringens proposition 149 låg
            till grund för?
          </note>
          <note type="speaker">
            Anf. 15 HENRIK S JÄRREL (m):
          </note>
          <note>
            Herr talman! Jag är inte förvånad över att lyssna till Åke Gustavssons
            farhågor när vi från en del av den moderata rörelsen, kanske även
            från andra håll, ifrågasätter om Sveriges Radios struktur är och
            skall bli sakrosankt för all framtid. Mycket har ju hänt på medieområdet.
            Jag har försökt skissera det i korta ordalag i mitt förra inlägg.
            Vi har fått flera kanaler, och vi har flera som står och knackar
            på dörren både på radiosidan och faktiskt också på
          </note>
          <note>
            TV-sidan för att få sin röst hörd. Nu slår Åke
          </note>
          <note>
            Gustavsson som vanligt vakt om monopolet. Även om Sveriges Radio
            egentligen inte faktiskt har ett monopol, är det inget tvivel
            om att Sveriges Radio har en allt framgent dominerande ställning
            som radio- och TV-producent i landet.
          </note>
          <note>
            Mitt ifrågasättande grundar sig på huruvida den övriga medieutvecklingen
            ger vid handen att konstruktionen av Sveriges Radio på något sätt
            bör ses över med tanke på att så mycket annat har hänt.
          </note>
          <note>
            Hur länge vill tittarna betala en högre TV-licens när ett ökat
            alternativfinansierat TV- och radioutbud står för dörren och finns
            tillgängligt? Den frågan kan man ställa sig. Och när kommer upproret
            från tittarna?
          </note>
          <note>
            Jag medger att Sveriges Radio många gånger gör mycket bra radio-
            och TV-program. Det är ju mina kolleger, jag har själv varit anställd
            där. Jag är fortfarande själv en anhängare av en bra public service-verksamhet,
            men jag ifrågasätter om den måste ha den storlek och betydelse
            och dra de kostnader som den gör i dag. Finns det andra aktörer
            till vilka man kan överlåta att sköta en del av Sveriges Radios
            verksamhet i dag, mot kanske lägre TV-avgift rent av och framför
            allt till priset av en ännu mer vidgad yttrandefrihet?
          </note>
          <note>
            Jag tycker mig förstå att Åke Gustavsson vill slå vakt om de
            rikstäckande kanalerna och inte gärna släppa in andra aktörer
            annat än på mikroplanet, på närradioplanet. Jag är inte alldeles
            övertygad om att det är den rätta medicinen. Vi måste också tillåta
            rikssändande aktörer vid sidan av Sveriges
          </note>
          <note>
            Radio att få göra sin stämma hörd.
          </note>
          <note>
            Låt mig till kulturministern säga att jag också skulle vilja
            ha ett svar på frågan om regeringen mot bakgrund av medieutvecklingen
            överväger att faktiskt se över SR:s organisation: struktur, ägarbild,
            regleringsformer, finansieringsformer osv.
          </note>
          <note>
            Anf. 16 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är naturligtvis alldeles utomordentligt att
            vi kan ha en fri diskussion om de långsiktiga förhållandena också
            när det gäller
          </note>
          <note>
            Sveriges Radios organisation, struktur och uppgift.
          </note>
          <note>
            Men det är en självklarhet att de överenskommelser som har träffats
            mellan partierna och som sedan utgjorde grunden för propositionen
            förra våren ligger fast. Det betyder att i huvudsak kommer förslaget
            till nytt avtal för
          </note>
          <note>
            Sveriges Radio att utgå från de uttalanden som riksdagen gjorde
            förra våren och de riktlinjer som då angavs.
          </note>
          <note>
            Nu är det en sak vad gäller t.ex.
          </note>
          <note>
            ägandeförhållandena som framträtt allt tydligare under hösten
            och som innebär att det måste ske en fördjupning när det gäller
            de här frågorna. De riktlinjer som riksdagen angav förra våren
            var heller inte så tydliga som en del ibland vill göra gällande.
            Åke Gustavsson säger att det är en självklarhet att man skall
            få slå ihop nyhetsredaktionerna på Sveriges Radio därför att detta
            leder de uttalanden fram till som gjordes förra våren. Bakgrunden
            är ju den att riksdagen har gjort uttalanden tidigare, där man
            säger att yttrandefriheten och bredden på nyhetsutbudet bäst hävdas
            genom att TV har två från varandra fristående nyhetsredaktioner.
            Det är det som gäller i dag.
          </note>
          <note>
            Sedan får det bli en annan ordning om man kommer fram till någonting
            annat här i riksdagen.
          </note>
          <note>
            Men de uttalanden som gjordes förra våren berörde över huvud
            taget inte nyhetsutbudet, utan det sades att man allmänt sett
            skulle ge något friare former för Sveriges Radio. Den frågan kommer
            naturligtvis att beröras i kammaren då avtalet när det gäller
            Sveriges Radio kommer upp till behandling. Det är Åke Gustavsson
            som går ut med privata uppfattningar om hur det skall vara i framtiden.
            Riksdagen har gjort sina uttalanden, och så länge riksdagen inte
            har ändrat sina uttalanden så gäller dessa. Det tycker jag att
            respekten för riksdagen kräver.
          </note>
          <note>
            Så till Björn von der Esch: Grundlag är grundlag, och de bestämmelser
            som finns i grundlagen står för sig själva. Jag hade gärna sett
            att det inte funnits någon möjlighet att över huvud taget begränsa
            frågan om reklam. När det gäller om Sveriges
          </note>
          <note>
            Radio skall vara ett public service-företag utan reklam skulle
            det naturligtvis föreligga en möjlighet för Sveriges Radio att
            själv välja, dvs. att riksdagen som den som styr Sveriges Radio
            uttalar att man kan göra valet själv. Nu har vi de bestämmelser
            som vi har, och då skall naturligtvis dessa följas till dess att
            vi åstadkommer en ändring.
          </note>
          <note>
            Jag hade gärna sett att det varit möjligt att omedelbart fatta
            beslut som innebar att vi skulle kunna finansiera radiosändningar
            med reklam.
          </note>
          <note>
            Ingen kan vara betjänt av den nuvarande situationen, med olika
            piratradioföretag som naturligtvis främst skaffar sig marknadsfördelar
            framför andra företag, som respekterar bestämmelserna. Men problemet
            är ju att vi tidigare haft en regering som varit motståndare till
            den här verksamheten och inte tagit fram material, så att vi snabbt
            kunde fatta beslut. Den nuvarande regeringen satte i gång med
            att ta fram material så fort det över huvud taget var möjligt,
            och om några veckor kommer det att föreligga ett underlag, en
            struktur för hur en fri radio skall kunna se ut, så att vi åtminstone
            kan ha någon offentlig diskussion här i landet om denna viktiga
            fråga och så att man inte bara kör över dem som har kunskap om
            och intresse för frågan.
          </note>
          <note>
            Kristersson tycker att här skall det vara fritt fram, och man
            skall se till att det blir så många analoga radiosändare som över
            huvud taget är möjligt. Ja, jag respekterar en sådan inställning,
            men det kan ju inte vara förbjudet att föra en diskussion, om
            det kommer en ny teknik som på relativt kort sikt kan ge oss ännu
            fler radiokanaler och ännu större frihet samt då göra en avvägning.
            Han frågar efter min personliga uppfattning. Det intressanta är
            ju vad regeringen sammantaget kan komma fram till för uppfattning,
            men det kan inte vara förbjudet att diskutera denna tekniska fråga.
            Vi politiker handhar ju en verklighet som ibland just innehåller
            frågor om prioriteringar, och det kan finnas behov av att visa
            på vad det är för typ av prioriteringar som gäller för att man
            skall nå det mål som är det viktiga, nämligen så mycket frihet
            som det över huvud taget är möjligt att åstadkomma, både på kort
            och på litet längre sikt.
          </note>
          <note>
            Förste vice talmannen anmälde att Åke Gustavsson och Henrik S
            Järrel anhållit att till protokollet få antecknat att de inte
            ägde rätt till ytterligare inlägg.
          </note>
          <note type="speaker">
            Anf. 17 CATARINA RÖNNUNG (s):
          </note>
          <note>
            Herr talman! Jag tycker det är bra att Birgit
          </note>
          <note>
            Friggebo visar en öppen attityd till reklam i
          </note>
          <note>
            Sveriges radio. Jag tror att den nuvarande koncessionsavgiften
            -- vi behandlar ju för närvarande frågan i konstitutionsutskottet
            -- i det lång loppet är en ganska omöjlig politikerkonstruktion,
            inte minst ur grundlagssynpunkt. Så jag tyckte att det var en
            positiv deklaration som Birgit Friggebo gjorde.
          </note>
          <note type="speaker">
            Anf. 18 BJÖRN VON DER ESCH (m):
          </note>
          <note>
            Herr talman! Jag tackar för svaret från kulturministern som säger
            att grundlag är grundlag, men vi har bestämmelser -- och så hörde
            jag inte riktigt resten. Finessen med grundlagen är emellertid
            att man inte får lov att ha bestämmelser som strider mot grundlagen.
            Därför vidhåller jag mina slutsatser, att det är i dag grundlagsstridigt
            att förbjuda reklamsändningar i närradio.
          </note>
          <note>
            Överläggningen var härmed avslutad.
          </note>
          <note>
            Ajourneringar
          </note>
          <note>
            På förslag av förste vice talmannen beslöt kammaren kl. 12.58
            att ajournera förhandlingarna under 5 minuter, då statsrådet Beatrice
            Ask väntades anlända till kammaren för att lämna svar på interpellation
            84.
          </note>
          <note>
            Förhandlingarna återupptogs kl. 13.03 och ajournerades ånyo 5
            minuter.
          </note>
          <note>
            Förhandlingarna återupptogs kl. 13.08, men då statsrådet Beatrice
            Ask ännu ej infunnit sig i kammaren, ajournerades förhandlingarna
            ånyo till kl. 14.30.
          </note>
          <note>
            Förste vice talmannen anmälde att interpellation 84
          </note>
          <note>
            skulle besvaras efter den särskilda debatt som anordnades kl.
            14.30.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.30.
          </note>
          <note>
            3 § Aktuellt
          </note>
          <note type="speaker">
            Anf. 19 TALMANNEN:
          </note>
          <note>
            Förhandlingarna kommer att börja med en debatt om principerna
            för regeringens privatiseringspolitik och handläggningen av Volvo-
          </note>
          <note>
            Procordiaaffären.
          </note>
          <note>
            Det är första gången vi prövar denna form av en debatt, där ett
            parti som anmäler en fråga av hög aktualitet senast tisdag förmiddag
            kan få en debatt till stånd redan på torsdagens eftermiddag.
          </note>
          <note>
            Efter att denna debatt är avslutad följer svar på
          </note>
          <note>
            Harald Bergströms interpellation om interkommunal ersättning.
          </note>
          <note>
            Debatt om principerna för regeringens privatiseringspolitik och
            handläggningen av Volvo-
          </note>
          <note>
            Procordiaaffären
          </note>
          <note>
            Anf. 20 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Procordias bud på Volvo har med all rätt väckt ett
            betydande rabalder, inte bara i svensk press utan även i viss
            utländsk press.
          </note>
          <note>
            För vår del började denna historia redan under hösten. Jag har
            fått information om olika typer av affärer som Volvo planerat.
            Där har bl.a.
          </note>
          <note>
            Procordia-Volvo nämnts. Jag vill betona att jag aldrig i något
            sammanhang förnekat detta. Jag har tillstått att sådan information
            lämnats i olika sammanhang.
          </note>
          <note>
            Det har huvudsakligen gällt Volvo. Jag har ställt betydande frågor
            hur olika typer av affärer och relationer kan vara möjliga att
            genomföra. I
          </note>
          <note>
            egenskap av näringsminister är det min absoluta skyldighet att
            se till att regeringen den dag ett beslut kan komma att fattas
            har det bästa tänkbara beslutsunderlag, och att jag själv kan
            svara på de frågor som med viss rätt kan ställas om hur olika
            typer av affärer kan tänkas ske.
          </note>
          <note>
            Jag har redan från första mötet uttryckligen klarlagt att det
            beslutsunderlag vi tar fram också kommer att gälla en strikt kommersiell-industriell
            prövning.
          </note>
          <note>
            Jag har mött en mycket stor positiv förståelse för att vi inte
            skall göra en kommersiell-industriell prövning i regeringen. En
            sådan skall göras av människor med kompetens och bred erfarenhet
            på området. Jag har också mött mycket stor positiv respons på
            att staten skall privatisera sitt ägande i
          </note>
          <note>
            Procordia. Jag har även blivit erbjuden hjälp med frågan hur
            detta skulle kunna gå till och hur man skulle kunna få fram köpare
            för att kunna göra en så smidig och bra privatisering av Procordia
            som möjligt.
          </note>
          <note>
            Under dessa informationssamtal har jag även mött betydande positiv
            förståelse för att vi skulle ha en internationell rådgivare för
            att kunna göra en erforderlig och riktig utvärdering av det som
            komma skulle, om det skulle komma i ena eller andra riktningen.
          </note>
          <note>
            Vi har gjort precis som vi har sagt. När vi har fått information
            har vi försökt att utvärdera. Vi har tillsatt en internationell
            rådgivare, en av världens absolut främsta på detta område, som
            dessutom
          </note>
          <note>
            Volvo ansett vara en av de mest kompetenta som finns att uppbringa.
          </note>
          <note>
            Vi har gjort de utvärderingar som behöver göras.
          </note>
          <note>
            Det var alldeles uppenbart, enligt alla referat från alla olika
            håll, att man från Volvo-Procordias sida någon gång i januari
            fick en ganska klar uppfattning om att det var ganska sannolikt
            att regeringen skulle komma att säga nej om man valde att låta
          </note>
          <note>
            Procordia köpa Volvo.
          </note>
          <note>
            I det läget har man uppenbart försökt förankra ett bud hos den
            socialdemokratiska oppositionen.
          </note>
          <note>
            Något dygn senare har man tagit kontakt med opolitiska tjänstemän
            på näringsdepartementet för att överlämna en form av information.
            Ytterligare något dygn senare, på torsdagsmorgonen, preciseras
            på en direkt fråga om det är ett bud, att det inte är ett bud,
            utan en budliknande information. Detta sker sedan två ledande
            informatörer från Volvo varit uppe och fört denna typ av diskussion.
          </note>
          <note>
            Det fanns fortfarande inget bud på torsdagen före presskonferensen.
            Jag ville inte ha några tidsfördröjningar i beslutsprocessen,
            utan ville skynda på så snabbt som möjligt. Därför ringde jag
            på torsdag eftermiddag direkt upp ordföranden i
          </note>
          <note>
            Procordia. Då fick jag besked att det var ett bud.
          </note>
          <note>
            Vi informerade ögonblickligen våra rådgivare och begärde ett
            utlåtande om hur de skulle se på att
          </note>
          <note>
            Procordia köpte Volvo på de villkor som framförts.
          </note>
          <note>
            Allt som sedan hänt är väl känt.
          </note>
          <note>
            Jag kan bara dra en slutsats av skeendet och beteendet. Sedan
            man fått klart för sig att sannolikheten var stor att regeringen
            -- efter att ha gjort en industriell-kommersiell prövning -- skulle
            komma att säga nej till att Procordia köpte Volvo, valde man att
            i stället förankra sig hos oppositionen i första hand och sedan
            försöka ställa den sittande regeringen inför ett fullbordat faktum.
          </note>
          <note>
            Man frågar sig då -- som socialdemokraterna uttrycker det --
            vad som skulle kunna vara det principiellt riktiga i denna affär.
            Vi har fått mycket klart för oss att alla berörda parter säger
            att det inte finns några samordningsvinster i sammanläggningen
            mellan Volvo och Procordia.
          </note>
          <note>
            Om det inte finns några samordningsvinster finns heller inga
            möjligheter att betala ett överpris på
          </note>
          <note>
            Volvos aktier. Det är samordningsvinsten som motiverar det överpriset.
          </note>
          <note>
            Det finns heller inga möjligheter för Volvo att köpa
          </note>
          <note>
            Procordia i den motsatta affären. Volvo är bara hälften så stort
            som Procordia. Dessutom är
          </note>
          <note>
            Procordias balansräkning för tunn och innehåller alldeles för
            mycket good--will-värden. Det är en närmast omöjlig affär att
            genomföra.
          </note>
          <note>
            Vad skall då vara den principiellt riktiga affären?
          </note>
          <note>
            Jag har inte kunnat få ett besked om detta. Trots ihärdigt sökande
            och frågande från dem som borde veta går det inte att få fram
            något annat än att möjligen penningplaceringar i Volvo-aktier
            skulle kunna vara en bra affär på sikt.
          </note>
          <note>
            Jag tycker Assar Lindbäck i en debattartikel i DN
          </note>
          <note>
            för några dagar sedan uttryckte synpunkterna mycket tydligt:
            Storleken skulle avgöra det. Man skulle få riskspridning. Han
            drog det hela till sin spets: Skulle man verkligen få riskspridning
            i det läget, då skulle man i princip göra ett enda bolag av alla
            bolag i Sverige. Då skulle man få bästa möjliga riskspridning
            och därmed också få största möjliga styrka.
          </note>
          <note>
            Vi har velat särskilja statens två roller: rollen som uppsättare
            av reglerna för hur marknaderna skall fungera och rollen som ägare,
            där vi skall ha erfarna och kompetenta rådgivare.
          </note>
          <note>
            Det är att märka att våra rådgivare har en bedövande enighet
            med nästan varenda analytiker som finns på marknaden: Detta var
            både prismässigt och industriellt en helt galen affär.
          </note>
          <note>
            Vårt resultat var entydigt. Vi har försökt arbeta professionellt
            för att skapa största möjliga förutsättningar för en bra prövning
            under former som gynnar samtliga parter.
          </note>
          <note>
            Jag vill markera att det inte är aktuellt för den här regeringen
            att återuppta industristödspolitiken och sälja statens egendom
            till underpris till andra företag och på det sättet sätta i gång
            gigantiska industristöd på många miljarder kronor.
          </note>
          <note>
            Vi har klart sagt att vi skall privatisera de statliga företagen
            för att få till stånd ägandespridning och separera statens olika
            roller samt se till att bolagen får största möjliga utvecklingskraft
            och möjligheter att utvecklas. Dessutom skulle man få loss pengar
            som staten kan satsa i infrastruktur och därmed höja vår nationella
            konkurrenskraft.
          </note>
          <note>
            Vi är väl medvetna om att den situation som nu --
          </note>
          <note>
            utan vår förskyllan -- har uppkommit är olycklig. Vi är självfallet
            beredda att föra diskussioner för att få en lösning som är bra
            för skattebetalarna och självfallet även kan tillgodose Procordias
            och
          </note>
          <note>
            Volvos intressen. Men det är inte denna affär som är aktuell.
            Vi har klart och entydigt markerat att vi har avvisat Procordias
            bud på Volvo.
          </note>
          <note>
            För den skull är det för mig ganska angeläget att få veta av
            Odd Engström, som är min motdebattör i första hand i den här debatten:
            Anser ni att regeringen skulle ha sagt ja till Gyllenhammars och
          </note>
          <note>
            Procordias bud, som uppenbarligen var dåligt för skattebetalarna?
            Var det rätt eller fel av regeringen att vilja skaffa sig ett
            så bra beslutsunderlag som möjligt? Eller skulle vi i regeringen
            ha struntat i våra rådgivare, privatiseringskommissionen, och
            på så sätt haft ett sämre underlag för vårt beslut?
          </note>
          <note>
            Skulle vi ha gjort som Ingvar Carlsson i sitt första uttalande
            om affären lördagen den 25 januari?
          </note>
          <note>
            Skulle vi ha lämnat ett sådant besked, att det i princip var
            rätt, trots att alla rådgivare och alla analytiker sade nej?
          </note>
          <note>
            Vi har fört den här affären på ett så bra sätt som det går att
            göra. Vi har blivit utsatta för ett försök att ställas inför ett
            faktum, i en affär som är dålig för skattebetalarna, i en affär
            som inte har kunnat försvaras av några professionella analytiker
            på det här området. Det var en bedövande enhällighet i den frågan.
            Det är med spänning jag skall åhöra
          </note>
          <note>
            Odd Engströms förklaring i fråga om vad som är principiellt riktigt
            i den här affären.
          </note>
          <note type="speaker">
            Anf. 21 ODD ENGSTRÖM (s):
          </note>
          <note>
            Fru talman! Näringsministern har inlett uppskruvat och obalanserat.
            Lugnt och stilla kan jag avvisa hans insinuationer om att socialdemokratin
            har deltagit i uppläggningen av
          </note>
          <note>
            Volvo-Procordiaaffären. Nu är det näringsministern som har ansvaret.
            Skyll inte på andra!
          </note>
          <note>
            Denna sak, Volvo-Procordiasaken, är allvarlig.
          </note>
          <note>
            Därför skall jag så långt jag är mäktig noga väga mina ord och
            uttryck. Detta är nödvändigt, eftersom såväl enskilda som nationella
            intressen redan åsamkats skada. Jag skall göra vad jag kan för
            att ont inte skall bli värre, sedan frågan nu oundvikligen har
            blivit en sak för riksdagen.
          </note>
          <note>
            I kontakter och förhandlingar om ett samgående mellan Volvo och
            Procordia har regeringen två uppgifter.
          </note>
          <note>
            För det första representerar regeringen staten som ägare. Staten
            äger en stor del av Procordia, och regeringen har med riksdagens
            stöd bestämt sig för att sälja ut detta statliga ägande.
          </note>
          <note>
            Vi socialdemokrater beklagar den dogmatiska hållningen i denna
            fråga från regeringens sida, men vi ifrågasätter inte rätten att
            fatta beslutet. Nu svarar jag näringsministern på hans fråga.
            Det som då gäller är bästa möjliga pris på marknaden för statens
            egendom. Annars fråntas det svenska folket värden som i stället
            kommer att tillföras dem som har råd att köpa företagen.
          </note>
          <note>
            I Volvo-Procordiaaffären är det högst legitimt att regeringen
            ser till att Procordia inte betalar för mycket för Volvo. En sådan
            fråga avgörs bäst på marknaden. Och ingen skulle ha haft ett ont
            ord att säga till regeringen om reaktionen på budet från början
            hade varit att man från regeringshåll fann budet oförmånligt men
            att man var beredd att förhandla. Men så redigt uppträdde aldrig
            regeringen. I stället för att klart kvittera den information man
            fått under loppet av betydande tid har man glidit undan och tövat.
            När oklarheterna har gått i dagen har man slagit ifrån sig och
            slagit mot sina partner -- vi har fått ett exempel på det för
            några minuter sedan här i denna talarstol.
          </note>
          <note>
            För det andra är regeringen också regering. Som sådan måste den
            alltid vara beredd att ta det slutgiltiga ansvaret för skeendet
            inom sitt ansvarsområde. Den kan inte smita undan och gömma sig
            bakom aldrig så professionella rådgivare och kommissioner. Men
            det betyder också att regeringen kan, om den så önskar, ha en
            regerings uppfattning om näringslivets utveckling. Det kan gälla
            näringspolitiska eller industripolitiska frågeställningar.
          </note>
          <note>
            Men denna borgerliga regering har från början och därefter ofta
            deklarerat att endast marknaden skall bestämma. Regeringen skulle
            sålunda inte ha några näringspolitiska ambitioner. Regeringen
            skulle inte ha någon åsikt om huruvida det är bra eller dåligt
            om Volvo blir en stark part i förhandlingar med andra företag.
            Regeringen skulle inte ha någon åsikt om det är bra eller dåligt
            om Tobaksbolaget köps upp av utländska intressen. Så hette det
            -- i princip alltså.
          </note>
          <note>
            I praktiken är allt tvärtom.
          </note>
          <note>
            I Volvo-Procordiasaken har regeringen lyckats sätta sig på alla
            dessa stolar samtidigt, tvärtemot sina föresatser.
          </note>
          <note>
            Vi socialdemokrater har hållit en fast linje.
          </note>
          <note>
            Vi byggde upp förvaltningsbolaget Fortia. Det gjorde vi för att
            renodla de affärsmässiga relationerna till marknaden, och det
            fungerade bra.
          </note>
          <note>
            Det blev god ordning på affärsmässigheten i det statliga företagandet.
            Hade Fortia funnits kvar hade vi inte behövt stå här i dag.
          </note>
          <note>
            Men det första som gjordes av den borgerliga regeringen var att
            avskaffa Fortia. Och nu kommer det märkliga: Därmed lades i näringsministerns
            knä alla de företagsbeslut som marknaden är bäst på att hantera.
            Den moderate näringsministern drog statsföretagandet bort från
            marknaden, för att i stället politisera det på högsta nivå i sitt
            eget tjänsterum. Med Volvo-Procordiasaken har denna centralstyrning
            prövats i praktiken för första gången. Vi kan nu alla se att den
            på intet sätt höll måttet. När det var dags att gå från festtal
            och trossatser till handfast affärsmässighet och hårdföra förhandlingar
            -- för så skall det vara -- föll allt omkull. Vi möts här i dag.
            Den osäkerhet som skapats för Volvo och Procordia är beviset för
            hur oprofessionellt hela den här saken har skötts.
          </note>
          <note>
            Nu behöver den här röran redas ut, och svenskt näringsliv måste
            få besked om vem man har att göra med. Jag har svarat på min fråga.
            Nu ställer jag tre frågor till näringsministern:
          </note>
          <note>
            1. När fick näringsministern första gången information om den
            tänkta Volvo-
          </note>
          <note>
            Procordiaaffären?
          </note>
          <note>
            2. Varför förnekade regeringen till en början att man fått sådan
            information?
          </note>
          <note>
            3. Har statsrådet Westerberg vid något möte med företrädare för
            Volvo eller Procordia framfört förslaget till att Procordia skulle
            köpa Volvo i stället för omvänt?
          </note>
          <note type="speaker">
            Anf. 22 CARL B HAMILTON (fp):
          </note>
          <note>
            Fru talman! Sällan har det framstått som så tydligt som förra
            lördagen hur viktigt det är att hålla isär företagande och politik.
            Vad vi då bevittnade var ett fräckt försök från Sveriges största
            bolag, Volvo, att i kraft av sin ekonomiska makt, kombinerat med
            ett snabbt försök att skaffa sig ett opinionsmässigt övertag,
            genomföra en affär som skulle ha inneburit att företaget ''blåst''
            skattebetalarna på flera miljarder kronor. Det problem som uppstår
            med maktkoncentration i ett litet land som Sverige har sällan
            synts så tydligt som den lördagen.
          </note>
          <note>
            På två sätt hade svenska folket ''blåst på'' miljarder kronor.
            För det första: Buden var alltför låga på de aktier som skattebetalarna
            äger i Procordia, och som Volvo dessutom vill reducera röstmässigt
            utan särskild ersättning till skattebetalarna. För det andra:
            Volvo skulle fått tillgodoräkna sig ett skattemässigt förlustavdrag
            värt flera miljarder kronor. Denna ytterligare kostnad för skattebetalarna
            har inte uppmärksammats tillräckligt i media.
          </note>
          <note>
            Vinstmaximering är okej för ett enskilt företag, naturligtvis,
            men vanlig vinstmaximering är inte allt som Volvo har ägnat sig
            åt. Företaget har agerat och spelat på ett obehagligt sätt gentemot
            landets demokratiskt utsedda regering. I förväg, innan man informerade
            regeringen, förefaller man ha sytt in den politiska oppositionen,
            som sedan studsade upp med bifallsrop så fort den här komplicerade
            affären offentliggjordes; en affär vars konsekvenser det tog två
            dagar för erfarna marknadsanalytiker att få ett någorlunda fast
            grepp om.
          </note>
          <note>
            Vidare har Volvo försökt lägga sig i hur staten bevakar skattebetalarnas
            intressen. Detta har skett genom att man med maktspråk sökt styra
            vilka representanter staten skall använda i sin partsroll som
            ägare av Procordiaaktierna. Jag tänker naturligtvis på Volvochefens
            tal om att privatiseringskommissionen borde kringgås och inte
            utnyttjas av regeringen.
          </note>
          <note>
            Från samhällsekonomisk synpunkt är det viktigt att en effektiv
            kapitalavkastning säkras. Tankarna med ett konglomerat som riskutjämnare
            går tvärtemot detta önskemål. Riskspridning och kapitalöverföring
            från verksamheter med låg lönsamhet till verksamheter med hög
            lönsamhet sker bäst på kapitalmarknaden. Även tidskriften
          </note>
          <note>
            The Economist har uppmärksammat denna aspekt av den här svenska
            affären och talar om detta under den talade rubriken Mad Mergers,
            vilket kan översättas med Galna företagsfusioner, och
          </note>
          <note>
            Economist backar upp svenska regeringens ''coola''
          </note>
          <note>
            handlande.
          </note>
          <note>
            Viktigt från politisk synpunkt är naturligtvis att sådana konglomerat
            som Det Nya Volvo skulle innebära lätt medför en oacceptabel privat
            maktkoncentration på enskilda marknader.
          </note>
          <note>
            Som väl är medför dock den fortsatta internationaliseringen av
            den svenska ekonomin att privat maktansamling blir allt svårare
            att åstadkomma: med reducerade gränshinder av alla slag blir marknaden
            vidgad även för små länder.
          </note>
          <note>
            Det blir till nytta för svenska underleverantörer, som lättare
            kan söka sig till andra beställare, konsumenter, som kan köpa
            bättre och billigare varor och tjänster om det lokala storföretaget
            skulle försöka skörta upp dem, och myndigheterna, som kan ta stöd
            i matchande övernationell konkurrenslagstiftning och insyns- och
            kontrollagstiftning av det slag som finns inom EG
          </note>
          <note>
            och som nu byggs ut i samband med tillkomsten av
          </note>
          <note>
            EG:s inre marknad.
          </note>
          <note>
            Det är av samma principiella skäl som det finns en skepsis i
            folkpartiets riksdagsgrupp till tankarna på att slå ihop SAS med
            Linjeflyg. I dag är det dyrare att flyga inrikes än utrikes, och
            för resenärernas skull måste det bli en ändring på det!
          </note>
          <note>
            Tillbaka till Volvo--Procordia.
          </note>
          <note>
            Internationaliseringen för mig in på en annan aspekt av affären:
            Över en natt blev ''utlänning''
          </note>
          <note>
            och ''utländskt ägande'' närmast skällsord, och
          </note>
          <note>
            ''svensk'' och ''svenskt ägande'' av verkstadsföretag, godis
            och läkemedelstillverkning gavs ett egenvärde som skulle motivera
            miljardrullning till just företaget Volvo. Både
          </note>
          <note>
            Volvo och socialdemokratin bör nog fundera vidare över halten
            i sin inställning till internationaliseringen av vår ekonomi och
            vår marknadsrätt. Att vara patriot är nog bra, men det får inte
            som i detta fall användas som motiv för förslag om ekonomisk diskriminering
            av utlänningar som vill investera i svensk tillverkningsindustri.
            Vad Sverige behöver är inte färre utan fler utländska investeringar,
            investeringar som ju ofta innebär import av ny teknologi och nytt
            organisatoriskt kunnande. Ett exempel är japanska biltillverkare
            på andra håll i
          </note>
          <note>
            Europa och i USA.
          </note>
          <note>
            Men hur kunde det då komma sig att Procordias styrelse gick med
            på detta försök till ''blåsning'' av den ena av sina två huvudägare,
            nämligen staten? P
          </note>
          <note>
            G Gyllenhammar är ordförande i både styrelsen för
          </note>
          <note>
            Volvo och styrelsen för Procordia. Vilken hatt bar han vid olika
            tillfällen, t.ex. på Procordias styrelsemöten? Bevakas affären
            på samma sätt inför båda styrelserna? Hur återgavs inför styrelserna
            regeringskontakterna och näringsdepartementets hållning? Det finns
            många dunkla punkter kvar att reda ut. Volvos ledning lyckades
            inte ''blåsa'' regeringen och skattebetalarna, men nog tycks man
            ha lyckats
          </note>
          <note>
            ''blåsa'' både ett antal socialdemokrater och olika styrelseledamöter
            i vårt näringsliv. Om det inte är så, blir Procordias agerande
            helt obegripligt.
          </note>
          <note>
            Tack och lov för att vi nu har en regering som kan hålla emot
            både inför storföretags maktspråk och inför socialdemokraternas
            applåder av en tänkt realisation av skattebetalarnas egendom.
          </note>
          <note type="speaker">
            Anf. 23 PER-OLA ERIKSSON (c):
          </note>
          <note>
            Herr talman! Tidigare hette det att 1980-talet var klipparnas
            tid. Men klipparnas tid är uppenbarligen ännu inte förbi i Sverige.
            Klipparna i Volvo-
          </note>
          <note>
            Procordiaaffären blir främst Volvos aktieinnehavare, och förlorare
            blir alla de tusentals småspararna i Procordia.
          </note>
          <note>
            Sammanslagningar och fusioner kan ha en poäng genom att man får
            vissa stordriftsfördelar och att kostnaderna kan hållas nere.
            I det här sammanhanget, i affären mellan Volvo och
          </note>
          <note>
            Procordia, ställer jag mig tveksam till stordriftsfördelarna:
            fiskbullstillverkning blandas med korvproduktion, ölproduktion,
            hotellrörelser och läkemedelsproduktion.
          </note>
          <note>
            Jag anser det inte heller riktigt att det av staten delägda Procordia
            indirekt via svenska folket går in och subventionerar verksamheten
            i Volvo, vars biltillverkning drabbats av dålig lönsamhet på grund
            av lågkonjunkturen.
          </note>
          <note>
            Genom försäljningen av statliga företag kan man åstadkomma ett
            spritt ägande. Det ger människorna möjlighet till ett ökat aktiesparande.
          </note>
          <note>
            Enligt centerns uppfattning skall försäljning av statliga företag
            ske i sådana former att en ökad aktiespridning främjas.
          </note>
          <note>
            Målsättningen måste vara att skapa ett spritt folkligt ägande
            och engagemang. Det förutsätter i sin tur regler som förhindrar
            att dominerande aktieposter kan samlas i en ägares hand.
          </note>
          <note>
            Socialdemokraternas ekonomiska politik gjorde
          </note>
          <note>
            1980-talet till koncentrationens årtionde. Det finns anledning
            att ställa sig frågan: Är det en fortsättning på detta koncentrationens
            årtionde som vi nu skall se när vi har hört applåder från ledande
            socialdemokrater för den nu aktuella affären?
          </note>
          <note>
            Jag tycker att den bara är ytterligare ett exempel och bevis
            på socialdemokratiskt intresse av att främja stora företag, stora
            konglomerat, och först föra samman olika maktkoncentrationer så
            att de balanserar varandra och sedan gifta samman dessa maktkoncentrationer
            med komplicerande ägarförhållanden som följd.
          </note>
          <note>
            Socialdemokraterna har tidigare medverkat till försäljning och
            börsintroduktion av olika företag.
          </note>
          <note>
            Jag tycker att det har funnits ett genomgående mönster i samband
            med de affärerna. Stora kapitalplacerare har alltid favoriserats,
            och utförsäljningskurserna på aktierna har varit låga.
          </note>
          <note>
            Det gäller PKbanken och det gällde Uddevalla
          </note>
          <note>
            Shipping en gång i tiden. Socialdemokraterna har därigenom främjat
            och förstärkt den redan starka ägar- och maktkoncentrationen i
            svenskt näringsliv.
          </note>
          <note>
            Jag tycker att socialdemokraternas kärlek till Volvo är ganska
            unik. Tidigare har socialdemokraterna medverkat till att ge Volvo
            mångmiljardbelopp för investering i ny fabrik i Uddevalla. Därefter
            fick
          </note>
          <note>
            Volvo köpa in sig i Procordia. Någon tid senare och som kronan
            på verket blev Kjell-Olof Feldt rådgivare i Volvo. Nu är det flera
            socialdemokrater som har applåderat den senaste affären.
          </note>
          <note>
            Fru talman! Jag tycker att det är både anmärkningsvärt och intressant
            att se hur volvofieringen på olika områden under årens lopp har
            påverkat politiken och socialdemokraterna.
          </note>
          <note>
            Det finns personunioner mellan Volvo och
          </note>
          <note>
            Procordia. Dessa personunioner består företrädesvis av socialdemokrater.
          </note>
          <note>
            Jag vill ställa några frågor till Odd Engström. Av vilken anledning
            har socialdemokraterna under sin tid vid regeringsmakten medverkat
            till att Sören
          </note>
          <note>
            Mannheimer sitter både i Procordias styrelse och i
          </note>
          <note>
            Volvos? Av vilken anledning har man medverkat till att Stig Malm
            har en betydande position i
          </note>
          <note>
            Procordia? Av vilken anledning har man också sett till att Ulf
            G Lindén sitter i båda styrelserna? Vad motiverade socialdemokraterna
            att en gång i tiden släppa ifrån sig ordförandeposten i Procordia
            till P
          </note>
          <note>
            G Gyllenhammar? Vilka motiv är det som ligger bakom denna personunion
            med ledande industriföreträdare och ledande socialdemokratiska
            politiker i två av Sveriges största företag? Det finns anledning
            att ställa sig frågan: Vem styr socialdemokratin? Eller: Vem är
            det socialdemokratin styr?
          </note>
          <note type="speaker">
            Anf. 24 GÖRAN HÄGGLUND (kds):
          </note>
          <note>
            Fru talman! Vår välfärd bygger på ett näringsliv som långsiktigt
            förmår att hävda sig i den internationella konkurrensen. Det är
            av största vikt att klara spelregler gäller och att ansvarsfördelningen
            renodlas. Staten skall koncentrera sig på att ge ramar för företagens
            verksamhet.
          </note>
          <note>
            Sveriges samhällsordning har alltför länge varit byggd på centralism
            och maktcentrering.
          </note>
          <note>
            Avvecklingen av denna ordning bör enligt kristdemokraterna vägledas
            av det som vi kallar subsidiaritetsprincipen, som innebär att
            beslut skall fattas på lägsta möjliga effektiva nivå.
          </note>
          <note>
            Den av riksdagen beslutade privatiseringen av ett antal statliga
            företag kommer att leda till en breddning av ägandet. De anställda
            och allmänheten kommer att få möjlighet att teckna sig för aktier
            i dessa företag. Ett antal av företagen har mycket goda förutsättningar
            att bli riktiga folkaktieföretag även på kort sikt. Vissa andra
            företag måste ställas under omstrukturering innan det kan ske.
          </note>
          <note>
            Ett av de absolut bästa sätten att stärka produktiviteten och
            därmed Sveriges konkurrenskraft är betydande satsningar på infrastrukturen.
            Det är något som har försummats under många år. De medel som frigörs
            från försäljningen och som satsas på svensk infrastruktur är ett
            verkligt och bestående fortlevandeskydd för alla svenska företag.
            För närvarande är dessa resurser fastlåsta i statens ägo, men
            snart skall de kunna omvandlas till ett av landets slagkraftigaste
            regionalpolitiska instrument.
          </note>
          <note>
            Stat, landsting och kommuner bör koncentrera sig på sådana verksamheter
            där offentliga insatser verkligen kan förväntas vara överlägsna
            enskilda och kooperativa initiativ.
          </note>
          <note>
            Den nu aktuella frågan om Volvo och Procordia måste från statens
            sida hanteras så att skattebetalarnas intressen tillvaratas. De
            nackdelar som det föreliggande budet innebär är dels strukturella
            -- inga synergieffekter har kunnat påvisas -- dels mer kortsiktigt
            ekonomiska. Vår roll, riksdagens roll, är att tillvarata allmänhetens,
            skattebetalarnas och arbetstagarnas intressen.
          </note>
          <note>
            Sunda fusioner mellan företag bygger i regel på att man samlar
            resurser och därmed ökar slagkraften.
          </note>
          <note>
            Ett plus ett beräknas bli tre. Volvo--Procordiaaffären, om den
            kommer till stånd, riskerar att leda till att ett plus ett blir
            ett och ett halvt. En uppgörelse som innebär att medel överförs
            från
          </note>
          <note>
            Procordia och dess aktieägare -- staten och skattebetalarna --
            till Volvo och dess aktieägare måste avvisas.
          </note>
          <note>
            Om vi lyssnar på omdömena från internationella bedömare, märker
            vi att kritiken i omvärlden mot affärsidén inte är mildare än
            den som en i stort sett enig ekonomkår och analytikerkår i vårt
            eget land står för.
          </note>
          <note>
            Om affären skulle gå i lås vill jag föreslå att det nya företagets
            namn skall bestå av delar av de båda gamla företagens. Mitt förslag
            är då Provolvo. Mitt latinkunnande är begränsat, men det nya namnförslaget
            skulle på svenska utläsas: För Volvo.
          </note>
          <note>
            Detta är i ett nötskal vad denna affär handlar om.
          </note>
          <note>
            Fördelarna med affären är uppenbara för Volvos aktieägare, åtminstone
            i det korta perspektivet.
          </note>
          <note>
            Det är självfallet inte förvånande att Volvos anställda och andra
            involverade från Volvos horisont är angelägna om att affären skall
            komma till stånd. Det är förståeligt och självklart. Genom affären
            skulle man få tillgång till Procordias ansenliga kassaflöde, och
            detta kan i en svår konjunktursituation klara av eventuella likviditetsproblem.
            Men vilka är fördelarna för
          </note>
          <note>
            Procordia? Vilka är fördelarna för skattebetalarna?
          </note>
          <note>
            Vilka är fördelarna för Procordias anställda, som självfallet
            också är intresserade av långsiktig anställningstrygghet? Försöken
            att genomföra affären innebär att man gifter samman Volvo och
          </note>
          <note>
            Procordia. Men det märkliga är att hemgiften i detta fall blir
            vackrare än själva bruden.
          </note>
          <note>
            Kritik har riktats mot de bedömningar som har gjorts av den s.k.
            privatiseringskommissionen och mot kommissionen som regeringens
            instrument för bedömningen av affärers hållfasthet. Denna metod
            har tidigare använts i många länder, t.ex. i
          </note>
          <note>
            Frankrike, och det är den framkomliga och självklara. Att ta
            råd av en grupp industriellt och ekonomiskt kunniga personer är
            helt nödvändigt och rimmar väl med regeringens ambition att minska
            politikernas roll i det direkta näringslivet.
          </note>
          <note>
            Men i dag är staten huvudägare eller storägare i många företag,
            och för att hantera den process som privatiseringen innebär måste
            rationella metoder användas. Och då är privatiseringskommissionen
            det enda tänkbara.
          </note>
          <note>
            I det sammanhanget kan jag, liksom Per-Ola
          </note>
          <note>
            Eriksson, inte låta bli att peka på den mycket märkliga situation
            som den tidigare socialdemokratiska regeringen skapat genom den
            styrelse för Procordia som man komponerat. En betydande personunion
            mellan Volvos och
          </note>
          <note>
            Procordias styrelser föreligger. Mer än var fjärde styrelseledamot
            i Procordia ingår också i Volvos styrelse. Pehr G Gyllenhammar
            är ordförande i båda styrelserna, och i Procordias styrelse omges
            han av icke helt obekanta vice ordförandena Sören
          </note>
          <note>
            Mannheimer och Stig Malm, båda s-märkta. Sören
          </note>
          <note>
            Mannheimer är också ledamot av Volvos styrelse.
          </note>
          <note>
            Var det detta som gjorde att socialdemokraterna så snabbt kunde
            offentliggöra sin positiva hållning till affären? Hur ser socialdemokraterna
            i dag på Stig
          </note>
          <note>
            Malms tal om en blågul lösning? Inte skall väl vi i lilla Sverige
            bedriva en protektionistisk industripolitik samtidigt som vi alla
            är medvetna om de stora uppköp som svenska företag har gjort utomlands?
          </note>
          <note>
            Fru talman! Den socialdemokratiska kritiken mot regeringen bygger
            naturligtvis i grunden på att socialdemokraterna ogillar att regeringen
            -- i enlighet med riksdagens beslut -- vill sälja ut och privatisera
            företagen och bredda ägandet.
          </note>
          <note type="speaker">
            Anf. 25 IAN WACHTMEISTER (nyd):
          </note>
          <note>
            Fru talman! För några veckor sedan när Ny
          </note>
          <note>
            Demokrati arbetade med en motion om avskaffandet av landstingen
            kom meddelandet om att ett nytt landsting, ja ett helt landstingsförbund,
            hade bildats, dvs. något jättelikt som inte behövs men som är
            nästan omöjligt att bli av med. Denna gång kom det på hjul.
          </note>
          <note>
            När regeringen talade om hjälp till småföretagen och om småföretagen
            som Sveriges ryggrad, kom en magnifik kungörelse från borgen på
            Hisingen om bildandet av Sveriges största företag någonsin!
          </note>
          <note>
            Volvo hade därmed meddelat sin tillökning --
          </note>
          <note>
            visserligen genom att bli uppköpt av ett bättre skött företag,
            Procordia, men i alla fall. Procordia, som till 34 % av kapitalet
            ägs av skattebetalarna, var verktyget som skulle lösa Volvos problem.
          </note>
          <note>
            Då -- skulle man tro -- bad Gyllenhammar regeringen om hjälp
            i sitt dilemma. Bad är dock att ta i, hjälp likaså. Han placerade
            sin vana trogen en beställning hos regeringen. I denna stund obekräftade
            rykten menar att han glömt att det varit val i höstas. Men om
            man har stora vyer får man inte haka upp sig på detaljer.
          </note>
          <note>
            Om det som hittills meddelats en häpen allmänhet vore sanningen,
            skulle vi nu bevittna bildandet av
          </note>
          <note>
            Sveriges största och mest meningslösa konglomerat, dvs. hoprafsande
            av företag. Så tokig kan ingen vara. Därför tror jag inte alls
            på den bilden, även om meningen var att vi alla förnöjt och förblindade
            skulle mumsa på det köttben som man hade kastat till oss tills
            nästa utspel kom.
          </note>
          <note>
            Jag kan däremot tänka mig följande: Genom två dåliga affärer
            hade Volvo först skurit av sig benen och sedan skurit av sig armarna.
            Det återstod en kropp utan kassaflöde. Bilden av Venus Milo hade
            sannolikt föresvävat Doktor Gyllenhammar. Man kan få gå långt
            tillbaka i tiden ibland för att hitta sin like.
          </note>
          <note>
            Den första Procordiaaffären och Renaultavtalet är de operationer
            som avses. Genom dessa blev Volvo delägare i det mesta, men helägare
            av intet.
          </note>
          <note>
            Även Venus Milo fick en framtid. I det här fallet kan hon restaureras.
            Även för den operationen krävs Procordia med sina läkemedel och
            livsmedel.
          </note>
          <note>
            Procordia skulle nämligen kunna slås ihop med
          </note>
          <note>
            Volvo till ett livskraftigt företag som dels har en blomstrande
            100-procentigt ägd egen rörelse med i huvudsak livsmedel och läkemedel,
            ett aggressivt internationellt företag med ett gott kassaflöde,
            dels är storägare i ett mycket stort europeiskt bilföretag med
            Renaults och Volvos alla bilar, lastbilar och övriga fordon.
          </note>
          <note>
            Om detta stämmer ser vi både en mening med hela affären och framför
            allt det stora värdet i våra aktier. Regering och riksdag är nämligen
            förvaltare av skattebetalarnas aktier i Procordia. Dessa aktier
            kan säljas nu, men de kan också säljas senare.
          </note>
          <note>
            Enligt regeringens privatiseringsprogram kommer de att säljas
            någon gång.
          </note>
          <note>
            Detta är alltså ett kanonläge i en förhandling som tydligen skall
            ge en ny start för Sverige genom att regeringen överlåter förhandlingsansvaret
            till chefen för televerket. Låt oss hoppas att hans telefonkontakter
            kan hjälpa honom. Och låt oss då hoppas att han inte ringer sina
            partibröder inom socialdemokratin och LO, som i sin tur är mycket
            nöjda med händelsernas utveckling av ett annat skäl, nämligen
            därför att de i vanlig ordning värnar om det nationella kapitalet,
            lyckligt ovetande om att det nationella kapitalet i detta fall
            sannolikt är minst lika mycket franskt som svenskt. Det är inte
            lätt att leva i en värld, det är inte ens lätt att leva i
          </note>
          <note>
            Europa.
          </note>
          <note>
            Om mitt scenario är rätt så bör sådana planer och avsikter meddelas
            offentligt.
          </note>
          <note>
            Om mitt scenario är fel så bör de rätta planerna och avsikterna
            meddelas. Nu är det bara rykten och spekulationer som får Sveriges
            största affär att se ut som Sveriges i särklass rörigaste affär.
          </note>
          <note>
            Att huvudaktörerna retar och retar sig på varandra antyder väl
            en del om storleken, inte bara på själva affären.
          </note>
          <note>
            Regeringen har två roller, dels en industripolitisk roll där
            man sagt sig ha ett privatiseringsprogram, dvs. ett utförsäljningsprogram,
            dels en ägarroll till
          </note>
          <note>
            34 % av kapitalet och 42,7 % av rösterna i
          </note>
          <note>
            Procordia som är värda en massa miljarder.
          </note>
          <note>
            Nu skall vi se hur den regering förhandlar som medverkade till
            en situation som gjorde hela
          </note>
          <note>
            Sveriges ränteläge beroende av 1 miljard, den gången var det
            barnbidrag, och som givit fattigpensionärerna en utredning i stället
            för en tredjedels miljard, belopp som ligger på marginalen i denna
            Volvo--Procordia-affär. Med andra ord är detta en affär av enormt
            stor och hög prioritet. Generaldirektören i televerket borde känna
            sig hedrad.
          </note>
          <note type="speaker">
            Anf. 26 ROLF L NILSON (v):
          </note>
          <note>
            Fru talman! Jag är litet förvånad över den föreställning som
            hittills har utspelats. Jag är förvånad över Per Westerbergs inledande
            anförande. Jag tycker nämligen att det var ett traditionellt Per
            Westerberg-anförande, men i rätt bjärt kontrast till den Per Westerberg
            som framträdde i går i TV. Då sade Per Westerberg:
          </note>
          <note>
            Visst skall vi förhandla med Volvo om affären.
          </note>
          <note>
            Vidare förekommer uttalanden i pressen i dag om att den här affären
            inte alls är omöjlig om priset är det rätta. Det finns alltså
            inte några principiella låsningar.
          </note>
          <note>
            Jag tycker att detta är märkligt, särskilt som Per
          </note>
          <note>
            Westerbergs anförande till en del går ut på förtal av den andra
            parten i förhandlingar som jag uppfattar som seriösa. Jag blir
            också förvånad när företrädare för de andra riksdagspartierna
            gör stora ansträngningar när det gäller att förtala en förhandlingsmotpart.
            Jag tror inte att det är vare sig bra eller ansvarsfullt att hantera
            en så här stor affär på det sättet. Den här affären får ju betydelse
            för bortemot 100 000 arbetstagare i Sverige. Det gäller då de
            anställda i Volvo och Procordia. Man bör således hantera affären
            varsamt. Men det har man hittills inte gjort.
          </note>
          <note>
            Jag vill fråga Per Westerberg: Är det allvar när näringsministern
            vid sitt framträdande i TV säger att vi skall förhandla för att
            se om det går att göra en bra affär med Volvo? Eller är det bara
            ett spel för galleriet?
          </note>
          <note>
            ''SJABBEL'' står det överst på omslaget till
          </note>
          <note>
            Veckans Affärer nr 6/92. Där kan man också läsa att affären präglas
            av oklara avtal, dåligt förankrade bud, missförstånd, slarv och
            brist på förberedelser.
          </note>
          <note>
            ''Fiasko för alla parter'' är det omdöme som ges i
          </note>
          <note>
            Dagens Industri den 29 januari. Även om bedömare och affärstidningar
            är oense om huruvida det här med Volvo och Procordia är en bra
            eller dålig affär -- man är ju inte alls enig på den punkten,
            och det är för övrigt inte någon entydig bild som ges här -- är
            man i alla fall rörande ense på en punkt. Man tycker nämligen
            att den här affären har skötts oerhört dåligt. Jag skulle tro
            att alla inblandade bär skulden för att det har blivit som det
            har blivit. Men särskilt stor skuld bär enligt min mening regeringen
            och näringsminister Per
          </note>
          <note>
            Westerberg. Regeringens syn på staten och ägandet är minst sagt
            dogmatisk. Man hävdar bestämt att staten inte skall äga företag,
            och man har hafsat ihop en lista över 35 lämpliga försäljningsobjekt.
          </note>
          <note>
            Vidare har man skaffat sig en fullmakt från riksdagen, så att
            man kan genomföra försäljning på det sätt och i den takt som man
            själv finner lämpligt.
          </note>
          <note>
            En sådan ordning anser vi i vänsterpartiet är oacceptabel av
            demokratiska skäl.
          </note>
          <note>
            När staten skall göra så stora ingrepp i det svenska näringslivet
            och dess ägarstruktur som det här är fråga om måste avgörandet
            givetvis ske i riksdagen.
          </note>
          <note>
            Dessutom skall man vid avgörandet ta företag för företag.
          </note>
          <note>
            Som Odd Engström sade i sitt anförande har det fram till årsskiftet
            funnits en fungerande ordning för statens företagsaffärer. Förvaltningsbolaget
          </note>
          <note>
            Fortia skulle föra statens talan på ett smidigt sätt utan att
            politik i onödan blandades ihop med affärer. Den ordningen har
            den nya majoriteten upphävt. Man har tagit direkt kommando över
            de statliga företagen. Jämfört med den förra regeringen har man
            politiserat ägandet. Skapandet av den oberoende privatiseringskommissionen
            har medfört nya problem. Jag tror inte att jag har sett någon
            enda tidning där ordet oberoende eller ordet fristående inte försetts
            med citationstecken.
          </note>
          <note>
            I klartext innebär det att man ifrågasätter oberoendet. I tidningen
            Affärsvärlden nr 5/92 står det: Att blanda in den fristående privatiseringskommissionen
            i ägarspelet är däremot inget bra drag.
          </note>
          <note>
            Även här har ordet fristående försetts med citationstecken.
          </note>
          <note>
            Det finns kompetens i kommissionen. Men de mest kompetenta medlemmarna
            står inte fria från makteller ägarintressen. Ordförande Curt Nicolin
            t.ex.
          </note>
          <note>
            är ju Wallenbergsfärens främste vapendragare genom tiderna.
          </note>
          <note>
            I Dagens Industri sägs det att privatiseringskommissionen har
            blivit misskrediterad genom att den dragits in i den här affären,
            innan man har fått börja med sitt arbete.
          </note>
          <note>
            Det här är oerhört känsligt. Jag tycker att regeringen har gjort
            mycket stor skada. Den har medverkat till att misstanken har uppstått
            att den nya regeringen är Wallenbergs regering.
          </note>
          <note>
            Misstankar av det slaget kan inte utan vidare viftas bort. Skadan
            kan botas endast genom att man återgår till den gamla ordningen
            med Fortia som förhandlare och beslutande i mindre frågor samt
            med riksdagen på det traditionella sättet -- genom propositioner
            från regeringen, motionsskrivande, utskottsbehandling, utfrågningar,
            kammardebatter och beslut. Det är en demokratisk ordning och ett
            värdigt sätt att hantera frågorna.
          </note>
          <note>
            Sett till affärens innehåll går bedömningarna, som sagt, isär.
            Det är mycket svårt, ja, nästan omöjligt, att ta ställning. Vi
            instämmer i mångt och mycket när det gäller invändningarna mot
            själva affären.
          </note>
          <note>
            Det är svårt att se några synergieffekter. Det är också svårt
            att undgå att bli skrämd av storleken --
          </note>
          <note>
            efter svenska förhållanden. Dessutom ifrågasätter vi möjligheterna
            att utveckla både personbilstillverkningen å ena sidan och läkemedelsindustrin
            och biotekniken å andra sidan.
          </note>
          <note>
            Allt detta gör att vi i vår preliminära bedömning är skeptiska
            till affären.
          </note>
          <note>
            Anf. 27 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Även om Odd Engström inte svarade på min fråga skall
            jag till att börja med försöka svara på samtliga tre frågor som
            han har ställt.
          </note>
          <note>
            Det har hela tiden från min sida sagts att jag har fått information
            från Volvo i olika former om dess olika planer för framtiden --
            även innefattande, helt eller delvis, Procordia. Jag har fått
            information redan från starten i oktober. Jag har också ställt
            en mängd frågor, inte minst för att kunna förstå de olika typer
            av affärer som man har velat göra för att få bästa möjliga beslutsunderlag.
          </note>
          <note>
            Jag vill även markera att vi inte har någon tilltro till något
            nytt stort statligt förvaltningsbolag som skall sköta statens
            olika bolag. Vi tycker nämligen att de statliga bolagen skall
            privatiseras. Och vi vet av erfarenhet -- inte minst från Odd
            Engström och hans partikamrater den här hösten -- att man, så
            fort det uppstår ett problem i ett statligt företag, inte går
            till Fortia. Man går direkt till departementet. Fortia blir alltså
            varje gång överkört, det är det vanliga trickset att gå förbi.
          </note>
          <note>
            Erfarenheterna från den gamla regeringen var inte heller mycket
            annorlunda.
          </note>
          <note>
            Vad som har skett i den här affären är i stället att vi vid våra
            kommersiella utvärderingar, när vi försökt ta till vara statens
            intressen som ägare av aktier, skattebetalarnas intressen, har
            kommit till slutsatsen att det här bör avisas och att motparten
            inte förefaller anse sig kunna övertyga oss om kommersiella och
            industriella finesser i den här affären. I stället överraskar
            man genom att lägga ett offentligt bud och försöka ställa den
            sittande regeringen inför ett fullbordat faktum. Jag kommer tillbaka
            till frågan: Vad skall man göra i en sådan situation?
          </note>
          <note>
            Inte säger vi att det är en principiellt riktig affär när det
            inte finns fog för det och när priset förefaller vara helt felaktigt
            enligt en nästan totalt enig finansanalytikerkår. Självfallet
            måste vi säga att vi, när det har kommit ett nytt bud, först skall
            lyssna på analytikerna för att få en riktig kommersiell och industriell
            utvärdering.
          </note>
          <note>
            Vad Odd Engström och hans gelikar i stället är inne på är den
            traditionella sammanblandningsekonomin, där det kanske finns en
            kulturkrock -- man tassar i kanslihuskorridorerna och tror att
            man på det sätter knyter upp det ena eller det andra statsrådet,
            eller regeringen, och därmed får en affär till stånd.
          </note>
          <note>
            Vi har i stället från första stund sagt: Vi skall ha en kommersiell
            industriell prövning. Vi skall ha en oberoende kommission som
            lämnar ett utlåtande till oss för att hjälpa oss med att fatta
            rätt beslut.
          </note>
          <note>
            Det är väl alldeles uppenbart att det var till stor nytta för
            oss och att det var något som socialdemokraterna skulle ha haft
            all anledning att ha under de gångna åren -- inte minst när det
            gäller
          </note>
          <note>
            Nordbanksaffären. Där lyckades man ju grundligt blanda ihop sina
            olika roller, som tillsynsmyndighet eller inspektör av marknaderna,
            och sätta upp villkor för hur marknaden skall fungera. Dessutom
            gällde det ägaransvaret i banken.
          </note>
          <note>
            Sedan har vi planerna beträffande Swedish
          </note>
          <note>
            Ordnance. Ett nytt halvstatligt bolag bildas. I
          </note>
          <note>
            princip är bolaget likvidationspliktigt redan elva tolv månader
            efter det att det bildats. Klart och entydigt kan man nog konstatera
            att det skulle ha behövts en kommersiell industriell prövning
            innan den affären gjordes. Det är nog det dåliga samvetet som
            kommer fram här.
          </note>
          <note>
            Vi har sagt att vi skall separera rollerna när det gäller att
            sätta upp ramarna för ekonomin och näringslivet och när det gäller
            det kommersiella, vårt ägaransvar i bolagen, så att vi tar till
            vara skattebetalarnas intressen. Därför talar vi om att vi skall
            privatisera för att göra den rollfördelningen ännu tydligare och
            minska risken för sammanblandningsekonomier av den gamla socialdemokratiska
            skolan.
          </note>
          <note>
            Jag skulle vilja återkomma till några punkter här.
          </note>
          <note>
            En del har hävdat att den här affären står på egna ben. Det är
            hävdats från de parter som gjorde upp affären. Uppenbarligen består
            de benen närmast av våt spagetti -- att döma av den kritik som
            har kommit.
          </note>
          <note>
            Men, Odd Engström, om man från socialdemokratin principiellt
            anser att detta var en riktig affär -- och det sade man ju redan
            på fredagkvällen, innan budet ens hade lagts -- får jag fråga:
            Vad är det principiellt riktiga i den här affären? Hur kan det
            pris se ut som staten kan acceptera när det inte finns någon samordningsfördel?
            Det säger bägge parterna i den här affären. Det är samordningsfördelen
            som skall motivera någon form av sockring av ett bud, ett överpris.
            Annars går det aldrig att räkna hem en sådan här sak. Det är det
            som är litet av ett moment
          </note>
          <note>
            22 i den här affären. Den går inte att räkna hem.
          </note>
          <note>
            Av detta kan man dra den slutsatsen att det var ungefär det som
            Volvo och Procordia kom fram till.
          </note>
          <note>
            Det var därför man körde med modellen att försöka ställa regeringen
            inför fullbordat faktum. Det är inte den här typen av fusioner
            vi behöver. Och som sagt, vad är det principiellt riktiga i den
            här affären?
          </note>
          <note>
            Det undrar jag fortfarande, och något svar har jag ännu inte
            fått av någon enda person.
          </note>
          <note type="speaker">
            Anf. 28 ODD ENGSTRÖM (s):
          </note>
          <note>
            Fru talman! Näringsministern fortsätter mycket uppskruvat. Varför?
          </note>
          <note>
            Det är förunderligt att lyssna till två s.k.
          </note>
          <note>
            marknadsekonomer, herrarna Westerberg och
          </note>
          <note>
            Hamilton, och höra hur de politiserar Volvo--
          </note>
          <note>
            Procordia-affären in i minsta affärstekniska detalj.
          </note>
          <note>
            Marknadsekonomi, jo jo. Mina herrar, lägg band på er!
          </note>
          <note>
            Per-Ola Eriksson tog sig egentligen aldrig längre än till insinuationer.
            Sådant deltar jag inte i. Själv tänker jag försöka koncentrera
            mig på det jag är kompetent att behandla, oppositionens uppträdande
            och regeringens politiska ansvar.
          </note>
          <note>
            Det förhållandet att Volvo--Procordia-saken behandlas här i dag
            visar enligt vår mening att regeringen inte förmått bära sitt
            ansvar som exekutiv statsmakt. Så som den borgerliga regeringen
            valt att organisera sitt arbete utgör nämligen den dagliga skötseln
            av det statliga ägarskapet en viktig del av denna verkställande
            makt. Riksdagen har angett riktlinjer för hur detta ansvar skall
            bäras, vart analyser, beslut och dagligt linjearbete skall syfta.
            Detta är riktlinjer för regeringen, liksom för de myndigheter
            som regeringen väljer att delegera sitt ansvar till.
          </note>
          <note>
            Riksdagen skall visserligen därefter ges regelbunden redovisning
            av skeendet. Men det som sker här i dag är något annat.
          </note>
          <note>
            Här blir Volvo--Procordia-saken ett ärende därför att regeringen
            skött sina åligganden så illa att följden blivit konfrontationer
            och tumult. Saken har väckt stor uppståndelse, såväl här hemma
            som internationellt, eftersom det här är fråga om
          </note>
          <note>
            Sveriges största företag, ett företag vars öden följs med största
            uppmärksamhet av internationella observatörer i finansvärlden
            och av starka internationella kapitalintressen.
          </note>
          <note>
            I detta läge, när näringsministern, såsom han nu har satt sig,
            borde koncentrera sina krafter på att slutföra en viktig affärsförhandling,
            fast och konsekvent, ägnar han sig åt att författa försvarsskrifter
            i dagspressen, vilka har sin udd riktad mot ledningen för egna
            företag och samverkande affärspartner.
          </note>
          <note>
            Regeringen skall bära sitt ansvar som exekutiv statsmakt så att
            allmänna intressen inte skadas, utan tvärtom tillvaratas till
            allas båtnad. Detta skall i fråga om näringsverksamhet ske så
            att nationella intressen tillvaratas och företags, anställdas
            och kapitalägares verksamhetsförutsättningar och allmänna villkor
            värnas och stärks. I båda fallen har regeringen misslyckats.
          </note>
          <note>
            Berörda företag har skadats, såväl kortsiktigt, som detta kommer
            till uttryck i den dagliga börsvärderingen, som långsiktigt, i
            vad avser deras anseende på den internationella marknaden. Detta
            är allvarligt, herr näringsminister.
          </note>
          <note>
            Regeringen måste lastas för dessa skador. De har i hög grad uppstått
            till följd av brist på beslutskraft, men också på grund av oklarheter,
            glidningar och antydningar i uttalanden av företrädare för regeringen.
            Detta gäller i frågor om vilken information som har lämnats till
            regeringen, huruvida överläggningar och mer eller mindre förhandlingsliknande
            samtal har förekommit, liksom affärens omfattning, dess långsiktiga
            uppläggning och yttersta syfte.
          </note>
          <note>
            Som främste företrädare för en av ägarna har regeringen öppet
            ifrågasatt trovärdigheten hos en av sina affärspartner. Detta
            fortgår här i Sveriges riksdag i dag. Tidigare har det skett genom
            att offentligen gendriva vederbörandes uppgifter om hur bl.a.
            information lämnats till regeringen.
          </note>
          <note>
            Näringsministern är föredragande i regeringen av dessa frågor.
            Han har inte svarat upp mot det förtroende som det innebär att
            anförtros verkställande statsmakt.
          </note>
          <note>
            Vådorna av näringsministerns tillkortakommanden har inte lindrats
            genom statsministerns uppträdande i denna sak. Huruvida detta
            senare beror på statsministerns oförmåga eller ovilja är okänt
            för mig.
          </note>
          <note type="speaker">
            Anf. 29 CARL B HAMILTON (fp):
          </note>
          <note>
            Fru talman! Det blir litet egendomligt om man som riksdagsledamot
            inte skulle få gendriva t.ex
          </note>
          <note>
            Volvochefens uttalanden i tidningen, när man här har som uppgift
            att bevaka skattebetalarnas och samhällsekonomins intressen. Odd
            Engström antyder i så fall att huvudregeln är att falla undan.
          </note>
          <note>
            Det är åtminstone inte vår huvudregel i folkpartiet.
          </note>
          <note>
            Ett annat problem, Odd Engström, är marknadsekonomi och marknadsekonomer.
          </note>
          <note>
            Marknadsekonomi fungerar när företag som är någorlunda oberoende
            av varandra förhandlar med varandra. Men det karaktäristiska för
            de här två företagen är att de är sammanblandade med personalunioner
            på ett sådant sätt som Per-Ola
          </note>
          <note>
            Eriksson och Göran Hägglund tidigare har nämnt.
          </note>
          <note>
            Därför fungerar inte marknadsekonomin som en referenspunkt i
            detta fall. Man måste dessutom ha konkurrenslagstiftning, internationell
            konkurrens och en regering som förmår att behålla sitt lugn och
            sin ''coolness'', som the Economist sade.
          </note>
          <note>
            Till Rolf L Nilson vill jag säga att det faktiskt är en nästan
            totalt enig analytikerkår som har kommit fram till att den här
            affären är felaktig.
          </note>
          <note>
            Odd Engström sade att den här affären är viktig och att näringsministern
            borde ägna sig åt annat. Men för vem är affären viktig? Den är
            inte viktig, Odd
          </note>
          <note>
            Engström, för Sveriges skattebetalare. Det kan jag lova.
          </note>
          <note type="speaker">
            Anf. 30 PER-OLA ERIKSSON (c):
          </note>
          <note>
            Fru talman! Efter att ha lyssnat på Odd Engströms inledningsanförande
            och hans första replik, där han talar om att näringsministern
            är uppskruvad, tycker jag att det finns anledning att säga att
            Odd
          </note>
          <note>
            Engström inte har varit så litet uppskruvad heller i sina två
            framträdanden här.
          </note>
          <note>
            Jag tycker att det finns anledning att markera att det här inte
            bara är fråga om priset för Procordias köp av Volvo. Man kan också
            lägga principiella synpunkter på att det skapas ett enda stort
            företag, som kommer att få en så dominerande ställning i svenskt
            näringsliv, något som vi inte tidigare har varit vana vid. Om
            storaffären mellan Volvo och
          </note>
          <note>
            Procordia skulle komma till utförande enligt de ursprungliga
            tankegångarna, skulle den i sin förlängning inte heller vara en
            garant för att det blev ett helsvenskt, blågult företag, med svenskt
            majoritetsägande. Ett bud från den franske partnern, Renault,
            på en aktiemajoritet i Volvo har diskuterats i offentlighetens
            ljus. Därmed skulle man växa samman med andra delar av Europas
            näringsliv.
          </note>
          <note>
            Det finns en sak i det här sammanhanget som jag tycker bör diskuteras.
            Hur ser Odd Engström och socialdemokraterna på de s.k. stordriftsfördelar
            som i så fall kanske skulle vinnas på andra områden? Finns det
            en baktanke, när socialdemokraterna applåderar den här affären,
            att också på livsmedelsområdet och på dryckesindustrins område
            skapa europeiska storföretag utifrån svensk botten?
          </note>
          <note>
            När jag frågar Odd Engström om vad motivet har varit bakom personalunionerna
            mellan Volvo,
          </note>
          <note>
            Procordia och SAP, socialdemokratiska arbetarpartiet, kallas
            det att insinuera. Fru talman, så svarar en person som inte vill
            ge svar på den fråga jag ställde. Därför upprepar jag den. Odd
          </note>
          <note>
            Engström har en replik kvar, jag har det dess värre inte. Vad
            är det som har motiverat socialdemokraterna att under årens lopp
            så tydligt markera och favorisera Volvo, ekonomiskt, regionalpolitiskt
            och på annat sätt, och vad har motiverat ledande socialdemokrater
            att bilda personalunion mellan Volvo och Procordia?
          </note>
          <note type="speaker">
            Anf. 31 GÖRAN HÄGGLUND (kds):
          </note>
          <note>
            Fru talman! Odd Engström är nu upprörd över att regeringen har
            kommit för nära det direkta företagsstyrandet. Det kan man naturligtvis
            vara.
          </note>
          <note>
            Det är det regeringen vill komma ifrån genom att privatisera
            dessa företag, eftersom vi tror att det finns andra som sköter
            företag betydligt bättre än politikerna gör. Man kan också vända
            på det och säga att när regeringen använder en privatiseringskommission,
            för att man bedömer att man själv inte har den kompetens som fordras
            för att göra nödvändiga analyser, kritiseras även detta.
          </note>
          <note>
            Då passar inte det herr Engström.
          </note>
          <note>
            Om Fortia hade funnits kvar hade vi inte stått här i dag, säger
            Odd Engström. Nej, det är mycket möjligt. Då hade man kunnat göra
            upp det här i ett anonymt förvaltningsbolag, där många av de förekommande
            personerna skulle vara partikamrater med Odd Engström. Jag drar
            mig till minnes en artikel i Dagens Industri som speglade en bolagsstämma
            för Fortia. Om min minnesbild är riktig fanns där ingen av de
            riksdagsledamöter som var kallade att närvara. Någon kan säkert
            rätta mig om jag har fel. Det var en bild på en tom lokal. De
            kallade hade uteblivit, för de kände inte direkt ansvar för verksamheten.
          </note>
          <note>
            Regeringen känner självfallet ett oerhört ansvar för
          </note>
          <note>
            Volvo men också för Procordias anställda, något som jag tror
            man glömt bort här. Procordia har en del verksamheter som behöver
            stora pengar framöver för att hävda sig -- jag tänker på läkemedelssidan.
            Där kommer det att behövas medel framöver, och de pengarna skall
            naturligtvis allokeras till delar där de kan ge bästa möjliga
            resultat. Det är inte säkert att samgåendet med
          </note>
          <note>
            Volvo för de medlen till områden som innebär de verkliga framtidssatsningarna.
          </note>
          <note>
            Rolf L Nilson har stått här under sex minuter och under dem lämnat
            Marx, Das Kapital. Nu är det
          </note>
          <note>
            Dagens Industri, Veckans Affärer, Affärsvärlden som har blivit
            husorgan. Det är intressant. Jag skulle gärna vilja höra hur Rolf
            L Nilson ser på privatiseringen som sådan. Är det felaktigt, eller
            är det så att vänsterpartiet nu börjar närma sig en linje som
            innebär att det kan finnas utrymme för företag som drivs i andra
            ägandeformer än de statliga? Är privatisering som medel inte utesluten,
            utan kan den biträdas också av vänsterpartiet i dag? Tack!
          </note>
          <note type="speaker">
            Anf. 32 IAN WACHTMEISTER (nyd):
          </note>
          <note>
            Herr talman! Per Westerberg har inte fått svar av en enda person
            om vad som är principiellt försvarligt i affären, påstod han.
            Eftersom jag är en enda person, skall jag ge honom ett svar. Vad
            anser näringsministern om det scenario som jag skisserade, dvs.
            att Procordia utvecklas i Volvos kostym dels som ett affärsdrivande
            företag som framgångsrikt kör med det som görs i dag, nämligen
            livsmedel och läkemedel, dels som storägare i
          </note>
          <note>
            Volvo/Renault, ett ledande Europa- och världsföretag inom den
            branschen? Då kan nämligen både Volvo och Procordia utvecklas
            bättre än i dag. Det ligger faktiskt inte bara i
          </note>
          <note>
            Gyllenhammars intresse. Vad säger Per Westerberg om att hela
            spelplanen skall presenteras? Så gör man i vanliga familjer när
            man håller på med sådana här affärer. Då menar jag att man inte
            bara skall gå ut till allmänheten, till riksdagsledamöter och
            regeringen och berätta om landstingsvarianten, alltså det som
            har presenterats hittills, om att slå ihop en mängd företag till
            en meningslöshet. Det måste finnas något mer när man skall presentera
            planerna.
          </note>
          <note>
            Sedan vill jag säga: Se till att barnet inte åker ut med badvattnet.
            Sören Gyll och hans företagsledning inom Procordia har gjort ett
            fantastiskt bra jobb. De skulle säkert vara en tillgång även för
            Volvo. När Volvos verksamhet inom läkemedel och livsmedel flyttades
            över till
          </note>
          <note>
            Procordia blev det mycket bättre. Kanske kan
          </note>
          <note>
            Procordia fixa bilarna åt Volvo också -- vem vet. Se upp så att
            inte den kalabalik som helt onödigt nu uppstått blir anledningen
            till att privatiseringen kommer av sig.
          </note>
          <note>
            Odd Engström betonar hela tiden att han är lugnare än Per Westerberg.
            Det kan i stort sett vem som helst vara. Så säger Odd Engström:
            Den här frågan är oundvikligen en fråga för riksdagen, varefter
            han säger att hade Fortia funnits kvar, hade vi inte behövt stå
            här. Det behöver jag inte kommentera ytterligare, det har redan
            Göran Hägglund gjort.
          </note>
          <note>
            Socialdemokraternas kärlek till Volvo var ett tema som bekymrade
            Per-Ola Eriksson. Det är inte alls någonting konstigt, Per-Ola
            Eriksson, för elefanterna älskar alltid elefanter. Jag känner
            till en bok vars författare jag känner ännu bättre som handlar
            om detta. Det finns nämligen tio eller femton elefanter i ett
            rum som bestämmer om allting -- industrin, de unga och de gamla,
            de arbetande och politiken. Det är många som tycker att det är
            jättekul, men det skall vi akta oss för.
          </note>
          <note>
            Till sist ett råd om man nu får ge sådana. Det är ändå ingen
            som bryr sig om det, men det kommer i alla fall till protokollet.
            Till Per Westerberg: Läs inte nödvändigtvis min bok om elefanterna,
            men läs anförandet i lugn och ro. Jag tror nämligen att även
          </note>
          <note>
            Per Westerberg är mäktig lugn och ro under vissa förutsättningar.
          </note>
          <note type="speaker">
            Anf. 33 ROLF L NILSON (v):
          </note>
          <note>
            Fru talman! Det råd jag vill ge Carl B Hamilton är helt enkelt:
            läs på. Bilden av affärsupplägget är inte alls så entydig som
            den har framställts av Per
          </note>
          <note>
            Westerberg, Carl B Hamilton och Per-Ola
          </note>
          <note>
            Eriksson.
          </note>
          <note>
            Per Westerberg svarar inte på min fråga om man skall ta uttalandena
            i TV i går och i pressen i dag som att det försiggår seriösa förhandlingar
            och att en affär är möjlig om budet är det rätta. Skall vi ta
            detta på allvar, eller vad är det som gäller? Jag tycker att Per
            Westerberg under sin korta karriär som näringsminister haft en
            förmåga att skapa oklarhet och förvirring. Han har tyvärr gjort
            detta på områden som är väsentliga för den svenska välfärden.
            Han har lyckats skrämma upp småföretagare när det gäller riskkapitaltillgången
            så till den milda grad att de inte riktigt vet var de hör hemma
            någonstans. Han har varit med om att ställa till stor förvirring
            i denna affär. Det är inte bra, därför att regeringen och Per
            Westerberg har här medverkat till en mängd rätt allvarliga och
            obehagliga händelser -- affärerna Nobel--
          </note>
          <note>
            Nordbanken, Skandia--S-E-Banken och nu
          </note>
          <note>
            Procordia-affären, för att inte tala om alla fastighetsbråk.
          </note>
          <note>
            Det skapar inte tilltro och goda möjligheter för att utveckla
            den svenska ekonomin på ett positivt sätt.
          </note>
          <note>
            Sjabbel i stora affärer är alltså inte bra för någon.
          </note>
          <note>
            Jag vill instämma i Odd Engströms retoriska fråga, men jag formulerar
            den på ett annat sätt: Är Per
          </note>
          <note>
            Westerberg som den stelbente politiker han är verkligen den som
            är bäst lämpad för att gå på slak lina? Jag är övertygad om att
            det är just denna förmåga som behövs för att klara det svenska
            näringslivet genom lågkonjunkturen och skapa en ny och positiv
            utveckling i den svenska ekonomin.
          </note>
          <note>
            Per-Ola Eriksson talar om ägarspridning. Tala om det med Per
            Westerberg, som i en stort upplagd intervju i Veckans Affärer
            säger att det är synd att det inte finns fler miljardärer som
            kan köpa upp de statliga företagen. Är det den typen av ägarspridning
            som Per-Ola Eriksson vill ha?
          </note>
          <note>
            Anf. 34 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Först skall jag svara på Rolf L Nilsons två frågor.
            Han skall läsa tidningarna litet bättre, inte så slarvigt som
            han uppenbarligen gör. Jag tycker inte det är bra att man driver
            människor som har tjänat ihop mycket pengar ut ur landet. Det
            skadar landet och det skadar möjligheterna att få fram riskkapital
            till såväl stora som små företag.
          </note>
          <note>
            Det framgår av artikeln i sig. Dessutom är det så,
          </note>
          <note>
            Rolf L Nilson, att den här affären inte bara går att motivera
            med pris. Den måste också kunna motiveras av att det skall finnas
            någon form av samgåendevinster eller något annat som är industriellt
            riktigt. Det är först då det kan finnas möjligheter att betala
            ett pris som motiverar ett samgående på det ena eller det andra
            sättet.
          </note>
          <note>
            Den här regeringen har inte haft någon som helst beslutsvånda.
            Efter det att vi fick ett bud på en torsdag eftermiddag, var det
            klart på fredag eftermiddag vad vårt ställningstagande skulle
            bli.
          </note>
          <note>
            Att man sedan arm i arm med socialdemokratisk opposition och
            med stöd av uttalanden som var klara på fredag, innan det egentligen
            hade presenterats vad budet skulle innehålla, gick ut och försökte
            ställa regeringen inför ett fullbordat faktum är allså inte jabbel
            från regeringen. Det är snarast jabbel från dem som lade budet
            som sådant.
          </note>
          <note>
            Man satsade allt på ett kort, men vi lät oss inte förskräckas
            och på det sättet slarva med skattebetalarnas pengar och göra
            dåliga affärer för skattebetalarna. Vi driver den linjen som vi
            har sagt från början: Det skall vara kommersiellt riktigt.
          </note>
          <note>
            Skattebetalarnas pengar skall tas till vara. Vi skall se till
            att det blir bra industriella lösningar.
          </note>
          <note>
            Jag tycker att den sammanblandningsekonomi som
          </note>
          <note>
            Odd Engström är inne på är anmärkningsvärd. Det är fråga om att
            man inte skall ha någon offentlighet, utan allt skall ske i dolda
            rum. Kommer det ut i offentligheten, när någon inte fått igenom
            sitt i de dolda rummen då det gäller en dålig affär för skattebetalarna,
            då är det jabbel när man tar till vara skattebetalarnas intressen.
            Nej, Odd
          </note>
          <note>
            Engström, det är inte det som är felet. Det är ni som har misslyckats,
            och ni tycker kanske att det är obehagligt, trots att ni hos er
            hade fått förankrat vad som skulle göras och vad affären skulle
            innebära. Det är naturligtvis litet besvärande för er att affären
            inte gick att försvara, att analytikerna närmast enhälligt är
            emot den, att våra rådgivare är emot den och att man, nu också
            såvitt jag förstår, är emot den från socialdemokratisk sida. Åtminstone
            anser man att priset var alldeles fel, då svenska skattebetalare
            skulle ha förlorat tusentals miljoner av sina sparpengar.
          </note>
          <note>
            Det var inte detta det var fråga om, utan det var fråga om att
            ni har misslyckats att få det ni ville. Ni försökte i de stängda
            rummes mytologi få fram olika typer av affärer som ni har varit
            vana vid. Vi gör kommersiella prövningar, industriella prövningar
            och ser till att det är genomförbart och blir bra.
          </note>
          <note>
            Trots att jag har svarat på alla Odd Engströms frågor har jag
            inte fått svar på någon av de tre ganska enkla frågor som jag
            har ställt.
          </note>
          <note>
            Vad är rätt pris i den här affären? Finns det över huvud taget
            något rätt pris, när det inte blir någon samordningsvinst mellan
            företagen? Ni har ju sagt att ni principiellt är för affären.
            På vilken grund är ni principiellt för affären? Vad är det som
            är bra i en sammantagning mellan Procordia och Volvo?
          </note>
          <note>
            Detta har ju ingen förklarat, annat än Ian
          </note>
          <note>
            Wachtmeister som kommit med en antydan om vad som skulle kunna
            tänkas vara bra, om man lättar på någon förlåt och gör något antagande
            om framtiden.
          </note>
          <note>
            Det finns inget svar från socialdemokraterna, utan bara någon
            form av uppställande på en affär som fullständigt dömts ut av
            den helt dominerande delen av alla industri- och finansanalytiker
            här i landet. Vi vill självfallet försöka se till att vi får bra
            lösningar, men jag har svårt att se hur en sådan här affär kan
            bli bra. Även med Ian Wachtmeisters scenario kommer man ju fram
            till den situationen, att skulle Volvo någon gång i framtiden
            göra en jättebra affär, som fördubblade kursen på Volvos aktier,
            finns det fortfarande ingen samordningsvinst mellan Procordia
            och Volvo, vilken motiverar att man betalar en nödvändig överkurs
            för att möjliggöra en fusion. Det måste finnas något affärsmässigt
            riktigt i det hela, annars kan man inte betala överpriser. I så
            fall förslösar man ägarnas -- i det här fallet i stor utsträckning
            skattebetalarnas -- pengar. Det är därför man har hamnat i den
            här underliga situationen. Inga samordningsvinster -- då är det
            väldigt svårt att få fram ett acceptabelt bud, om inte några ägare
            är beredda att stå för kostnaderna, och det anser vi inte att
            skattebetalarna skall göra.
          </note>
          <note>
            Självfallet är vi skyldiga att förhandla med Volvo om det avtal
            som den gamla socialdemokratiska regeringen ingick med Volvo i
            samband med den s.k. Procordia--Pharmacia-affären. De förhandlingarna
            skall helt klart slutföras. Vi går förutsättningslöst in i dem.
            Någon affär enligt det upplägg som nu finns är inte aktuell som
            sådan. Vi kommer att föra förhandlingarna så, att vi tillvaratar
            skattebetalarnas intressen, se till att det inte blir de som skall
            betala den här typen av affär.
          </note>
          <note>
            Vi skall givetvis också försöka se till att vi får bra lösningar
            för Procordia och Volvo, men vi är inte beredda att offra det
            ena bolaget för det andra. Det är alldeles för många anställda,
            det är alldeles för många människors arbeten som står på spel,
            och det är alldeles för många småsparares pengar som inte får
            förstöras.
          </note>
          <note type="speaker">
            Anf. 35 ODD ENGSTRÖM (s):
          </note>
          <note>
            Fru talman! Näringsministern vill helst tala om socialdemokraterna.
            Jag kan förstå det. Men vi är här nu för att granska regeringens
            uppträdande och regeringens ansvar. Det är bl.a. det vi har riksdagen
            till för, herr näringsminister, alltså hur man hanterar sin makt
            som regering.
          </note>
          <note>
            Regeringen kan visserligen delegera delar av sin makt till underställd
            myndighet. Då har regeringen att noga begrunda och noga överväga
            att den som får uppgiften att utöva denna delegerade offentliga
            makt också står fri och utan band till organisationer, företag
            eller andra grupperingar, vilkas finansiella intressen berörs
            av maktutövningen, direkt eller indirekt. Detta för att den som
            utses inte skall kunna misstänkliggöras av illasinnade, eller
            pådyvlas avsikter eller hållningar som urholkar trovärdigheten
            i hans eller hennes beslut och rekommendationer.
          </note>
          <note>
            Vid inrättandet av den särskilda kommissionen liksom vid beslutet
            om att överlämna ansvaret för analyser och tungt vägande rekommendationer
            på denna särskilda privatiseringskommission brast regeringen i
            båda dessa stycken av sin maktutövning. Ansvaret för det bör ensamt
            bäras av näringsministern som föredragande i dessa frågor. Han
            bör nu begrunda att hans obetänksamhet redan lett till att man
            ifrågasätter hedervärda ledamöter av denna kommission och deras
            oväld. Dessa frågor är av stor vikt, för det handlar ytterst om
            regeringens ansvar att rida spärr mot den sortens insinuationer
            när det gäller svenska medborgare som bara gör vad de försöker
            göra just som hedervärda medborgare. Därför är det så viktigt
            att vi socialdemokrater nu lämnar näringsministerns agerande i
            denna del av saken vidare till granskning i konstitutionsutskottet.
          </note>
          <note>
            Fru talman! Jag har försökt visa hur näringsministern brustit
            i flera stycken av sin ämbetsutövning. För detta förtjänar han
            enligt min mening klander.
          </note>
          <note>
            Näringsministern har här i dag fortsatt med långa försvarstal.
            Jag uppmanar statsrådet: Håll upp och gör nu inte ytterligare
            skada.
          </note>
          <note>
            Begrunda i stället det ovärdiga i att en regeringsledamot skyller
            ifrån sig på andra. En regering, herr näringsminister, skall verka
            för land, näring och folk. Ett statsråd skall ta ansvar och bära
            ansvar som en vuxen karl.
          </note>
          <note>
            Gå nu hem, herr näringsminister, och ta er del av ansvaret för
            de 40 000 personer som gör sitt bästa som anställda i Procordia
            -- det som kallas att man tar ägaransvar.
          </note>
          <note>
            Gå nu hem, herr näringsminister, och se till att denna sak avslutas
            på ett värdigare sätt än den inletts.
          </note>
          <note>
            Anf. 36 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Jag noterar att Odd Engström under hela denna debatt
            vägrat svara på de centrala frågor som jag upprepat i varje inlägg:
            Vad var rätt pris för socialdemokraterna? Vad har gjort att man
            anser den här affären vara principiellt riktig?
          </note>
          <note>
            Den nuvarande regeringen, precis som jag själv, anser att vi
            kan ta in de rådgivare vi önskar, oavsett bakgrund, och höra vad
            de har för råd att ge oss för att få en kommersiellt riktig prövning,
            en industriellt riktig prövning. Jag tycker att de solkiga insinuationer
            som Odd Engström gör i dessa avseenden är utomordentligt anmärkningsvärda.
          </note>
          <note>
            Rådgivare är positiva, det är vi i regeringen som slutligen fattar
            besluten. De har klart framgått hur den beslutsordningen har legat.
          </note>
          <note>
            Socialdemokraternas agerande i affären får de själva stå för.
          </note>
          <note>
            Vi har försökt särskilja statens två roller i egenskap av ägare
            genom att ta in kompetens och inte själva tro oss om att kunna
            göra denna kommersiella och industriella utvärdering. Vi har fått
            bifall från nästan alla i den meningen att vi haft rätt i vår
            bedömning och när det gäller den rådgivning vi fått.
          </note>
          <note>
            Vi har därmed, som jag ser det, tagit ett korrekt beslut.
          </note>
          <note>
            Vi har också sett till att vi tar det industriella ansvaret genom
            att sätta upp ramarna för hur företagen skall agera. Det är detta
            vi gör normalt i vår regeringsutövning. Vi skall se till att vi
            separerar ägarrollen än mer från regeringsutövningen genom att
            privatisera de statliga företagen och därmed se till att de får
            den bästa utvecklingskraften. Den här regeringen tar ansvar för
            ägandet, tar ansvaret för skattebetalarnas pengar, och vi sitter
            i förhandlingar för att på det sättet -- trots det som har varit
            -- försöka finna en lösning som är bra för skattebetalarna, tar
            till vara deras pengar, se till att vi får en lösning som är bra
            för de anställda i
          </note>
          <note>
            Procordia men även för de anställda i Volvo.
          </note>
          <note>
            Därför lyssnar vi på råd. Vi är icke så förmätna att vi säger
            att det är en principiellt riktig affär utan att kunna svara på
            en endaste fråga, så som har varit fallet med Odd Engström här
            i dag.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1991/92:84 om interkommunal ersättning
          </note>
          <note type="speaker">
            Anf. 37 Statsrådet BEATRICE ASK (m):
          </note>
          <note>
            Fru talman! Först vill jag beklaga att jag inte fanns på plats
            för att besvara interpellationen vid rätt tidpunkt. Det finns
            förklaringar till att det blev så men givetvis ingen ursäkt. Jag
            skall inte göra om detta, hoppas jag.
          </note>
          <note>
            Harald Bergström har frågat mig om det aviserade systemet, enligt
            vilket de offentliga bidragen skall följa eleven, innebär att
            en kommun kan neka en elev att gå i grannkommunens skola i det
            fall motsvarande utbildning kan anordnas i hemkommunen och om
            det finns planer på att fastställa den interkommunala ersättningen
            centralt.
          </note>
          <note>
            Låt mig inledningsvis erinra om de ställningstaganden som 1990/91
            års riksmöte redan har gjort. De innebär bl.a. att elever och
            föräldrar fr.o.m. läsåret 1992/93 ges större möjligheter att själva
            välja skola på grundskolenivå. Från denna tidpunkt skall nämligen
            kommunerna fördela verksamhetsbidrag till resp. skola oberoende
            av om den tillhör det offentliga skolväsendet eller är en fristående
            skola. Riksdagen uttalade också att kommunen så långt det är praktiskt
            och ekonomiskt möjligt skall tillgodose föräldrars och elevers
            önskan om placering vid viss skola. I
          </note>
          <note>
            grunden ligger dock bestämmelsen om att eleverna skall få så
            kort skolväg som möjligt. En elevs önskemål om att få gå i en
            skola nära hemmet skall sålunda som regel inte behöva vika för
            en annan elevs önskemål om placering vid viss skola.
          </note>
          <note>
            Rätt att antas till ett nationellt program i gymnasieskolan har
            elever som bor i den kommun som anordnar utbildningen eller i
            en annan kommun som tillhör samverkansområdet för utbildningen.
            I det fall utbildningen saknas i elevens hemkommun eller i samverkansområdet
            eller om eleven med hänsyn till personliga förhållanden har särskilda
            skäl för att gå i skolan i annan kommun än hemkommunen har eleven
            också rätt till utbildning i annan kommun. Dessa bestämmelser
            gäller fr.o.m. läsåret 1992/93.
          </note>
          <note>
            Min ambition är att ytterligare stärka valfriheten inom hela
            skolsystemet. En sådan utveckling kommer på sikt att befrämja
            såväl kvalitet som kostnadseffektivitet. Förslag med denna inriktning
            bereds f.n. inom utbildningsdepartementet.
          </note>
          <note>
            Jag är samtidigt medveten om att en kraftig ökning av andelen
            elever som väljer skolor i andra kommuner än den egna, främst
            när det gäller utbildning på gymnasial nivå, i vissa fall kan
            stå i motsats till kommunens ansvar att förvalta de offentliga
            medlen på effektivaste möjliga sätt. Det är regeringens ambition
            att medverka till större möjligheter att välja skola, såväl mellan
            fristående och kommunala som mellan kommunens skolor och angränsande
            kommuners. Valfrihet bör dock inte innebära en automatisk rätt
            att öka kommunens kostnader när likvärdiga alternativ finns. De
            frågor som Harald Bergström har ställt saknar således inte relevans.
          </note>
          <note>
            I avvaktan på att beredningen i dessa frågor är slutförd är jag
            emellertid inte beredd att diskutera den närmare utformningen
            av systemet. Jag får därför nu inskränka mitt svar till Harald
            Bergström till en försäkran om att de frågor han har väckt kommer
            att analyseras i det fortsatta beredningsarbetet inom regeringskansliet.
          </note>
          <note type="speaker">
            Anf. 38 HARALD BERGSTRÖM (kds):
          </note>
          <note>
            Herr talman! Jag vill tacka statsrådet för svaret på mina frågor.
          </note>
          <note>
            Angående grundskolans förhållanden kommer vi i min hemkommun
            om någon månad att besluta om ny skolorganisation. Den innebär
            bl.a. att varje skolenhet så småningom skall bli en resultatenhet.
          </note>
          <note>
            Om det går som jag hoppas blir en av de minsta skolenheterna
            en försöksskola där vi kan prova oss fram hur de praktiska detaljerna
            skall ordnas. Det innebär också att varje skolenhet skall kunna
            profilera sig och därmed i viss utsträckning kunna konkurrera
            med de övriga skolenheterna om eleverna i kommunen eller grannkommunerna.
          </note>
          <note>
            Formuleringen i svaret att ''kommunen så långt det är praktiskt
            och ekonomiskt möjligt skall tillgodose föräldrars och elevers
            önskemål om placering vid viss skola'' är därför intressant och
            vägledande.
          </note>
          <note>
            När det gäller gymnasieskolan är svaret betydligt mer svävande.
            Där har vi att invänta det fortsatta beredningsarbetet i departementet.
          </note>
          <note>
            I min fråga visar jag på att vi i min hemkommun fått drastiskt
            ökade kostnader för de elever som utnyttjar grannkommunens gymnasieskola.
            Det rör sig om ungefär likartat antal elever över en ganska lång
            period. Det skulle naturligtvis vara intressant att höra litet
            i vilken riktning tankarna i beredningen går.
          </note>
          <note>
            En väg vore t.ex. att sektorsbidraget, skolpengen, följer eleven
            -- men inte mer. Hur blir det då om vi t.ex. får 40 000 kr. per
            gymnasieelev i skolpeng, men grannkommunen begär 55 000 kr. för
            det gymnasieprogram eleven bestämt sig för? Vem skall betala mellanskillnaden?
          </note>
          <note>
            Det finns en annan variant. Låt oss anta att hemkommunen kan
            visa att det aktuella gymnasieprogrammet där kan meddelas för
            32 000
          </note>
          <note>
            kr. Kan det då tänkas att man endast ''skickar med''
          </note>
          <note>
            eleven dessa 32 000 kr. och att föräldrarna, eller någon annan,
            får betala mellanskillnaden upp till
          </note>
          <note>
            55 000 kr.?
          </note>
          <note>
            Jag har med detta velat visa att problemet i en krympande kommunal
            ekonomi inte är så enkelt.
          </note>
          <note>
            Ambitionen om att stärka valfriheten kan komma i konflikt med
            vitala kommunalekonomiska realiteter.
          </note>
          <note>
            Herr talman! Vad säger statsrådet?
          </note>
          <note type="speaker">
            Anf. 39 Statsrådet BEATRICE ASK (m):
          </note>
          <note>
            Herr talman! Harald Bergström har alldeles rätt.
          </note>
          <note>
            Jag är svävande i svaret eftersom det är svåra frågor.
          </note>
          <note>
            Det råder en konflikt mellan två principer. Det finns en tydlig
            ambition i de riksdagsbeslut som har fattats att elevens val skall
            vara vägledande och att man så långt som möjligt skall sträva
            efter att följa de önskemål eleven har. Samtidigt är det, som
          </note>
          <note>
            Harald Bergström beskriver, en stor svårighet för kommunen om
            många elever väljer att i en annan kommun få en utbildning som
            hemkommunen faktiskt tillhandahåller. Då uppstår gränsdragningsfrågan.
          </note>
          <note>
            Min principiella utgångspunkt i den här diskussionen är att riksdagens
            ambition att elever skall kunna välja skola skall gälla. Men det
            får inte bli orimligt för kommunerna att klara detta. Det är skälet
            till att vi förbereder en proposition, som förhoppningsvis kommer
            under våren, där vi reder ut en del sådana frågor.
          </note>
          <note>
            När det gäller principerna för elevers val på gymnasiet har vi
            inte kommit lika långt i frågan om en skolpengsprincip som är
            klargjort på grundskolenivå -- detta trots att vi inte är riktigt
            klara med grundskolan heller. Det kommer även där en proposition
            i vår. Frågan är svår att lösa på gymnasienivå, eftersom kostnaderna
            varierar mycket och programmen fungerar annorlunda. Vi har i budgetpropositionen
            i år föreslagit mer pengar för att kunna utjämna vissa skillnader
            mellan offentliga och fristående gymnasieskolor. Men den fråga
            som Harald Bergström tar upp är en sådan som vi inte riktigt har
            löst.
          </note>
          <note>
            Jag är ledsen att jag inte kan ge fler detaljer. Vi arbetar så
            snabbt som möjligt, väl medvetna om att kommunpolitiker tvingas
            att fatta beslut ganska snart. Det är viktigt att få en enhetlig
            princip som gäller i hela landet.
          </note>
          <note>
            Kommunerna har gemensamt ett intresse av att finna lösningar
            på frågan. För både lämnande och mottagande kommuner är detta
            en konflikt som kan bli svårhanterlig. Jag tycker att de frågor
            som nu tas upp skall diskuteras när kommuner söker samverkansavtal
            med andra kommuner för att reda ut samarbetet om utbildningar
            som inte finns i alla kommuner. Man kan då försöka komma fram
            till en gemensam ståndpunkt i dessa frågor.
          </note>
          <note>
            I en del fall handlar det om att strömmarna går åt båda hållen.
            Då kan det vara enklare att lösa situationen med interkommunal
            ersättning.
          </note>
          <note>
            Däremot kan det vara svårare för en kommun som ständigt får skicka
            i väg elever utan att ta emot andra elever.
          </note>
          <note>
            Vi skall försöka ge riktlinjer och försöka få riksdagen att fatta
            vissa principiella beslut under våren. Det är det svar jag kan
            ge till Harald
          </note>
          <note>
            Bergström.
          </note>
          <note type="speaker">
            Anf. 40 HARALD BERGSTRÖM (kds):
          </note>
          <note>
            Herr talman! Jag konstaterar att frågan är komplicerad. Det är
            ofta små kommuner som kommer i kläm bredvid en större grannkommun
            som av tradition kan ha varit den centrala gymnasieorten.
          </note>
          <note>
            Jag vill önska lycka till, och jag hoppas att vi får ett gott
            resultat. Jag är inte emot valfriheten. Men den får inte bli på
            bekostnad av besvärligheter, osämja osv. mellan kommuner och ekonomiska
            besvärligheter i små kommuner.
          </note>
          <note>
            Överläggningen var härmed avslutad.
          </note>
          <note>
            5 § Bordläggning
          </note>
          <note>
            Anmäldes och bordlades under allmänna motionstiden avlämnade
            2 500 motionerna.
          </note>
          <note>
            (En förteckning över motionerna tillhandahålls prenumeranterna
            med detta protokoll. Övriga erhåller förteckningen som bilaga
            till kammarens föredragningslista måndagen den 10 februari.)
          </note>
          <note>
            6 § Anmälan om interpellation
          </note>
          <note>
            Anmäldes att följande interpellationer framställts
          </note>
          <note>
            den 5 februari
          </note>
          <note type="speaker">
            1991/92:98 av Gudrun Schyman (v) till försvarsministern om militärens
            miljöförstöring:
          </note>
          <note>
            I miljörapporten ''State of the World -91'', som tagits fram
            av World Watch Institute, slås fast att militären är en av världens
            största miljöförstörare.
          </note>
          <note>
            Militären befinner sig ''i krig med miljön''.
          </note>
          <note>
            Svenska Freds- och Skiljedomsföreningen har nyligen publicerat
            en rapport med titeln ''Militärens miljöförstöring i Sverige''
            (Lars Jederlund, december 1991), där man konstaterar att den svenska
            militärens roll som miljöförstörare inte uppmärksammats i tillräckligt
            hög grad.
          </note>
          <note>
            Några av de allvarligaste problemen gäller utsläpp från militära
            flygplan, avfall vid övningsskjutning, buller samt de problem
            som sammanhänger med destruktion av ammunition.
          </note>
          <note>
            Flygbränsle
          </note>
          <note>
            Försvaret förbrukar ca 25 % av allt flygbränsle i landet och
            svarar därmed för en mycket stor del av flygets samlade utsläpp.
            Trots detta undantas det militära flyget från sådana miljöavgifter
            som gäller för det civila flyget. Avgifternas syfte är att minska
            utsläppen av avgaser och det vore rimligt att samma krav ställs
            på militärflyget.
          </note>
          <note>
            Ett ytterligare problem är det spill på 800--900 ton som årligen
            uppstår vid hantering och transportering av flygbränsle och där
            militären står för hela 90 %.
          </note>
          <note>
            Metaller
          </note>
          <note>
            Övningsskjutningar leder till utsläpp av sprängämnen och metallskrot,
            t.ex. koppar och bly.
          </note>
          <note>
            Vid studier som gjorts vid den norska försvarskommissionen 1991,
            visade det sig att militären där stod för en tredjedel av hela
            Norges blyutsläpp.
          </note>
          <note>
            Buller
          </note>
          <note>
            Vid militärens flygningar uppstår ett mycket kraftigt buller.
            Ett problem som kommer att förvärras ytterligare när JAS-flygplanen
            tas i drift.
          </note>
          <note>
            Beräkningar har visat att hela Uppsala och stora delar av Luleå
            kommer att drabbas av buller som vida överstiger de gränsvärden
            som gäller vid nyproduktion av bostäder.
          </note>
          <note>
            Destruktion
          </note>
          <note>
            Öppen destruktion av gammal ammunition sker främst på Trängslets
            skjutfält i Älvdalen. Av den ammunition som i fjol destruerades
            i Sverige genom sprängning kom cirka hälften från Tyskland.
          </note>
          <note>
            I Tyskland är det, av miljöskäl, svårt att destruera ammunition.
            Ingen svensk myndighet har kontroll över vad destrueringen av
            hundratals ton ammunition i Älvdalen får för miljökonsekvenser.
          </note>
          <note>
            På naturvårdsverket i Stockholm uppger man att man inte vet vilka
            egentliga miljökonsekvenser verksamheten för med sig.
          </note>
          <note>
            Utredning nödvändig
          </note>
          <note>
            De uppgifter som jag kortfattat redogjort för ovan är alarmerande
            och visar på nödvändigheten av att militärens miljöförstöring
            dokumenteras på ett genomgripande sätt. Det är nödvändigt att
            göra en grundläggande genomgång av de miljökonsekvenser som den
            svenska militära verksamheten för med sig och det är nödvändigt
            att snabbt presentera konkreta förslag som syftar till att drastiskt
            minska den nu pågående miljöförstöringen.
          </note>
          <note>
            Mot bakgrund av ovanstående vill jag ställa följande frågor:
          </note>
          <note>
            1. Är försvarsministern beredd att initiera en utredning om det
            militära försvarets miljökonsekvenser, liknande den man gjort
            i
          </note>
          <note>
            Norge?
          </note>
          <note>
            2. Avser försvarsministern att verka för att miljöavgifter utgår
            för den militära flygverksamheten?
          </note>
          <note>
            3. Är försvarsministern beredd att stoppa eller minska destruktionen
            av ammunition till dess en ur miljösynpunkt säker anläggning står
            klar?
          </note>
          <note type="speaker">
            1991/92:99 av Gudrun Schyman (v) till finansministern om de planerade
            nedskärningarna av statsbidraget till komvux:
          </note>
          <note>
            Regeringen har i årets budgetproposition föreslagit en nedskärning
            av statsbidraget till komvux med
          </note>
          <note>
            350 milj. kr. Förslaget rimmar illa med regeringens tal om utbildning
            och kompetenshöjning som viktiga delar i en aktiv arbetsmarknadspolitik.
          </note>
          <note>
            Uttalanden om att komvuxutbildningen i första hand vänder sig
            till ''folk med hus i Spanien'' eller är en ''hobbyverksamhet''
            har ingen grund i verkligheten. I själva verket är komvux oftast
            lösningen på människors ambitioner att ta sig ur långvarig arbetslöshet,
            långtidssjukskrivning etc.
          </note>
          <note>
            Regioner och kommuner med stor arbetslöshet och behov att vidareutbilda
            arbetskraft drabbas särskilt hårt om regeringens förslag skulle
            bli verklighet.
          </note>
          <note>
            Ett sådant exempel är Malmö, där också protesterna från elever
            och lärare har varit starka.
          </note>
          <note>
            Så här skriver man från Komvux II i Malmö i ett öppet brev till
            statsminister Carl Bildt:
          </note>
          <note>
            ''Herr statsminister, vi sysslar inte med någon hobbyverksamhet,
            ej heller är vi någon dold arbetslöshet utan vi är en blivande
            resurs i samhället. Att Sverige befinner sig i kris betyder inte
            att besparingar skall vara av den karaktären att landet inte skall
            ha utbildade människor då tiderna vänder.'' ''Vi vill (-- -- --)
            understryka att komvux inte är någon lyxutbildning för varken
            utlandssvenskar eller andra, utan en resurs regeringen skall räkna
            med och vårda.''
          </note>
          <note>
            För att tillbakavisa alla påståenden om
          </note>
          <note>
            ''hobbyverksamhet'' och ''lyxutbildning'' har man på samma skola
            också gjort en utförlig undersökning om de studerandes bakgrund
            och ambitioner med sina studier. I korthet framkom följande:
          </note>
          <note>
            * För 69 % var målet kompetens för högskolan
          </note>
          <note>
            * 47 % läste på grund av arbetslöshet eller arbetsskada
          </note>
          <note>
            * För 55 % var alternativet arbetslöshet
          </note>
          <note>
            * Endast 21 % finansierade sina studier genom bidrag
          </note>
          <note>
            * 70 % hade mindre än tolv års grundutbildning
          </note>
          <note>
            * 64 % av de studerande var kvinnor
          </note>
          <note>
            Mot bakgrund av ovanstående redogörelse och mot bakgrund av det
            rådande arbetsmarknadsläget, med en stadigt stigande arbetslöshet,
            vill jag ställa följande fråga till finansministern:
          </note>
          <note>
            Hur kan den föreslagna nedskärningen motiveras
          </note>
          <note>
            a) mänskligt
          </note>
          <note>
            b) samhällsekonomiskt?
          </note>
          <note>
            7 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 4 februari
          </note>
          <note>
            1991/92:361 av Björn Samuelson (v) till statsrådet
          </note>
          <note>
            Beatrice Ask om skolans behandling av EG-frågan:
          </note>
          <note>
            Enligt uppgifter i bl.a. Lärarnas Tidning rä det material som
            finns i skolorna och behandlar EG-
          </note>
          <note>
            frågan rätt så ensidigt. Materialet är till största delen sådant
            som är starkt talande för medlemskap i EG.
          </note>
          <note>
            Frågan om svenskt medlemskap i EG skall ju avgöras via en folkomröstning
            och därför tycker jag det är viktigt att olika åsikter i EG-frågan
            nu kan komma fram i undervisningen.
          </note>
          <note>
            Eftersom skolans undervisning skall präglas av objektivitet och
            allsidig belysning av olika åsikter så vill jag fråga:
          </note>
          <note>
            Vilka åtgärder ämnar statsrådet vidta för att underlätta en allsidig
            behandling av EG-frågan i våra skolor?
          </note>
          <note>
            den 5 februari
          </note>
          <note type="speaker">
            1991/92:362 av Gudrun Schyman (v) till socialministern om ersättningen
            vid graviditet:
          </note>
          <note>
            En grupp kvinnor har graviditetsrelaterade besvär som försvårar
            deras yrkesverksamhet. Detta leder till önskemål om sjukskrivning
            vilket kan medföra konflikter med ansvarig läkare som känner motvilja
            mot att utfärda sjukintyg för ''icke sjukdomstillstånd''. Sedan
            årsskiftet är också arbetsgivaren, genom arbetsgivarperioden,
            inblandad i bedömningen. Detta kan också leda till konflikter
            om arbetsgivaren inte vill godta sjukskrivningen eftersom tillståndet
            anses som självförvållat.
          </note>
          <note>
            Konsekvensen av nu gällande regler leder inte sällan till en
            utsatt och förödmjukande situation för kvinnan. Läkaren skall
            övertalas, arbetsgivaren övertygas och i sista hand måste kanske
            en nekad ersättning överklagas till försäkringskassan.
          </note>
          <note>
            Min fråga är:
          </note>
          <note>
            Kommer socialministern att vidta några åtgärder för att förändra
            reglerna för ersättning vid graviditet t.ex. i riktning mot större
            valfrihet vid uttag av havandeskapspenning?
          </note>
          <note type="speaker">
            1991/92:363 av Gudrun Schyman (v) till kulturministern om Radio
            Islams sändningar:
          </note>
          <note>
            På hösten 1990 dömdes Radio Islams ansvarige utgivare Ahmed Rami
            till sex månaders fängelse för hets mot folkgrupp. Sedan juli
            1991 är han åter fri och verksam.
          </note>
          <note>
            I sina sändningar informerar Ahmed Rami om att det är ''judarna''
            som ligger bakom det rasistiska våldet i Sverige. ''Den judiska
            maffian'' vill skapa kaos mellan folkgrupper och ''skapar de här
            stämningarna genom massmedia de styr och äger''.
          </note>
          <note>
            ''Sionisterna vill styra och dirigera kaos och våld mot vissa
            folkgrupper, medan den judiska maffian är helt fri och trygg och
            kan fortsätta med den ekonomiska och politiska ockupationen av
            landet
          </note>
          <note>
            Sverige.''
          </note>
          <note>
            Något nytt åtal mot Ahmed Rami är inte aktuellt, enligt JK. Det
            saknas anmälningar. Den fråga man ställer sig är om hets mot folkgrupp
            främst är en angelägenhet för de drabbade. Har inte de myndigheter
            som har att värna demokratin ett eget ansvar?
          </note>
          <note>
            Min fråga är:
          </note>
          <note>
            Är invandrarministern beredd att ta några initiativ för att få
            Radio Islams sändningar prövade enligt lagen om hets mot folkgrupp?
          </note>
          <note type="speaker">
            1991/92:364 av Åke Carnerö (kds) till finansministern om deltidstjänster
            vid statliga myndigheter:
          </note>
          <note>
            Genom förändringar inom statliga myndigheter händer det att vissa
            arbetsuppgifter överflyttas från en myndighet till en annan. I
            samband härmed finns exempel på hur personer med lång deltidstjänstgöring
            har friställts. Orsaken har varit att deltidstjänster har samlats
            på heltidstjänster.
          </note>
          <note>
            Många människor önskar deltidstjänster bl.a. på grund av barntillsyn
            och upplever sig orättvist behandlade när inte nya deltidstjänster
            erbjuds.
          </note>
          <note>
            Vad avser statsrådet att vidtaga för åtgärder för att statliga
            myndigheter skall kunna erbjuda deltidstjänster?
          </note>
          <note type="speaker">
            1991/92:365 av Lars Sundin (fp) till finansministern om den baltiska
            guldreserven:
          </note>
          <note>
            Strax före andra världskriget deponerade Estland och Litauen
            en del av sin guldreserv i Sverige. I
          </note>
          <note>
            samband med det sovjetiska maktövertagandet i dessa länder överlämnade
            Sverige denna guldreserv till Sovjetunionen.
          </note>
          <note>
            Balterna deponerade även en del av sin guldreserv i England.
            England har nu beslutat att ersätta balterna för denna guldreserv.
          </note>
          <note>
            Avser Sverige att följa detta exempel och också ersätta balterna
            för sin guldreserv?
          </note>
          <note type="speaker">
            1991/92:366 av Ines Uusmann (s) till socialministern om sjuklön
            vid graviditet:
          </note>
          <note>
            Enligt uppgift i radions Ekonyheter har en arbetsgivare vägrat
            betala sjuklön till en anställd kvinna. Kvinnan, som är gravid,
            hade fått läkarintyg på att hon behövde vara sjukskriven.
          </note>
          <note>
            Arbetsgivarens motivering till att vägra betala ut sjuklön var
            att graviditeten var självförvållad.
          </note>
          <note>
            Med anledning av ovanstående vill jag fråga socialministern följande:
          </note>
          <note>
            Hur avser socialministern att agera för att stävja den här typen
            av maktmissbruk hos arbetsgivare?
          </note>
          <note>
            8 § Kammaren åtskildes kl. 16.08.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. ajourneringen
            kl. 13.08,
          </note>
          <note>
            av talmannen därefter t.o.m. 4 § anf. 37 (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
