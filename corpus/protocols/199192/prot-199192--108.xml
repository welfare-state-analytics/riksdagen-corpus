<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--108</head>
          <docDate when="1992-05-08 00:00:00">1992-05-08 00:00:00</docDate>
        </div>
      </front>
      <body>
        <div>
          <note>
            1 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Motion
          </note>
          <note>
            1991/92:So30 till socialutskottet
          </note>
          <note>
            2 § Svar på interpellation 1991/92:175 om omförhandling av den
            s.k. Dennisuppgörelsen
          </note>
          <note>
            Anf. 1 Kommunikationsminister MATS ODELL
          </note>
          <note>
            (kds):
          </note>
          <note>
            Fru talman! Pär Granstedt har frågat mig om jag är beredd att
            medverka till en skyndsam omförhandling av den s.k. Dennisuppgörelsen
            så att kollektivtrafiksatsningarna kan genomföras med förtur,
            medan Österleden och Västerleden tills vidare får anstå.
          </note>
          <note>
            Först vill jag klargöra för Pär Granstedt att syftet med de s.k.
            storstadsförhandlingarna var att utarbeta överenskommelser som
            syftade till att genom åtgärder i det samlade trafiksystemet förbättra
            regionernas miljösituation, öka tillgängligheten samt skapa bättre
            förutsättningar för regionernas utveckling. Förhandlarnas uppgift
            var att medverka till att långsiktiga överenskommelser om åtgärder
            och finansiering kunde träffas.
          </note>
          <note>
            Vad gäller den s.k. Dennisöverenskommelsen för
          </note>
          <note>
            Stockholmsregionen har förhandlaren lyckats få parterna att sluta
            en långsiktig överenskommelse som omfattar åtgärder och finansiering.
            Väl medveten om att vissa delar av innehållet i uppgörelsen var
            kontroversiella sköt man fram tidpunkten för ett slutligt ställningstagande
            till
          </note>
          <note>
            Österleden och Västerleden till 1992.
          </note>
          <note>
            På den regionala och lokala nivån förbereder man för närvarande
            ett slutgiltigt ställningstagande till dessa två trafikleder.
            Jag anser därför att ansvaret för att en slutlig uppgörelse om
            trafik och miljö i
          </note>
          <note>
            Stockholmsregionen kommer till stånd för närvarande helt ligger
            i händerna på de partier i
          </note>
          <note>
            Stockholms stad och län som slutit principöverenskommelsen. Jag
            står för den del av överenskommelsen som faller på staten och
            är beredd att slutföra avtalet. Eventuella förslag till förändringar
            av principöverenskommelsen bör enligt min uppfattning komma på
            initiativ från parterna i regionen.
          </note>
          <note>
            Jag är således inte beredd att ta initiativ till en omförhandling
            av Dennisuppgörelsen så att kollektivtrafikinvesteringarna kan
            genomföras med förtur, medan Österleden och Västerleden tills
            vidare får anstå. Däremot är jag beredd att medverka i kompletterande
            diskussioner under den fortsatta förhandlingsprocessen om en principuppgörelse
            som innefattar förslag till avgiftssystem för finansiering av
            de nya trafiklederna och för minskning av biltrafiken i innerstaden.
          </note>
          <note>
            Jag vill dock påminna om att det enligt riksdagens beslut är
            ett villkor för att statens bidrag till de tre storstadsregionerna
            skall utbetalas att syftet med uppgörelserna kan uppnås i sina
            huvuddrag. Någon utbetalning av bidraget till Stockholmsregionen
            kan inte ske förrän regeringen fått tillräckliga garantier för
            att uppgörelsens mål kan uppnås i sina huvuddrag.
          </note>
          <note>
            Ur arbetsmarknadssynpunkt är det viktigt att snabbt få i gång
            utbyggnaden av de olika delarna av
          </note>
          <note>
            Dennispaketet. Det är min förhoppning att förhandlingarna i Stockholm
            snart kan slutföras.
          </note>
          <note>
            Enligt vad jag erfarit kan en slutgiltig uppgörelse kanske stå
            klar redan denna månad.
          </note>
          <note>
            Då Pär Granstedt, som framställt interpellationen, anmält att
            han var förhindrad att närvara vid sammanträdet, medgav talmannen
            att Christina
          </note>
          <note>
            Linderholm fick delta i överläggningen i stället för interpellanten.
          </note>
          <note type="speaker">
            Anf.2 CHRISTINA LINDERHOLM (c):
          </note>
          <note>
            Fru talman! Jag ber att få tacka för svaret på Pär
          </note>
          <note>
            Granstedts interpellation, som jag tar emot i hans frånvaro.
            Svaret är klart och tydligt, om än inte tillfredsställande. Inget
            initiativ till omförhandling kommer att tas från kommunikationsministerns
            sida. Jag anser att statsrådets ställningstagande är av flera
            skäl djupt olyckligt för Stockholm och stockholmarna. Jag skall
            motivera varför.
          </note>
          <note>
            För det första är miljön den största förloraren och därmed Stockholmsregionens
            invånare som är beroende av denna miljö. Jag kan inte förstå annat
            än att förslaget bygger på en kraftig ökning av biltrafiken, för
            annars går den tänkta finansieringen av Öster- och Västerleden
            inte ihop.
          </note>
          <note>
            Visserligen säger Stockholmsleder AB att det i huvudsak handlar
            om en omfördelning, från innerstaden till ringen. Men samtidigt
            finns planer på kraftiga utbyggnader av arbetsplatser framför
            allt i sydostregionen.
          </note>
          <note>
            Trafikökningen är en negativ miljöfaktor för en redan utsatt
            region. I stället skulle en totalt kraftig minskning behövas.
          </note>
          <note>
            Om det extrema tunnelalternativet vad gäller
          </note>
          <note>
            Österleden skulle bli verklighet, måste avgaserna från tunnlarna
            ta vägen någonstans. Tunnel under
          </note>
          <note>
            Saltsjön är en annan allvarlig miljöfara, eftersom bottensedimentet
            är mycket förorenat och knappast tål att röras i. Ett alternativ
            som föreslagits är ett betongrör genom vattnet, något som dessutom
            kraftigt skulle försämra genomströmningen mellan Mälaren och Saltsjön.
          </note>
          <note>
            Västerledens hot mot Mälaröarnas miljö är väl känt. Där finns
            dessutom ett enigt kommunalt nej till trafikled. Hur tänker regeringen
            behandla det?
          </note>
          <note>
            Miljön hotas även längre norrut, vid Täby Kyrkby, där en arkeologiskt
            värdefull kulturmiljö skulle förstöras.
          </note>
          <note>
            Med anledning av de här beskrivna förödande ingreppen i miljön
            -- det finns förvisso fler exempel än dessa -- vill jag fråga
            statsrådet om den miljökonsekvensanalys som enligt lag skall göras
            på något sätt är på gång. Hur ser statsrådet på ledernas tillkomst
            ur den synpunkten?
          </note>
          <note>
            För resten kan man fråga hur det går att göra en miljökonsekvensbeskrivning
            av Österleden, för det projektet är ju unikt. Det finns inget
            liknande att jämföra med. Aldrig har det byggts en så lång tunnel
            i den sortens miljö, med trafikplatser under jord och med transporter
            av farligt gods. Visst låter det som om det skulle vara bäst att
            avstå, eller hur, statsrådet? Det tycker flera av de politiska
            partierna i Stockholm och Stockholmsregionen, däribland Centern.
            Och ännu viktigare: det finns en bred opinion för ett nej hos
            dem som bor i de berörda områdena.
          </note>
          <note>
            Vi har redan ett exempel på en nymodighet i
          </note>
          <note>
            Österledsområdet, kolkraftverket vid Värtan. Det blev ju inte
            så lyckat från miljösynpunkt och dess värre inte heller från ekonomisk
            synpunkt.
          </note>
          <note>
            För det andra kan man fråga sig om det faktiskt inte finns möjlighet
            för regeringen, om viljan finns, att ta ett eget initiativ i en
            fråga som ärvts från en tidigare regering. De partier som undertecknat
            principöverenskommelsen -- m, fp och s -- tycks endast delvis
            vara överens, däribland om de delar som berör satsning på kollektivtrafiken.
          </note>
          <note>
            Moderaterna säger nej till avgifter på redan befintliga vägar,
            vilket skulle omöjliggöra avgifter i innerstaden och därmed minskning
            av biltrafiken.
          </note>
          <note>
            Det är en av de två frågor där statsrådet enligt svaret är beredd
            att medverka till en lösning. Hur skall det gå till?
          </note>
          <note>
            Folkpartiet liberalerna säger nej till Västerleden och har därmed
            backat ett steg från överenskommelsen, där man bara ville avvakta.
          </note>
          <note>
            Inom socialdemokratin finns oenighet om
          </note>
          <note>
            Österleden.
          </note>
          <note>
            Vad finns då kvar av paketet? Jo, just det som Pär
          </note>
          <note>
            Granstedt har tagit upp i interpellationen, nämligen kollektivtrafikdelen.
          </note>
          <note>
            För det tredje verkar det något obetänkt att ta ansvar för garantier
            i mångmiljardklassen utan några indikationer på att lederna verkligen
            kommer att finansiera sig själva på det sätt som jag uppfattade
            var ett av villkoren för att staten skulle medverka i projektet.
            Kostnaderna har ju stigit avsevärt, med minst 50 %, kanske upp
            mot 100 %, sedan principöverenskommelsen undertecknades.
          </note>
          <note>
            Det kan inte vara god ekonomi att binda upp sig för nya garantiåtaganden
            i den storleksordningen i ett läge där statens finanser är minst
            sagt otillräckliga för betydligt nödvändigare insatser och där
            ökning av kostnader på andra områden måste motsvaras av besparingar
            i minst samma omfattning.
          </note>
          <note>
            Däremot är satsning på kollektivtrafikdelen inte ett nytt åtagande.
            Där finns medel reserverade.
          </note>
          <note>
            Dessutom har regionen själv levererat in en del genom den tillfälliga
            investeringsavgift på kontorsbyggande som infördes och som gällde
            under några år. Riksdagen har beslutat att dessa medel skall tillföras
            Dennispaketet.
          </note>
          <note>
            Fru talman! Det finns möjlighet för regeringen att återkomma
            till riksdagen med ett positivt besked till stockholmarna. Låt
            de partier som vill diskutera
          </note>
          <note>
            Öster- och Västerleden att fortsätta därmed och sätt i gång med
            resten. Satsningen på kollektivtrafiken, där det finns enighet,
            skulle kunna påbörjas snart. Det skulle vara en viktig miljöinsats,
            en förnämlig insats för de många som är beroende av god kollektivtrafik
            och innebära god ekonomi. Dessutom skulle det innebära fler jobb
            nu.
          </note>
          <note type="speaker">
            Anf. 3 INES UUSMANN (s):
          </note>
          <note>
            Fru talman! Det sägs att man aldrig behövde göra om dagordningen
            i regionplanenämnden från 60-
          </note>
          <note>
            talet och fram till slutet av 80-talet, därför att det var samma
            ärenden som var uppe. Det handlade om en trafikled över Mälaröarna,
            om Roslagsbana eller tunnelbana till Täby.
          </note>
          <note>
            Det här var exempel på låsningar i trafikplaneringen som under
            många år förstört möjligheterna för Stockholmsregionen att få
            en vettig trafikförsörjning. Detta har drabbat
          </note>
          <note>
            Stockholmsregionens invånare både miljömässigt och när det gäller
            möjligheterna att ta sig fram såväl kollektivt som med egen bil.
            Men när centralt placerade rikspolitiker och framför allt politiker
            i landstinget och regionplanenämnden har pratat och pratat har
            bilarna fortsatt att köra. Detta har inneburit försämringar för
            miljön liksom igenkorkningar i infarterna. Nyttotrafiken har inte
            kunnat ta sig fram.
          </note>
          <note>
            Det var meningen att Dennisförhandlingarna skulle lösa upp det
            här. Vi tyckte att det innebar en möjlighet att bryta upp de cementerade
            åsikter som varit så förödande under många år. Alla fick ge med
            sig litet grand, men helheten var viktig. Det var inte heller
            oväsentligt att vi i fråga om regionen också fick en garanti att
            vi skulle få statliga medel för att förbättra både kollektivtrafiken
            och vägtrafiklederna. Därför tycker jag att det är mycket bra
            att kommunikationsministern klargör att det är helheten som är
            viktig. Jag är mycket nöjd med att det uttrycks så klart i interpellationssvaret.
          </note>
          <note>
            Men staten har också ett ansvar för att
          </note>
          <note>
            Dennisuppgörelsen skall bli verklighet. Därför tycker jag att
            det är litet synd att kommunikationsdepartementet säger att man
            inte tänker ta några initiativ för att trycka på. Jag är medveten
            om att förhandlingarna just nu är inne i ett mycket känsligt läge.
            Det är bara några veckor kvar till deadline, tidsgränsen, och
            det vore förödande om hela projektet skulle skjutas i sank.
          </note>
          <note>
            När det gäller Mälarbaneprojektet tog kommunikationsministern
            ett initiativ och stoppade klockan. Jag menar att även det här
            projektet är ett riksintresse, så att staten måste ta sitt ansvar
            och verkligen trycka på. Varför inte stoppa klockan, så att förhandlingarna
            kan slutföras?
          </note>
          <note>
            Jag tycker att borgerligheten i kanslihuset nu får ta borgerligheten
            i landstinget i handen och leda in den på det rätta spåret och
            också ta ansvar för bompengar eller vad det nu kommer att bli
            fråga om för avgifter. Trots det som Christina
          </note>
          <note>
            Linderholm sade tål inte Stockholmsregionens invånare som helhet
            mer förhalning av trafiklösningarna. Detta får inte bli något
            slags nytt uppskjutande som när det gällde Kungshatt och
          </note>
          <note>
            Roslagsbanan. Vi behöver hela Dennispaketet, och jag tycker att
            det vore oerhört tragiskt om de olika partiernas egetintresse
            skulle få styra.
          </note>
          <note>
            Från arbetsmarknadssynpunkt är det ju också viktigt att arbetet
            kommer i gång nu när vi har en lågkonjunktur -- i rimlig tid innan
            högkonjunkturen kommer tillbaka och de högre priserna gör att
            det blir dyrare. Vi vet att tunnelkostnaderna kommer att skjuta
            i höjden. Det fattas fortfarande mycket pengar, men låt oss inte
            förvärra situationen ännu mer. Jag vädjar till kommunikationsministern:
          </note>
          <note>
            Stoppa klockan och stöt på förhandlarna, så att det verkligen
            blir en slutgiltig uppgörelse.
          </note>
          <note type="speaker">
            Anf. 4 EVA ZETTERBERG (v):
          </note>
          <note>
            Fru talman! Först vill jag anlägga några formella synpunkter.
            Det är med förvåning som jag har sett att våra interpellationer
            har delats upp, så att de tas var för sig. Den interpellation
            som jag har ställt till kommunikationsministern handlar i stort
            sett om samma saker som de andra interpellationerna, om trafiksatsningarna
            i Storstockholm och om
          </note>
          <note>
            Dennisförhandlingarna och möjligheterna till omförhandling. Jag
            tycker därför att det är litet märkligt att spara mina synpunkter
            till slutet, när allt annat är färdigdiskuterat.
          </note>
          <note>
            Till kommunikationsministern vill jag apropå det svar som Pär
            Granstedt har fått säga att jag beklagar att man från regeringens
            sida inte ser allvarligare på möjligheterna att snabbt komma i
            gång med kollektivtrafiksatsningar. Jag delar helt kommunikationsministerns
            uppfattning att det är viktigt med den bredare samlingen. Syftet
            med
          </note>
          <note>
            Dennisförhandlingarna kan inte, såvitt jag förstår, vara annat
            än gott. Det är nämligen oerhört viktigt att man finner breda
            lösningar över partigränserna, och inget parti har väl någon annan
            uppfattning.
          </note>
          <note>
            Men man kan naturligtvis ifrågasätta resultatet.
          </note>
          <note>
            Det har ju visat sig att man ännu inte har kommit i gång och
            att satsningen på kollektivtrafiken blir alltför liten. Det är
            inte heller satsningen på kollektivtrafiken som har varit särskilt
            kontroversiell, utan det är de andra trafiklederna som ifrågasätts
            av flera partier.
          </note>
          <note>
            Jag skall inte föregripa svar på de speciella frågor om trafikmiljön
            som jag har ställt och som vi alltså får återkomma till. Men jag
            vill än en gång understryka vad som kommer fram i den här interpellationen
            och i diskussionerna med de andra debattörerna: att kollektivtrafiken
            ju berör en mycket stor grupp människor i vårt län, de människor
            som inte har bil och de som har bil men som ändå föredrar att
            åka kollektivt.
          </note>
          <note>
            Det finns alltså all anledning att satsa snabbt på det här området
            och att bygga ut för att kvinnor och andra som inte åker bil i
            samma utsträckning som män skall kunna göra det.
          </note>
          <note>
            I Vänsterpartiet är vi mycket intresserade av de här kollektivtrafiksatsningarna,
            och vi har i motioner lagt fram mycket konkreta förslag såväl
            i riksdagen och landstinget som tillsammans med Stockholms stad.
            Det fattas inte objekt, och det finns all anledning att sätta
            i gång med dem nu. Varför tycker kommunikationsministern att regeringen
            skall ha en så låg profil? Varför kan inte regeringen aktivt gå
            in och tillsammans med dem som förhandlar ta sitt ansvar och se
            till att det hela kommer i gång i stället för att låta det bli
            en ytterligare förhalning med de kollektiva satsningarna, eftersom
            det finns problem beträffande trafiklederna i vårt län och det
            finns anledning att diskutera dem?
          </note>
          <note type="speaker">
            Anf. 5 JOHAN LÖNNROTH (v):
          </note>
          <note>
            Fru talman! Jag får som Eva Zetterberg säga att principdiskussionen
            i anslutning till den här interpellationen är exakt densamma som
            för
          </note>
          <note>
            Göteborgs del. Det svar som jag har fått på min interpellation
            innehåller egentligen ingenting utöver det som Mats Odell redan
            har sagt i svaret på centerinterpellationen.
          </note>
          <note>
            Jag är i detta hus ganska van vid att lyssna på diskussioner
            om Stockholmsproblem. Oftast har man mycket svårt att få stockholmare
            att ta del av diskussioner som rör Göteborgs problem. Även av
            det skälet väljer jag att redan nu gå in i debatten.
          </note>
          <note>
            Överenskommelsen om trafik och miljö i
          </note>
          <note>
            Göteborgsregionen innehöll dels ett antal kollektivtrafikprojekt,
            som alla var överens om, dels en ny sträckning av E 6 öster om
            Göteborg som var kontroversiell. På det sättet liknar situationen
            i
          </note>
          <note>
            Göteborg mycket den i Stockholm. Så småningom har alla parter
            enats om att E 6:ans nya sträckning var förkastlig. Det gäller
            de inblandade kommunerna och också staten genom vägverket.
          </note>
          <note>
            Vi göteborgare trodde då att allt var gott och väl och att vi
            skulle kunna dra i gång kollektivtrafikinvesteringarna. I januari
            fick vi visserligen 25 milj.kr. till byggandet av den s.k.
          </note>
          <note>
            Lisebergsstationen, vars totalkostnad uppgår till
          </note>
          <note>
            75 milj.kr. Men sedan var det stopp. I februari sade
          </note>
          <note>
            Göteborgsregionens kommunalförbund att det när det gällde trafikinvesteringar
            fanns beredskap för att investera 282 milj.kr. i vår och 420 milj.kr.
            nästa budgetår. Men departementet reste hinder. Man sade att alla
            delar av överenskommelsen måste vara finansierade, även en ny
            E 6-dragning, trots att statens vägverk självt tagit avstånd från
            det tidigare förslaget till dragning.
          </note>
          <note>
            Göteborgsregionens kommunalförbund har sedan dess arbetat för
            glatta livet för att klarlägga vad som behöver göras och uppfylla
            sin del av överenskommelsen. Ändå säger nu Mats Odell att man
            måste säkerställa att syftet med överenskommelsen uppnås i sina
            huvuddrag, vilket tycks kräva att man dels löser frågan om ny
            sträckning av E 6 genom Göteborg, dels formerna för att införa
            ett nytt avgiftssystem för vägtrafiken.
          </note>
          <note>
            Men hur i Jesu namn, om jag nu får använda det uttrycket, skall
            man kunna ge definitiva garantier för detta när lagstiftningsläget
            är oklart och staten just övergivit sitt tidigare vägprojekt?
            Om kommunerna och vägverket nu exempelvis skulle kunna enas om
            att vi faktiskt klarar oss med nuvarande sträckning av E 6, kanske
            med några små kompletteringar, kan man fråga sig om det räcker.
            Eller är det ett självändamål att vi måste dra en ny motorled
            genom landskapet?
          </note>
          <note>
            Det finns inget vettigt skäl att hålla inne med pengarna till
            de nödvändiga kollektivtrafikinvesteringarna i Göteborg, vilka
            dessutom ger välbehövliga jobb i ett kärvt konjunkturläge.
          </note>
          <note>
            Jag vill alltså fråga Mats Odell varför vi inte kan få de här
            pengarna nu. Jag trodde att besluten i storstadsfrågorna -- det
            gäller alltså alla de tre storstäderna -- innebar att man reserverade
            pengar.
          </note>
          <note>
            Har kommunikationsministern över huvud taget några pengar till
            detta? Ibland får man en känsla av att Mats Odell har en viss
            förmåga att återanvända redan förbrukade pengar.
          </note>
          <note>
            Jag vet att det under de kommande månaderna av unga miljöaktivister
            i Göteborg planeras cykeldemonstrationer och trafikblockader.
            Många kristna ungdomar kommer att delta i aktiviteterna.
          </note>
          <note>
            Det är en katastrofal miljösituation i det centrala
          </note>
          <note>
            Göteborg. Jag tror att alla göteborgare förväntar sig att staten,
            som faktiskt är medansvarig för att det har kört ihop sig i diskussionerna,
            nu satsar pengar.
          </note>
          <note>
            Anf. 6 Kommunikationsminister MATS ODELL
          </note>
          <note>
            (kds):
          </note>
          <note>
            Fru talman! Först skall jag nämna något om de tekniska frågorna
            när det gäller varför interpellationerna inte behandlas i ett
            sammanhang. Till Eva Zetterberg vill jag säga att
          </note>
          <note>
            Pär Granstedts interpellation lämnades in någon gång i början
            av april. Jag tror att det var den 6
          </note>
          <note>
            april. Eva Zetterbergs interpellation var oss till handa den
            5 maj. Beredningen av dessa interpellationer har alltså skett
            vid helt olika tidpunkter. Johan Lönnroths fråga väljer jag att
            besvara i anslutning till att jag besvarar Eva
          </note>
          <note>
            Zetterbergs interpellation, annars tror jag att vi får en märklig
            debatt här.
          </note>
          <note>
            Christina Linderholm är inte nöjd med mitt svar att jag inte
            är beredd att medverka till att omförhandla och att i förtid betala
            ut. Problemet, Christina
          </note>
          <note>
            Linderholm, är inte mitt, problemet är riksdagens.
          </note>
          <note>
            Det är riksdagen själv som har ålagt regeringen dessa restriktioner
            i beslutet. Jag har själva texten, om det råder någon oklarhet
            på denna punkt. Jag tror att vi inte skall ägna mer tid åt kompetensförhållandena.
            Jag har bl.a. på grund av en anmälan från Ines Uusmann varit i
            konstitutionsutskottet och diskuterat denna typ av frågor. Jag
            vet därför ungefär vad jag talar om i detta sammanhang, även om
            detta inte var en direkt parallell till detta fall. Men var statsrådens
            gränser går när det gäller att överskrida de befogenheter som
            vi är tilldelade av riksdagen är faktiskt svaret på denna fråga.
          </note>
          <note>
            Vi kanske skall uppehålla oss en liten stund vid själva Dennisöverenskommelsen,
            eftersom mina meddebattörer här i stor utsträckning representerar
            partier som har valt att ställa sig utanför överenskommelsen och
            som har ett starkt politiskt intresse av att nedvärdera de miljömässiga
            effekterna av denna överenskommelse. Den bygger faktiskt på ett
            mycket stort antal utredningar som rör effekterna av olika åtgärder
            som ingår i överenskommelsen. Dessa utredningar är ganska omfattande.
          </note>
          <note>
            En utredning heter Trafikanalyser av förslag inom storstadsförhandlingen
            i Stockholm. Den är utarbetad inom landstingets regionplane- och
            trafikkontor. I den utredningen redovisar man faktiskt effekterna
            av utbyggnaden av kollektivtrafiken, av bannäten och av trafiklederna
            och effekterna av bilavgifterna. Detta jämförs med ett referensalternativ
            som innebär en utbyggnad enligt nu gällande planer, och därutöver
            områdesavgifter i innerstaden utom nord- och sydstråken.
          </note>
          <note>
            I korthet innebär dessa jämförelser att andelen kollektivtrafikresor
            väntas öka med 5
          </note>
          <note>
            procentenheter fram till sekelskiftet.
          </note>
          <note>
            Utbyggnadsalternativet beräknas medföra förbättringar i medelrestid
            på cirka tre minuter till år 2020, när det gäller både bil- och
            kollektivtrafiksystemet, jämfört med referensalternativet. Det
            innebär restidsbesparingar i ett nuvärde på 9--17 miljarder kronor.
            Jag går inte i detalj in på hur detta är beräknat. Men på grund
            av mindre trafikarbete beräknas utbyggnadsalternativet leda till
            förbättringar av miljön och trafiksäkerheten till ett värde av
            ca 5 miljarder kronor och lägre fordonskostnader med ca 6 miljarder
            kronor.
          </note>
          <note>
            Effekterna på miljön och trafiksäkerheten blir alltså positiva
            om huvuddragen i
          </note>
          <note>
            Dennisöverenskommelsen genomförs. De vägs upp av högre driftskostnader
            för kollektivtrafiken. Den samhällsekonomiska kalkylen pekar alltså
            totalt sett på att kostnader och intäkter balanserar varandra
            i detta sammanhang.
          </note>
          <note>
            Jag tycker att detta är viktigt att poängtera när mina meddebattörer
            ger sig på den här överenskommelsen som något som i huvudsak hotar
            miljön i Storstockholmsområdet. Sanningen är alltså att det är
            precis tvärtom. Även av den anledningen vill jag konstatera att
            de miljökonsekvensbeskrivningar som Christina
          </note>
          <note>
            Linderholm efterlyste tas fram, enligt naturresurslagen, i samband
            med detaljprojekteringen. I propositionen framgår det ganska klart
            att sträckningar och utformningar inte har studerats i detalj,
            utan det förutsätts att dessa frågor närmare bereds på sedvanligt
            sätt inom ramen för den lokala och regionala planeringen.
          </note>
          <note>
            Ines Uusmann frågade varför man inte kan stoppa klockan, så att
            förhandlingarna kan slutföras. Jag tror för min del att det bästa
            i en förhandlingssituation trots allt är att det finns ett tryck
            tidsmässigt. Jag tyckte att även Ines Uusmann själv nästan lutade
            åt det hållet när hon sade att
          </note>
          <note>
            Stockholmsregionen inte tål mer av förhalning. Just det, därför
            tror jag inte att man skall stoppa klockan och åstadkomma en sådan
            förhalning.
          </note>
          <note type="speaker">
            Anf. 7 EVA ZETTERBERG (v):
          </note>
          <note>
            Fru talman! Jag är väl medveten om att våra interpellationer
            lämnades in vid olika tidpunkter, men att man inte kan behandla
            dem samtidigt när man har fått interpellationerna och när svaren
            är skrivna, tycker jag borde vara en fråga som lätt kan lösas
            av ett presidium. Men vi kanske skall lämna denna fråga därhän,
            eftersom vi nu har denna diskussion.
          </note>
          <note>
            Jag vill återvända till frågan om det politiska underlaget för
            Dennisöverkommelsen. Christina
          </note>
          <note>
            Linderholm har redan varit inne på hur svagt detta underlag tycks
            vara i dag, därför att man från olika partier har olika uppfattning
            och delvis gått ifrån den. Jag behöver bara peka på Folkpartiet
            och
          </note>
          <note>
            Västerleden. Det finns även andra motsättningar t.ex. när det
            gäller biltullar, som Moderaterna ännu inte har accepterat. Det
            finns alltså en rad olika politiska frågetecken kring detta. Därmed
            inte sagt att jag skulle anse att regeringen skulle frångå sina
            befogenheter och inte låta riksdagen fatta beslut.
          </note>
          <note>
            Men jag anser att det ändå finns stora möjligheter för regeringen
            att, som den part som ger en stor del av medlen, gå in i förhandlingarna
            och kunna påpeka att man anser att underlaget för överenskommelsen
            sviktar. Syftet med en sådan överenskommelse måste ju vara att
            den har så bred politisk uppbackning som möjligt. Mats Odell måste
            tillstå att den uppbackningen i dag saknas.
          </note>
          <note>
            Den andra aspekten som Christina Linderholm var inne på och som
            även återkommer i min interpellation är miljöaspekten. Jag har
            svårt att förstå att kommunikationsministern inte ser att ökad
            utbyggnad av trafikleder leder till ökad miljöförstöring. Det
            finns en rad undersökningar i
          </note>
          <note>
            Stockholms län som visar att försurningen tilltar, att det finns
            en hel del tecken när det gäller skärgården, t.ex. att bottnarna
            är övergödda, osv.
          </note>
          <note>
            Det finns alltså en rad olika mycket klara miljöindikatorer på
            hur trafiken har bidragit till en sämre miljö i Stockholm. I detta
            sammanhang kan vi inte vänta. Man måste inse hur bråttom det är
            att snabbt få till stånd en omförhandling och snabbt få ett nytt
            resultat. Någon ytterligare förhalning är vi inte intresserade
            av. Dessa investeringar i kollektivtrafiken behövs nämligen i
            allra högsta grad.
          </note>
          <note>
            Jag kan tillstå att det kan behövas vissa satsningar även på
            trafikleder för att undanröja klara problem där sådana finns,
            där trafiken stockar sig, och där vi har varit intresserade av
            att medverka till lösningar.
          </note>
          <note>
            Jag tänker på t.ex. Norra länken. Det är helt klart att detta
            kan behövas, men inte i den storleksordning som Dennisöverenskommelsen
            innebär och där kollektivtrafiken borde vara den stora och grundläggande
            satsningen.
          </note>
          <note type="speaker">
            Anf. 8 TALMANNEN:
          </note>
          <note>
            När det gäller Eva Zetterbergs synpunkter på att en samordning
            av interpellationer skulle kunna ordnas av presidiet, vill jag
            bara erinra om att det är regeringen som avgör hur interpellationer
            besvaras.
          </note>
          <note type="speaker">
            Anf. 9 CHRISTINA LINDERHOLM (c):
          </note>
          <note>
            Fru talman! Först vill jag vända mig till Johan
          </note>
          <note>
            Lönnroth. Jag delar inte uppfattningen att
          </note>
          <note>
            Stockholmsproblemen diskuteras så överdrivet mycket i denna kammare.
            Däremot skulle man kunna se hur mycket Stockholm diskuteras jämfört
            med landsorten i förhållande till invånarantal på olika ställen.
            Men detta hör inte till denna debatt.
          </note>
          <note>
            Ines Uusmann sade att lederna är av riksintresse.
          </note>
          <note>
            Jag vill hävda att Stockholmsregionens miljö, kulturarv och kulturskatter
            också är av riksintresse.
          </note>
          <note>
            Det är därför som jag tycker att det är så angeläget att man
            just diskuterar mijöfaktorerna. Min och
          </note>
          <note>
            Centerns uppfattning överensstämmer inte med den redovisning
            som har gjorts av dem som är förespråkare för lederna, att miljöeffekterna
            blir positiva. Det finns även andra utredningar, och det borde
            finnas skäl att ta del även av de övriga utredningar som har gjorts
            framför allt om Österoch Västerlederna för att man skall få en
            objektiv bedömning, så att man kan väga samman alla åsikter och
            inte bara åsikterna från dem som har varit förespråkare för lederna.
          </note>
          <note>
            Statsrådet säger att ökningen av kollektivtrafiken skulle bli
            ungefär 5 procentenheter i och med detta totala utbyggnadsalterntiv
            med både leder och kollektivtrafik. Men det finns även beräkningar
            som visar att biltrafiken kommer att öka med 15
          </note>
          <note>
            procentenheter i och med de utbyggnader av biltrafikleder som
            skall göras. Ingenstans i världen har man kunnat redovisa en minskning
            totalt sett av biltrafiken genom att bygga nya trafikleder.
          </note>
          <note>
            Trafikmängden ökar regelmässigt. Det finns ingen anledning att
            tro att det skulle bli på något annat sätt just här i Stockholmsregionen.
            Miljön tål inte en ökning. Jag delar helt Eva Zetterbergs uppfattning
            att miljön inte tål mer biltrafik, oavsett om den går under eller
            över jord.
          </note>
          <note>
            Slutligen vill jag säga något om bilavgifterna. Hur i all sin
            dar skall man lösa denna fråga, när ett av partierna som har varit
            med om uppgörelsen envist hävdar att det inte får bli några avgifter
            på befintliga vägar. Såvitt jag förstår är Stockholms innerstad
            full av befintliga vägar där man alltså inte skulle ta ut någon
            bilavgift. Hur tänker kommunikationsministern lösa det problemet?
          </note>
          <note type="speaker">
            Anf. 10 INES UUSMANN (s):
          </note>
          <note>
            Fru talman! Jag delar kommunikationsministerns uppfattning att
            förhandlingar skall ske under en viss press. Det brukar bli bättre
            resultat då. Men pressen får inte bli så stor att andra aspekter,
            innebärande att vi struntar i alltihopa därför att det blir alltför
            besvärligt, tar överhand. Jag tror därför att det vore bra om
            kommunikationsministern kunde förklara sin avsikt genom att tala
            om att det är oerhört viktigt att vi får till stånd den här uppgörelsen.
            Jag menar inte att kommunikationsministern i dag skall säga att
            vi nu stoppar klockan. Vad jag efterlyser är en aviktsförklaring
            med beskedet att det här även från statens synpunkt är viktigt.
          </note>
          <note>
            Dessa saker är viktiga för hela landet. Naturligtvis handlar
            det också väldigt mycket om miljön. Hela
          </note>
          <note>
            Stockholmsområdet är faktiskt av riksintresse, eftersom det är
            en huvudstadsregion. Dessutom handlar det om gammal kulturbygd.
          </note>
          <note>
            När det gäller miljöaspekterna är det ett faktum att ett av partierna,
            Moderata samlingspartiet, säger att det inte skall vara bilavgifter
            på befintliga vägar.
          </note>
          <note>
            På något vis är det allmänt accepterat som det slutgiltiga avgörandet.
            Men såvitt jag förstår har det sagts att man får återkomma till
            Länsförbundet om det skulle bli andra förhandlingsresultat. Det
            betyder att inte ens Moderaterna har absolut slutna mandat. Men
            det är naturligtvis något som de får svara för.
          </note>
          <note>
            Vad som behövs här är en helhetssyn. Jag tror faktiskt att samtliga
            partier som ingår i den här uppgörelsen -- dvs. Folkpartiet, Moderaterna
            och
          </note>
          <note>
            Socialdemokraterna -- är helt medvetna om det.
          </note>
          <note>
            Centerpartiet har mält sig ur den här diskussionen.
          </note>
          <note>
            Bl.a. har man sagt att det över huvud taget inte skall vara någon
            tillväxt vad gäller arbetsplatser på
          </note>
          <note>
            Södertörn och i den delen av Storstockholm. Jag tycker att det
            är märkligt, med tanke på att man i andra sammanhang hävdar inomregionala
            aspekter -- dvs. att vi skall ha en regional fördelning inom Stockholms
            län, en rättvis fördelning mellan t.ex. sydvästra och nordöstra
            delarna. Inte minst varutransporterna behöver vi också ta hänsyn
            till.
          </note>
          <note>
            Det är ju inte bara människor som åker, utan det är också oerhört
            många varor som forslas i den här regionen.
          </note>
          <note>
            Anf. 11 Kommunikationsminister MATS ODELL
          </note>
          <note>
            (kds):
          </note>
          <note>
            Fru talman! Eva Zetterberg tycker att underlaget för uppgörelsen
            är svagt. Hon hänvisar till olika uttalanden som olika politiker
            har gjort.
          </note>
          <note>
            Jag vill bara ännu en gång konstatera att här pågår faktiskt
            en förhandling. Om de olika uttalandena kan man ha olika uppfattning.
            Slutsatsen är att det pågår en förhandling. Mörkret är alltid
            som djupast strax före gryningen. Jag tror alltså att det finns
            anledning att ha gott hopp om att vi skall kunna åstadkomma en
            positiv lösning, innebärande att såväl regionen som staten kan
            komma i gång med sina åtaganden så fort som det någonsin är möjligt.
          </note>
          <note>
            Miljöeffekterna tar Eva Zetterberg upp igen. Hon tror inte på
            det som sägs här. Jag vill upprepa att jag har redovisat hur just
            helheten så att säga slår och vilken positiv miljöeffekt detta
            får för situationen i det aktuella området.
          </note>
          <note>
            Christina Linderholm säger att
          </note>
          <note>
            Stockholmsregionens miljö är av riksintresse, och det är alldeles
            rätt. Det är ju därför som det krävs en samlad lösning. Det är
            också därför som vi måste slå vakt om helheten. Vi får inte börja
            bryta ner det hela, så att parterna gräver ner sig i de gamla
            skyttegravarna. Ines Uusmann beskrev den saken i sitt första inlägg.
            Partitaktiskt kan den situationen vara intressant för vissa partier
            -- det inser jag --
          </note>
          <note>
            men som motiv är det inte tillräckligt för att man skall ansluta
            sig. Det krävs alltså att vi står raka och utnyttjar den majoritet
            som faktiskt finns och att vi med kraft genomför det här projektet.
            Detta är helt nödvändigt.
          </note>
          <note>
            Vidare säger Christina Linderholm att det inte finns något exempel
            på att trafiken inte expanderar i takt med utbyggnaden av vägsystemet.
            Det är mycket möjligt att det är så. Men
          </note>
          <note>
            Dennisöverenskommelsen är ganska unik. Om man bryter ner siffrorna
            när det gäller de totala investeringarna, finner man för det första
            att det mera gäller kollektivtrafiken än vägarna. För det andra
            sker vägutbyggnaden inte helt utan villkor.
          </note>
          <note>
            Enligt den här överenskommelsen skall det ju vara avgifter på
            de aktuella vägarna för att begränsa trafiken.
          </note>
          <note>
            Jag tror att Christina Linderholm har all anledning att försöka
            lämna de perspektiv som hon är inne på och i stället se till helheten.
            Det gäller verkligen att försöka komma in i den här gemenskapen
            av parter som försöker få en kraftfull satsning på helheten för
            att åstadkomma en bättre miljö i
          </note>
          <note>
            Stockholmsområdet.
          </note>
          <note>
            Ines Uusmann säger att jag borde tala om att det här är viktigt
            också för staten, och det gör jag mycket gärna återigen. Jag har
            nämligen gjort det flera gånger förut. Det här manifesteras genom
            att staten, riksdagen, har anslagit 5,5 miljarder kronor till
            de tre storstadsuppgörelserna, och då på de villkor som flera
            av interpellanterna här i dag vill bryta ner till ett moras av
            nya förhandlingssituationer som ingen av oss kan överblicka.
          </note>
          <note>
            Talmannen anmälde att Eva Zetterberg anhållit att till protokollet
            få antecknat att hon inte ägde rätt till ytterligare inlägg.
          </note>
          <note type="speaker">
            Anf. 12 CHRISTINA LINDERHOLM (c):
          </note>
          <note>
            Fru talman! Till att börja med vill jag säga att jag tycker att
            Ines Uusmann har cementerat den syn på socialdemokratin som finns
            på många håll -- dvs.
          </note>
          <note>
            åsikten att Socialdemokraterna är ett betongparti och dessutom
            ett parti som ser utvecklingen i ett, skulle jag vilja säga, bakåtperspektiv
            i stället för att vara framsynt.
          </note>
          <note>
            Centern har inte mält sig ur diskussionen, och
          </note>
          <note>
            Centern har inte avstått från att delta i förhandlingarna. För
            att inte ta till överord säger jag att vi i Centern blev uppmanade
            att avstå från att vara med, eftersom vi inte var intresserade
            av vissa av trafiklederna. Vi har alltså icke sagt nej till alla
            trafiklederna. Vi har diskuterat Värtalänken på ett positivt sätt.
            Vi har diskuterat Norra länken. Vi har diskuterat Södra länken.
          </note>
          <note>
            Vi anser att det kan vara nödvändigt att bygga en hästskoformad
            led runt Stockholm för att få en sammanhållning av lederna, med
            koppling till
          </note>
          <note>
            Essingeleden. Men vi i Centern har, utifrån det underlag som
            finns både från förespråkare och från dem som har en annan syn
            på nya trafikleder, kommit fram till att det finns mycket starka
            skäl för miljön och mot Österleden och Västerleden.
          </note>
          <note>
            Därför har vi inte ansett oss ha anledning att vara tillskyndare
            när det gäller den här sortens leder.
          </note>
          <note>
            Jag får inte svar på några av frågorna.
          </note>
          <note>
            Förhandlingar pågår, säger kommunikationsministern. Men det finns
            ett antal frågor där regeringen faktiskt har ett ansvar. En fråga
            som fortfarande gäller är: Vad är det för diskussion som förs
            med Ekerö kommun, där man har sagt definitivt nej till Västerleden?
          </note>
          <note>
            Hur tänker regeringen hantera den saken?
          </note>
          <note>
            I övrigt kan jag inte säga att jag delar kommunikationsministerns
            uppfattning om detta med att regeringen inte har möjlighet att
            ta initiativ.
          </note>
          <note>
            Förmånen med att vara i regeringsställning är ju just att man
            kan återkomma till riksdagen med nya förslag. Även gamla frågor
            kan tas upp på nytt.
          </note>
          <note>
            Den möjligheten finns alltså. Det är helt klart.
          </note>
          <note>
            Satsningen på kollektivtrafiken är större än satsningen på lederna,
            säger kommunikationsministern. Jag skulle vilja be kommunikationsministern
            att ge ett exempel.
          </note>
          <note>
            Kostnadsökningen vad gäller trafikledsdelarna blir ju allt större.
            Det framgår varje gång man får i sin hand en publikation om lederna.
            Jag förstår inte hur det är möjligt att från den aspekten göra
            en bedömning av kostnaderna för lederna.
          </note>
          <note>
            Se till helheten, säger kommunikationsministern.
          </note>
          <note>
            Ja, det är det vi gör. Vi ser miljön som en del av den helhet
            som är så viktig för Stockholms invånare och för landet i övrigt.
            Det är alltså viktigt att miljön i
          </note>
          <note>
            Stockholmsregionen är god. Vi anser att ny teknik och nya kommunikationssätt
            är mycket bättre än gammalmodiga trafikledssystem som man börjar
            gå ifrån -- man börjar nämligen diskutera att avstå från sådana
            system -- i andra delar av världen. Varför skall vi gå bakåt när
            andra går framåt?
          </note>
          <note type="speaker">
            Anf. 13 INES UUSMANN (s):
          </note>
          <note>
            Fru talman! Ordet helhet har blivit det viktiga ordet i den här
            debatten. Jag tycker att det är väsentligt att hålla fast vid
            detta med helheten och helhetssynen, som ju står i motsats till
            bytänkandet och det som brukar kallas min by-effekten -- dvs.
          </note>
          <note>
            gärna en bra trafikmiljö och gärna en bra lösning vad gäller
            hela infrastrukturen i Stockholms län, men ''not in my backyard''.
            Det får alltså inte beröra den egna lilla byn.
          </note>
          <note>
            Detta är ett politiskt dilemma i väldigt många frågor som vi
            folkvalda måste lära oss att hantera.
          </note>
          <note>
            Jag beklagar att Centern inte har förmåga att höja sig något
            över bytänkandet. Om Centerns förslag förverkligades, skulle hela
            regionen drabbas vad gäller arbetsmöjligheter, utveckling och
            en god miljö både i innerstaden och i kommunerna runt omkring.
          </note>
          <note>
            3 § Svar på interpellation 1991/92:194 om infrastrukturinvesteringar
            i Malmöregionen
          </note>
          <note>
            Anf. 14 Kommunikationsminister MATS ODELL
          </note>
          <note>
            (kds):
          </note>
          <note>
            Fru talman! Rolf L. Nilson har frågat mig hur
          </note>
          <note>
            Sverige skall klara de beslutade miljö- och energimålen om ett
            ekologiskt anpassat samhälle med lägre utsläpp, ökad energieffektivitet
            etc. om det samtidigt planeras och byggs för en kraftigt utökad
            vägtrafik samt vilka besked jag i dag kan lämna om statliga medel
            till infrastrukturinvesteringar i Malmöregionen.
          </note>
          <note>
            Riksdagen antog våren 1991 en särskild strategi för hur arbetet
            inom trafiken skall inriktas för att klara de beslutade målen.
            Strategin bygger på att regeringen och riksdagen successivt fattar
            beslut om nya åtgärder. Regeringen har i regeringsdeklarationen,
            budgetpropositionen och nyligen i årets kompletteringsproposition
            framlagt sin syn på hur detta arbete bör bedrivas. Ett intensivt
            beredningsarbete pågår nu inom regeringen och i flera statliga
            verk. Arbetet syftar till att ta fram konkreta förslag till åtgärder.
          </note>
          <note>
            Regeringen kommer i september 1992 att få trafikverkens nya miljörapporter
            med förslag till åtgärder. Statens naturvårdsverk kommer i oktober
          </note>
          <note>
            1992 att lämna sina förslag till åtgärder för att begränsa utsläppen
            av växthusgaser. Trafiken berörs eftersom transportsektorn svarar
            för betydande utsläpp av koldioxid. Flera statliga utredningar
            kommer under året att lämna förslag till åtgärder om hur ekonomiska
            styrmedel på ett bredare och mer effektivt sätt skall utnyttjas
            bl.a.
          </note>
          <note>
            inom trafiken.
          </note>
          <note>
            Av min framställning framgår att regeringen inte anser att hittills
            fattade beslut är tillräckliga.
          </note>
          <note>
            Ytterligare åtgärder kommer att krävas. Det är --
          </note>
          <note>
            som jag redan anfört i årets budgetproposition -- en fördel om
            miljöarbetet på transportområdet kan baseras på en bred politisk
            enighet i Sverige och jag avser att verka för att denna kan skapas.
          </note>
          <note>
            Jag vill erinra om att riksdagen beslutat om att det ytterst
            måste ske en avvägning mellan olika samhällsmål. Utmaningen består
            i att tillgodose angelägna miljökrav samtidigt som lika angelägna
            trafikpolitiska krav realiseras.
          </note>
          <note>
            När det gäller statliga medel till infrastrukturinvesteringar
            i Malmöregionen har den frågan inte prövats nu. Skälet till detta
            är att de refererade Hulterströmförhandlingarna ännu inte är slutförda.
            Han kommer att presentera sitt förhandlingsresultat den 1 juni
            1992.
          </note>
          <note>
            Då Rolf L. Nilson, som framställt interpellationen, anmält att
            han var förhindrad att närvara vid sammanträdet, medgav talmannen
            att Eva
          </note>
          <note>
            Zetterberg fick delta i överläggningen i stället för interpellanten.
          </note>
          <note type="speaker">
            Anf. 15 EVA ZETTERBERG (v):
          </note>
          <note>
            Fru talman! Jag vill först, i likhet med vad regeringsrepresentanter
            ofta brukar ange, säga att arbetet är så fördelat inom partiet
            att det är jag som mottar Rolf L. Nilsons svar. Jag vill tacka
            för det svaret.
          </note>
          <note>
            När jag vänder mig till kommunikationsministern vill jag börja
            med den punkt i svaret som jag tycker är mycket positiv, nämligen
            att regeringen inte anser att hittills fattade beslut är tillräckliga
            och att regeringen är mycket angelägen om att få fram en bred
            politisk enighet. Jag tycker att det är mycket positivt att man
            för Malmöregionen, till skillnad från Stockholmsregionen, faktiskt
            eftersträvar en bred politisk enighet.
          </note>
          <note>
            Därmed inte sagt att jag är särskilt nöjd med svaret.
          </note>
          <note>
            Jag tycker att regeringen kommer litet lindrigt undan. Mats Odell
            hänvisar till förhandlingar med
          </note>
          <note>
            Sven Hulterström om Malmöregionen och att de inte är slutförda.
            Nej, de skall redovisas den 1 juni.
          </note>
          <note>
            Men redan nu är jag övertygad om att kommunikationsministern
            har klart för sig vilka förslag som föreligger.
          </note>
          <note>
            Fru talman! Jag vill också hänvisa till att det i brev och olika
            skrivelser från länsstyrelsen i
          </note>
          <note>
            Malmöområdet finns klara och konkreta önskemål om vilka satsningar
            man vill göra i området. Skulle det inte vara möjligt för regeringen
            att i dag uttala sig något om vad man ser som viktiga satsningar.
          </note>
          <note>
            Jag tycker att svaret är litet väl till intet förpliktigande
            i den delen.
          </note>
          <note>
            Jag vill också uttrycka min oro över det beslut som i går fattades
            i fråga om Öresundsbron. Jag ser inte det som ett steg framåt
            för den kollektiva trafiken i
          </note>
          <note>
            Malmöområdet, utan jag ser det som ännu en bit på väg mot ytterligare
            trafikleder och ytterligare privatbilism. Det får klara miljökonsekvenser.
          </note>
          <note>
            Det kan inte vara okänt för kommunikationsministern att just
            Skåne och
          </note>
          <note>
            Malmöområdet är ett av de områden i vårt land som är värst drabbade
            av miljöförstöring, där trafikutsläpp m.m. skapar stora miljöproblem.
            Det borde därför vara än mer angeläget att titta på just de problemen.
          </note>
          <note>
            Jag förväntar mig ingen synpunkt om
          </note>
          <note>
            Öresundsbron, eftersom beslutet är fattat, och jag har förstått
            att kommunikationsministern har ställt sig positiv till det. Men
            jag vill deklarera att jag ser det som ett klart steg tillbaka
            för utvecklingen av kollektivtrafiken i Malmöområdet.
          </note>
          <note>
            Anf. 16 Kommunikationsminister MATS ODELL
          </note>
          <note>
            (kds):
          </note>
          <note>
            Fru talman! Det var roligt att Eva Zetterberg i alla fall delvis
            var nöjd med svaret. Det gläder mig.
          </note>
          <note>
            När det gäller Öresundsbron genomförs redan nästa vecka den stora
            miljöhearing som bl.a. ingår i det mycket omfattande arbetet med
            att pröva miljökonsekvenserna av bygget. Det är en mycket viktig
            del av beslutet.
          </note>
          <note>
            Om vi ändå skulle ägna oss litet grand åt vad som görs i Malmöregionen.
            Jag har svarat på frågor om detta i kammaren vid ett par tillfällen
            tidigare, men jag skall gärna upprepa det jag sade om det konkreta
            innehållet i de satsningar som görs.
          </note>
          <note>
            Det har i olika sammanhang avsatts pengar, bl.a.
          </note>
          <note>
            har 900 milj.kr. anslagits till en tunnel för järnvägstrafik
            under Hallandsåsen. 80 milj.kr. har anslagits till snabbtågsanpassning
            av södra stambanan. På vägområdet har totalt 353 milj.kr.
          </note>
          <note>
            anvisats till bl.a. E 4, sträckan Hyllinge--Åstorp, väg 12 i
            Veberöd och väg 21 förbi Hässleholm.
          </note>
          <note>
            Totalt har Skåneregionen hittills fått anslag på drygt
          </note>
          <note>
            1,3 miljarder kronor. När byggandet av
          </note>
          <note>
            Öresundsbron startar, alltså i slutet av nästa år, får regionen
            dessutom ett mycket stort och långvarigt projekt, som kommer att
            generera sysselsättning i regionen.
          </note>
          <note type="speaker">
            Anf. 17 EVA ZETTERBERG (v):
          </note>
          <note>
            Fru talman! Visst är det bra att man kommer att ha denna miljöhearing
            om Öresundsbron. Men miljökonsekvenserna av ett brobygge är inte
            okända. Det har hållits ett antal sådana hearingar i olika former.
            En hel del av det materialet finns redan. Sedan är det fråga om
            ifall man väljer att ta det till sig eller inte.
          </note>
          <note>
            Jag vill tacka för de kompletterande uppgifterna om de satsningar
            som görs i Malmöregionen på trafikområdet. Visst kan det låta
            som stora summor. Men hela summan på 1,3 miljarder går inte till
            kollektivtrafiken. Det är där jag anser att de stora satsningarna
            borde ske.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1991/92:195 om kollektivtrafikinvesteringar
            i
          </note>
          <note>
            Göteborgsregionen
          </note>
          <note>
            Anf. 18 Kommunikationsminister MATS ODELL
          </note>
          <note>
            (kds):
          </note>
          <note>
            Fru talman! Johan Lönnroth har frågat mig om när och hur erforderliga
            medel skall bli tillgängliga för de investeringar som är nödvändiga
            i
          </note>
          <note>
            Göteborgsregionens kollektivtrafiksystem för de närmaste åren.
            Vidare frågar han om statliga medel kan betalas ut omedelbart.
            Slutligen frågar han om andra initiativ är aktuella för att undanröja
            sanitära olägenheter från biltrafiken i Göteborgs kommun.
          </note>
          <note>
            Överläggningar pågår om genomförandet av storstadsöverenskommelsen
            för Göteborgs del.
          </note>
          <note>
            Dessa syftar till att säkerställa att syftet med överenskommelsen
            uppnås i sina huvuddrag.
          </note>
          <note>
            Delfrågor i överläggningarna handlar dels om en ny sträckning
            av E 6 genom Göteborg, dels om att klarlägga förutsättningarna
            och formerna för att införa ett modernt avgiftssystem för vägtrafiken.
          </note>
          <note>
            Beträffande fråga två kan jag säga att det i dagsläget inte är
            klart när medlen kan utbetalas.
          </note>
          <note>
            Detta beror på de överläggningar som jag nyss nämnde. Ett genomförande
            av överenskommelsen skulle innebära väsentliga förbättringar av
            trafikmiljön i Göteborg. Mot denna bakgrund är det angeläget att
            överenskommelsen genomförs.
          </note>
          <note>
            I den tredje frågan efterlyses ytterligare initiativ från min
            sida. Förutom de nu pågående överläggningarna är det inte aktuellt
            för mig att ta andra initiativ beträffande trafikmiljön i Göteborgs
            kommun.
          </note>
          <note type="speaker">
            Anf. 19 JOHAN LÖNNROTH (v):
          </note>
          <note>
            Fru talman! Jag skall inte upprepa mitt tidigare inlägg, utan
            välja en variant av det som består av ett brev som skickades från
            Göteborg den 15 april. Det är ställt till statsrådet Mats Odell
            och undertecknat av Lars Åke Skager, styrelseordförande i kommunalförbundet
            för samordning och utveckling över kommungränserna i
          </note>
          <note>
            Göteborgsregionen, och Göran Johansson, ordförande i förbundets
            ledningsgrupp för trafik.
          </note>
          <note>
            ''Vid våra överläggningar den 20 december förra året utlovades
            att departementet, strax efter julhelgen, skulle ge svar på vår
            framställan om att staten skall börja genomföra sin del av överenskommelsen.
            Sedan dess har 25 mkr av det statliga extra anslaget, som ingår
            i överenskommelsen, betalats ut till den s.k.
          </note>
          <note>
            Lisebergsstationen, vars totalkostnad uppgår till
          </note>
          <note>
            75 mkr. I övrigt har inga besked lämnats.
          </note>
          <note>
            Av det material som översändes inför överläggningarna framgick
            att regionen, i enlighet med överenskommelsen, båbörjat alla åtaganden
            som berör kollektivtrafik och regionaltåg.
          </note>
          <note>
            Sedan dess har Vägverket, efter regeringens uppdrag, utarbetat
            alternativa förslag till
          </note>
          <note>
            `vägstruktur i östra regionen`. Regionens kommuner arbetar nu
            med att bedöma de av kommunikationsdepartementet önskade alternativen
            till ny vägstruktur.
          </note>
          <note>
            Frågan om E 6 har nu klarnat så mycket att utredningsarbetet
            om bilavgifter kan bedrivas med full kraft. Det sker i GöteborgsRegionens
            regi, helt efter de villkor som anges i trafiköverenskommelsen.
            I samband med utredningsarbetet har GöteborgsRegionen etablerat
            kontakter med bl.a. utredningsmannen för motsvarande utredning
            i Stockholmsregionen.
          </note>
          <note>
            Vi i göteborgsregionen har nu gjort allt som hittills ankommit
            på oss för att uppfylla innehållet i trafiköverenskommelsen. Vi
            förväntar oss nu svar på de frågor som framställdes den 20 december
            förra året.''
          </note>
          <note>
            Mats Odell säger att man måste lägga fram förslag som uppfyller
            syftet med den ursprungliga överenskommelsen. Jag vill komplettera
            dessa frågor med denna fråga: Kan man inte säga att man nu har
            kommit så långt att det är klart att syftet uppfylls, och att
            vi därmed skall kunna få loss pengarna?
          </note>
          <note>
            Till sist vill jag säga till Eva Zetterberg och Mats
          </note>
          <note>
            Odell, som väl inte bor så långt från Stockholm, att med det
            jag sade tidigare om att stockholmare inte så gärna lyssnar på
            göteborgare menar jag inte att problemen här i Stockholm är oviktiga.
            Jag förstår mycket väl att ni tycker att ni har oersättliga riksintressen
            och andra saker här. Men jag vill tala om för er att det har vi
            faktiskt också i Göteborg.
          </note>
          <note>
            Vi har t.ex. ett naturområde av riksintresse som ligger just
            där man ursprungligen planerade den nya E 6-dragningen. Vi har
            också kulturminnen och byggnader i centrala Göteborg som hotas.
            De vittrar sönder på grund av luftföroreningarna från biltrafiken.
          </note>
          <note>
            Historiskt har tunnelbanan här i Stockholm till mycket stor del
            finansierats med statliga medel.
          </note>
          <note>
            Investeringar i Öresundsbron kommer nu att ske i
          </note>
          <note>
            Malmö. Det är i och för sig en bro som jag inte vill ha, men
            det är något som majoriteten där nere tyvärr tycks vilja ha. Jag
            frågar Mats Odell: Vad får vi göteborgare?
          </note>
          <note>
            Anf. 20 Kommunikationsminister MATS ODELL
          </note>
          <note>
            (kds):
          </note>
          <note>
            Fru talman! Johan Lönnroth läste upp ett brev från
          </note>
          <note>
            GöteborgsRegionen. Det kommer att få sitt svar.
          </note>
          <note>
            Jag kan redan nu säga att det handlar om E 6-
          </note>
          <note>
            dragningen. Arbetet kring den skall avrapporteras från vägverket
            om någon månad, om jag minns rätt.
          </note>
          <note>
            Samtidigt skall man lägga fram ett förslag till hur ett modernt
            avgiftssystem skall kunna utformas. Det är vad som gäller. Därefter
            hoppas vi att detta skall kunna gå i lås.
          </note>
          <note>
            Johan Lönnroth tar upp Göteborgssituationen, att det även där
            finns riksintressen och att detta är angeläget. Jag var i Göteborg
            så sent som i går. Jag är mycket väl medveten om detta. Regeringen
            har ett minst lika stort intresse av att
          </note>
          <note>
            Göteborgsförhandlingarna skall resultera i en bra uppgörelse
            för den regionen. Det är en självklarhet. Samma sak gäller givetvis
            för
          </note>
          <note>
            Malmöregionen.
          </note>
          <note>
            Eftersom Johan Lönnroth säger att E 6:ans dragning är ett riksintresse,
            är det väl viktigt att den får en så noggrann prövning som nu
            sker.
          </note>
          <note type="speaker">
            Anf. 21 JOHAN LÖNNROTH (v):
          </note>
          <note>
            Fru talman! Då vill jag först ha detta preciserat.
          </note>
          <note>
            Om rapporten kommer inom en månad, kommer pengarna till kollektivtrafikprojekten
            att utbetalas då? Kan jag uppfatta det som ett löfte från kommunikationsministern?
          </note>
          <note>
            Oavsett hur hårt man arbetar i Göteborgsregionen för att precisera
            E 6-projektet är detta en långsiktig historia. Det gäller också
            trafikavgifterna. Det finns också vissa oklarheter när det gäller
            lagstiftningen beträffande detta med trafikavgifter.
          </note>
          <note>
            Det kommer säkerligen att kräva vissa klarlägganden. Den rapport
            som kommer, kan inte innehålla så oerhört mycket mer preciseringar
            än vad som redan har inrapporterats.
          </note>
          <note>
            Det är som jag nyss läste upp. Lars Åke Skager och
          </note>
          <note>
            Göran Johansson, moderat resp. socialdemokrat, skriver: ''Vi
            i göteborgsregionen har nu gjort allt som hittills ankommit på
            oss för att uppfylla innehållet i trafiköverenskommelsen. Vi förväntar
            oss nu svar på de frågor som framställdes den 20
          </note>
          <note>
            december förra året.'' På den punkten tror jag att vi är fullständigt
            eniga i Göteborg. Vi brukar för övrigt vara betydligt mer eniga
            på alla möjliga plan än vad ni brukar vara här i Stockholm.
          </note>
          <note>
            Nyckelfrågan är: Får vi pengarna när rapporten kommer inom en
            månad?
          </note>
          <note>
            Anf. 22 Kommunikationsminister MATS ODELL
          </note>
          <note>
            (kds):
          </note>
          <note>
            Fru talman! I det här jobbet lär man sig så småningom att det
            är farligt att ge tidspreciseringar.
          </note>
          <note>
            Det är många intressen som är inblandade innan man kommer till
            ett beslut som också rymmer rättssäkerhet för den enskilde. Det
            gäller inte minst när man projekterar vägar, järnvägar och sådant.
          </note>
          <note>
            Dessa intressen står mot varandra.
          </note>
          <note>
            I det här fallet kan jag avslöja att planeringen går ut på att
            avrapporteringen skall ske omkring den 1
          </note>
          <note>
            juli.
          </note>
          <note>
            Johan Lönnroth frågar när en utbetalning kan ske.
          </note>
          <note>
            Principerna för detta är att utbetalningar sker när uppgörelsen
            är klar och totalfinansierad. Det som återstår att totalfinasiera
            finns på vägsidan. Jag har goda förhoppningar om att en sådan
            uppgörelse skall kunna vara i sikte.
          </note>
          <note type="speaker">
            Anf. 23 JOHAN LÖNNROTH (v):
          </note>
          <note>
            Fru talman! När det gäller finansieringen kan det ju inte vara
            annat än en principlösning som man i bästa fall presenterar den
            1 juli. Något annat är inte möjligt. Det är nu vi är inne i en
            lågkonjunktur. Det är nu jobben behövs. Det är nu investeringspengarna
            behövs. Vad begär Mats
          </note>
          <note>
            Odell mer exakt när det gäller detta med trafikavgifterna? Hur
            långt i precisering skall vi tvingas gå?
          </note>
          <note>
            Anf. 24 Kommunikationsminister MATS ODELL
          </note>
          <note>
            (kds):
          </note>
          <note>
            Fru talman! Min uppfattning är att man skall presentera ett avgiftssystem
            som kan täcka kostnaderna för de aktuella vägprojekten.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1991/92:196 om
          </note>
          <note>
            Storstockholms trafikinvesteringar
          </note>
          <note>
            Anf. 25 Kommunikationsminister MATS ODELL
          </note>
          <note>
            (kds):
          </note>
          <note>
            Fru talman! Eva Zetterberg har frågat mig om jag kommer att begära
            omförhandlingar för
          </note>
          <note>
            Stockholmsregionens infrastrukturinvesteringar.
          </note>
          <note>
            Vidare frågar hon vilka motiv jag har för satsningar på vägtrafik
            som endast kommer vissa resenärer till godo. Slutligen frågar
            hon hur olyckstalen kommer att förändras vid en ökad vägtrafik.
          </note>
          <note>
            På den första frågan kan jag svara att det inte är aktuellt med
            några omförhandlingar. Det innebär att riksdagens ställningstagande
            till överenskommelsen för Stockholmsregionen om trafik och miljö
            ligger fast. Ett villkor för att de statliga medlen skall kunna
            få disponeras av de tre storstadsregionerna är enligt riksdagsbeslutet
            att syftet med uppgörelserna kan uppnås i sina huvuddrag. Riksdagen
            har uttalat att det får ankomma på regeringen att pröva att så
            sker.
          </note>
          <note>
            De båda andra frågorna grundas på påståenden som inte stämmer
            överens med inriktningen av överenskommelsen om trafik och miljö
            för
          </note>
          <note>
            Stockholmsregionen. De trafikprojekt som omfattas av överenskommelsen
            innebär investeringar i kollektivtrafiken om ca 14 340
          </note>
          <note>
            milj.kr. och i trafikleder om ca 13 900 milj.kr., således något
            mer till kollektivtrafiken än till vägtrafiken. Den helt avgörande
            delen av investeringar i trafikleder förutsätts finansieras med
            avgifter från trafikanterna. En del av avgiftsmedlen skall också
            användas för kollektivtrafikinvesteringar.
          </note>
          <note>
            Dessa satsningar på kollektivtrafiken kommer att, i motsats till
            vad Eva Zetterberg påstår, leda till ökad trafiksäkerhet och förbättrad
            miljö. Enligt överenskommelsen skall förbättringar av gatumiljön
            i inner- och ytterstaden genomföras.
          </note>
          <note>
            Detta kan ses i samband med att biltrafiken kan minskas i innerstaden
            i takt med att Ringens olika delar slutförs och det därtill kopplade
            avgiftssystemet sätts i kraft samt genom att snabbspårvägen och
            stomnätet för kollektivtrafik på innerstadens gatunät byggs ut.
          </note>
          <note>
            Vidare sägs att i inner- och ytterstadens centrumoch bostadsområden
            skall genomfartstrafiken minska. Trafiken koncentreras till huvudgator
            där miljö- och trafiksäkerhetsförbättrande åtgärder genomförs.
            Särskilt vid lokala centra, stora busshållplatser och vid tunnelbanestationer
            höjs utemiljöns kvalitet.
          </note>
          <note>
            För förbättrad gatumiljö inkl. åtgärder som minskar trafikens
            bullerstörningar avsätts sammanlagt 850 milj.kr.
          </note>
          <note type="speaker">
            Anf. 26 EVA ZETTERBERG (v):
          </note>
          <note>
            Fru talman! Jag skall inte vid detta interpellationssvar upprepa
            de synpunkter jag framförde i den tidigare debatten. Jag tackar
            kommunikationsministern även för detta svar.
          </note>
          <note>
            Vad jag har att kommentera ytterligare, förutom det vi diskuterade
            tidigare, är att jag inte tycker att kommunikationsministern tar
            miljöfrågorna på allvar. Det är självklart att satsningarna på
            kollektivtrafik leder till bättre miljö och ökad trafiksäkerhet.
            Men skillnaden i satsning, med en mindre summa för trafikleder
            än för kollektivtrafik, är inte mycket att tala om. Det är fråga
            om i stort sett jämförbara siffror. Satsningen är så pass marginellt
            större för kollektivtrafiken att man ändå måste säga att det sker
            en gigantisk satsning på trafikleder.
          </note>
          <note>
            Jag tycker att kommunikationsministern tar lätt på miljöriskerna
            och den försämring av miljön som följer av ett ökat antal trafikleder.
            Jag blir oroad av det svar Mats Odell har lämnat på min interpellation,
            eftersom den här oron inte alls tycks finnas hos regeringen.
          </note>
          <note>
            Mats Odell talade i den tidigare interpellationsdebatten om Storstockholm
            och sade att före gryningen befinner man sig i mörkret i en tunnel
            och att mörkret är som djupast då. Det är bra att Mats Odell har
            klara förhoppningar om att komma ut ur den mörka tunneln och träda
            fram i ljuset. Med tanke på att det är fråga om en så pass enorm
            satsning på trafikleder i stället för kollektivtrafik kan man
            undra hur det går att komma ut ur denna mörka tunnel i förhandlingarna.
            Beskrivningen av mörkret och tunneln är rätt träffande för dessa
            diskussioner.
          </note>
          <note>
            Fru talman! Jag vill tacka för de kompletterande synpunkter kommunikationsministern
            har lämnat i sitt svar. Men jag känner mig långtifrån nöjd, och
            min oro för miljön i Stockholm har snarast bekräftats av svaret.
            Jag vill gärna höra kommunikationsministerns synpunkter och vilka
            andra ågärder han är beredd att vidta. Man är väl som kommunikationsminister
            inte bara intresserad av att se hur omfattningen av trafiken ökar?
            Som en medlem i regeringen måste väl även en kommunikationsminister
            ha synpunkter på att trafiken byggs ut på ett så miljövänligt
            sätt som möjligt? Eller har jag missuppfattat det hela, Mats
          </note>
          <note>
            Odell?
          </note>
          <note>
            Anf. 27 Kommunikationsminister MATS ODELL
          </note>
          <note>
            (kds):
          </note>
          <note>
            Fru talman! Nej, Eva Zetterberg har inte missupfattat det hela.
            Hon har nog alldeles rätt i att jag som trafikansvarig i regeringen
            vill gå vidare med andra saker.
          </note>
          <note>
            Jag kan nämna några av de punkter som finns med i regeringens
            åtgärdsprogram och där åtgärder redan har vidtagits. Enligt avtalet
            för Stockholm och
          </note>
          <note>
            Göteborg ankommer det på staten att genomföra åtgärderna.
          </note>
          <note>
            Bl.a. har riksdagen, på förslag av regeringen, beslutat om en
            lag som möjliggör för kommunerna att förbjuda tung lastbilstrafik
            enligt systemet för miljöklassning. Regeringen har också gett
            vägverket i uppgift att lämna förslag till hur ett system med
            vägavgifter kan utformas generellt sett.
          </note>
          <note>
            Vägverket utarbetar för närvarande i nära samverkan med förhandlingsdelegationerna
            i
          </note>
          <note>
            Stockholms- och Göteborgsregionerna förslag till utformning av
            avgiftssystem för de regionerna.
          </note>
          <note>
            Regeringen kommer att återkomma till riksdagen med förslag till
            lagstiftning på området.
          </note>
          <note>
            Eva Zetterberg tycker att jag tar för lätt på trafikmiljöfrågorna
            och att jag bör träda fram i ljuset. Jag redovisade i ett tidigare
            inlägg att det utbyggnadsalternativ som finns för
          </note>
          <note>
            Stockholmsområdet enligt
          </note>
          <note>
            Dennisöverenskommelsen beräknas medföra en hel del förbättringar
            för miljön. Jag kan nämna en av de sakerna, nämligen att ett referensalternativ
            har utformats -- om man bara följer de planer som finns i vägverkets
            och regionens ordinarie planering.
          </note>
          <note>
            Men om Eva Zetterberg studerar dessa frågar finner hon en helhet
            med en större investering i kollektivtrafiken än för trafiklederna
            och att vägsystemet kommer att beläggas med någon avgift för att
            bromsa utvecklingen av trafikvolymen, vilken samtidigt är med
            och finansierar en bättre framkomlighet.
          </note>
          <note type="speaker">
            Anf. 28 EVA ZETTERBERG (v):
          </note>
          <note>
            Fru talman! Kommunikationsministern sade i sitt senaste inlägg
            att utbyggnaden av motorvägar och trafikleder skulle bromsa upp
            miljöförstöringen och ytterligare försämringar på grund av trafikens
            skadeverkningar. Jag har mycket svårt att förstå detta. Det finns
            entydiga studier som visar att utbyggnaden av trafikleder och
            motorvägar leder till en ökad trafik och därmed också till större
            miljöförstöring.
          </note>
          <note>
            Jag kan hålla med om att det går att minska andelen olyckor där
            det finns speciella problem, som vid vägproppar, med hjälp av
            en utbyggnad av motorleder. Men det är inte detta som utgör den
            stora satsningen i paketet.
          </note>
          <note>
            Jag upprepar min fråga. Varför kan inte regeringen gå före där
            alla är helt överens och satsa på den kollektiva trafiken? Det
            är det som de allra flesta invånarna i vårt län får störst glädje
            av. Det tycks som om Mats Odell inte har tagit del av de olika
            studier som finns över just trafikens skadeverkningar.
          </note>
          <note type="speaker">
            Anf. 29 JOHAN LÖNNROTH (v):
          </note>
          <note>
            Fru talman! Jag har gått upp i debatten igen eftersom Mats Odell
            sade att det krävs lagstiftning när vägverket har fullgjort sin
            uppgift att utarbeta nya avgiftssystem. Det sker i samarbete med
            företrädare för både Stockholm och Göteborg.
          </note>
          <note>
            Om dessa nya avgiftssystem förutsätter ny lagstiftning, ankommer
            det på denna riksdag att fatta beslut om en sådan. Det betyder
            väl rimligtvis att det inte går att begära att förslag skall presenteras
            för definitiva finansierings- och avgiftssystem innan ett sådant
            beslut har fattats.
          </note>
          <note>
            Jag återkommer till min fråga, som jag denna gång kan formulera
            litet mer allmänt så att den inte bara gäller Göteborg utan också
            Stockholm och Malmö.
          </note>
          <note>
            Vad krävs av de inblandade kommunerna, när det nu ankommer på
            såväl vägverket som riksdagen, dvs. statsmaktens olika institutioner,
            att först klarlägga vissa saker?
          </note>
          <note>
            Anf. 30 Kommunikationsminister MATS ODELL
          </note>
          <note>
            (kds):
          </note>
          <note>
            Fru talman! Det vill till att man uttrycker sig klart.
          </note>
          <note>
            Båda de senaste inläggen bygger på klara missförstånd av vad
            jag sade.
          </note>
          <note>
            Jag sade inte, Eva Zetterberg, att en utbyggnad av trafiklederna
            ger positiva miljökonsekvenser. Jag sade att kombinationen av
            satsning på kollektivtrafik, trafikleder och avgifter leder till
            de konsekvenser jag har redovisat.
          </note>
          <note>
            Johan Lönnroth missförstod också det jag sade. Jag sade, med
            anledning av en fråga från Eva
          </note>
          <note>
            Zetterberg, vad som görs utöver storstadsöverenskommelserna för
            att minska trafikens miljöbelastning. Det pågår en del verksamheter.
            En del är beslutat, och annat är på gång. Jag sade vad som generellt
            kan tas ut i form av vägavgifter på befintligt vägnät utöver i
          </note>
          <note>
            Stockholm och Göteborg, och som redan finns med i det tidigare
            riksdagsbeslutet. Stockholm och
          </note>
          <note>
            Göteborg är alltså undantagna. Där kan avgifter tas ut i samband
            med överenskommelserna. Det finns ett arbete på gång för att se
            om det går att använda ett generellt avgiftssystem i olika sammanhang
            utöver i de regionerna.
          </note>
          <note type="speaker">
            Anf. 31 JOHAN LÖNNROTH (v):
          </note>
          <note>
            Fru talman! Jag vill ställa en fråga så att det hela blir fullständigt
            klart.
          </note>
          <note>
            Det finns vissa diskussioner i Göteborg om att det inte behövs
            någon ny dragning av E 6 utan kanske bara vissa kompletteringar
            på befintlig sträckning.
          </note>
          <note>
            Om ett avgiftssystem införs i anslutning till detta --
          </note>
          <note>
            som blir en ombyggnad i liten skala -- räcker det för att överenskommelsen
            skall ha fullgjorts?
          </note>
          <note>
            Anf. 32 Kommunikationsminister MATS ODELL
          </note>
          <note>
            (kds):
          </note>
          <note>
            Fru talman! Jag kan inte ta ställning till denna fråga. Då skulle
            jag därmed gå in och delta i förhandlingarna om Göteborgsuppgörelsen,
            och det är inte min avsikt.
          </note>
          <note>
            Överläggningen var härmed avslutad.
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1991/92:153 Rekonstruktion av Nordbanken
          </note>
          <note>
            Konstitutionsutskottets betänkande
          </note>
          <note>
            1991/92:KU33 Uppskov till 1992/93 års riksmöte med behandlingen
            av vissa ärenden
          </note>
          <note>
            Finansutskottets betänkanden
          </note>
          <note>
            1991/92:FiU17 Offentlig sektor
          </note>
          <note>
            1991/92:FiU18 Riksbankens förvaltning år 1991
          </note>
          <note>
            1991/92:FiU19 Konsumentprixindex (KPI)
          </note>
          <note>
            Skatteutskottet betänkanden
          </note>
          <note>
            1991/92:SkU26 Ändring i lagen om dubbelbeskattningsavtal mellan
            Sverige och
          </note>
          <note>
            Singapore
          </note>
          <note>
            1991/92:SkU27 Dubbelbeskattningsavtalet mellan
          </note>
          <note>
            Sverige och Schweiz
          </note>
          <note>
            1991/92:SkU28 Dubbelbeskattningsavtalet mellan
          </note>
          <note>
            Sverige och Österrike
          </note>
          <note>
            Justitieutskottets betänkanden
          </note>
          <note>
            1991/92:JuU24 Samhällstjänst
          </note>
          <note>
            1991/92:JuU25 Nytt kriminalregister m.m.
          </note>
          <note>
            Försvarsutskottets betänkande
          </note>
          <note>
            1991/92:FöU11 Tilläggsbudget II till statsbudgeten för budetåret
            1991/92
          </note>
          <note>
            Kulturutskottets betänkande
          </note>
          <note>
            1991/92:KrU27 Högre maximiinsatser i spel
          </note>
          <note>
            Utbildningsutskottets betänkande
          </note>
          <note>
            1991/92:UbU25 Tilläggsbudget II
          </note>
          <note>
            Trafikutskottets betänkande
          </note>
          <note>
            1991/92:TU17 Vissa normgivningsbemyndiganden på vägtransportområdet,
            m.m.
          </note>
          <note>
            Jordbruksutskottets betänkande
          </note>
          <note>
            1991/92:JoU15 Vissa jordbrukspolitiska frågor, m.m.
          </note>
          <note>
            Arbetsmarknadsutskottets betänkande
          </note>
          <note>
            1991/92:AU11 Arbetsmarknadspolitiken, m.m.
          </note>
          <note>
            7 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 6 maj
          </note>
          <note type="speaker">
            1991/92:726 av Inger Hestvik (s) till statsministern om regeringens
            politik i frågor som rör kvinnor:
          </note>
          <note>
            Lördagen den 2 maj marscherade många arga och besvikna kullor
            från Dalarna ner till Stockholm för att framföra sin besvikelse
            och vrede över den borgerliga regeringens kvinnofientliga politik.
          </note>
          <note>
            Budskapet från kullorna överlämnades nedtecknat på ett Malungsskinn,
            som skulle vidarebefordras till statsmininstern.
          </note>
          <note>
            Vad avser statsministern att vidta för åtgärder för att tillgodose
            dessa kvinnors olika krav på ett för alla människor bättre och
            rättvisare samhälle?
          </note>
          <note type="speaker">
            1991/92:727 av Jan Andersson (s) till socialministern om alternativ
            inom barnomsorgen:
          </note>
          <note>
            Barnomsorgen privatiseras i många kommuner. I
          </note>
          <note>
            Helsingborg har den borgerliga majoriteten beslutat att ingen
            ny verksamhet får startas i kommunal regi och att 25 procent av
            befintlig verksamhet skall privatiseras. De som är närmast berörda
            av dessa beslut, dvs. föräldrar och barn som har eller önskar
            barnomsorg, har inte tillfrågats om de önskar förändringar av
            det slag som den borgerliga majoriteten nu genomför. För den borgerliga
            majoriteten går dogmen om det privata alternativets överlägsenhet
            före friheten för medborgarna att välja det alternativ de önskar.
          </note>
          <note>
            På socialdepartementet pågår arbetet med en lag om rätt till
            barnomsorg. På grund av den begränsning av valfriheten som nu
            pågår i
          </note>
          <note>
            Helsingborg blir min fråga till socialministern:
          </note>
          <note>
            Kommer det i lagen att ges en rätt för föräldrarna att välja
            de alternativ inom barnomsorgen som de önskar?
          </note>
          <note type="speaker">
            1991/92:728 av Birgit Henriksson (m) till justitieministern om
            överklaganden av domar:
          </note>
          <note>
            Angående missnöje med domstolars domar.
          </note>
          <note>
            Under de sista åren har allt fler domar diskuterats där man ifrågasatt
            de avkunnade domarnas riktighet.
          </note>
          <note>
            Nu hävdar kritiker att domskälen blir allt kortare och sämre.
            Och det är inte vilka kritiker som helst som nu tar till orda.
            Det är bl.a. cheferna för hovrätterna i Göteborg, Umeå och Sundsvall
            som bl.a. hävdar att kommentarerna är för korta. ''Det är väsentligt
            med en utförlig redovisning av bevisupptagningen när en hovrätt
            skall överpröva ett ärende -- en väl motiverad tingsrättsdom kan
            vara skäl att INTE överklaga.''
          </note>
          <note>
            Detta borde ändras speciellt med tanke på den stora mängd mål,
            som på detta sätt går till onödig prövning i högre instans.
          </note>
          <note>
            Vilka åtgärder avser justitieministern vidta för att medverka
            till att minska risken för onödiga överklaganden?
          </note>
          <note>
            1991/92:729 av Sten Andersson i Malmö (m) till kommunikationsministern
            om högsta tillåtna totalvikt m.m. för lastbilar:
          </note>
          <note>
            Vid en frågedebatt i riksdagen med undertecknad betonade kommunikationsministern
            de miljö- och trafiksäkerhetsmässiga fördelarna med större fordon.
            Därför är det egendomligt att inte regeringen beslutar tillåta
            inrikes trafik med 18 tons boggitryck och 60 tons totalvikt förrän
            år 1995.
          </note>
          <note>
            Vägverket har t.ex. påvisat att en sådan åtgärd skulle vara en
            mycket lönsam och kostnadseffektiv åtgärd i syfte att förbättra
            industrins konkurrenskraft. Därför borde den införas redan nästa
            år.
          </note>
          <note>
            Är statsrådet beredd medverka till förändringar i lagstiftningen
            så att det redan år 1993 blir tillåtet med fordon med 18 tons
            boggitryck och 60 tons totalvikt i inrikes trafik?
          </note>
          <note type="speaker">
            1991/92:730 av Pär Granstedt (c) till utbildningsministern om
            statlig tillsyn över postgymnasial utbildning i icke statlig regi:
          </note>
          <note>
            Den postgymnasiala utbildning i biodynamiskt jordbruk som bedrivs
            vid Rudolf Steinerseminariet i Järna har, utan rimlig motivering,
            förvägrats statlig tillsyn och möjlighet till studiemedel av den
            tidigare regeringen. Den nuvarande regeringen har sagt sig vilja
            främja icke-statlig högskoleutbildning.
          </note>
          <note>
            Är statsrådet beredd att underlätta för postgymnasial utbildning
            i icke-statlig regi att ställas under statlig tillsyn som möjliggör
            studiemedel för de studerande?
          </note>
          <note>
            den 7 maj
          </note>
          <note type="speaker">
            1991/92:731 av Rune Evensson (s) till näringsministern om skyddsanordningar
            på tak:
          </note>
          <note>
            Riksdagen gav hösten 1989 på förslag av bostadsutskottet regeringen
            till känna att åtgärder borde vidtas för att informera fastighetsägarna
            om deras skyldighet att se till att de regler som gäller för skyddsanordningar
            på tak efterlevs. Regeringen har därefter givit boverket i uppdrag
            att bl.a.
          </note>
          <note>
            föreslå åtgärder för bättre information om fastighetsägarnas
            skyldighet samt undersöka förutsättningarna för förbättringar
            avseende skyddsanordningar på tak. Boverket redovisade efter vissa
            kompletteringar sitt uppdrag i januari i år. Boverkets förslag
            har remissbehandlats.
          </note>
          <note>
            Det kan noteras att i en propositionsförteckning som lämnades
            till riksdagen i februari i år anmäldes att en proposition om
            skyddsanordningar på tak eventuellt skulle överlämnas till riksdagen.
            Något regeringsförslag i frågan har emellertid ännu inte överlämnats
            till riksdagen.
          </note>
          <note>
            Med anledning av det ovan anförda vill jag till näringsministern
            ställa följande frågor:
          </note>
          <note>
            Vilka åtgärder ämnar regeringen vidta för att efterkomma riksdagens
            begäran om en bättre ordning för efterlevnaden av reglerna om
            skyddsanordningar på tak och när avser regeringen tillställa riksdagen
            en proposition i frågan?
          </note>
          <note>
            1991/92:732 av Sten Söderberg (-) till kommunikationsministern
            om övningskörning inom gymnasieskolans körkortsutbildning:
          </note>
          <note>
            Enligt 71 § körkortsförordningen KKF gäller särskilda bestämmelser
            för gymnasieskola. Enligt
          </note>
          <note>
            75 § behöver inte den som har uppsikt över övningskörning i gymnasieskolan
            medfölja i bilen.
          </note>
          <note>
            Detta innebär att bussar och tunga lastbilar med släp får framföras
            av elever utan sådan behörighet, ja t.o.m. tung lastbil utan vanligt
            körkort och utan stöd och hjälp av någon lärare. Inte ens om sådan
            lärare medföljer i bilen har läraren enligt 81 § KKF
          </note>
          <note>
            något ansvar om en olycka inträffar.
          </note>
          <note>
            AMU går på samma premisser trots att det inte är någon gymansieskola.
            Man undrar hur dessa regler varit möjliga.
          </note>
          <note>
            Min fråga är:
          </note>
          <note>
            Avser kommunikationsministern att rätta till lagstiftningen för
            att nå större trafiksäkerhet?
          </note>
          <note type="speaker">
            1991/92:733 av Stina Eliasson (c) till justitieministern om åtgärder
            för att bevara de små tingsrätterna:
          </note>
          <note>
            Enligt en aktuell departementspromemoria föreslås att ett tjugofemtal
            små tingsrätter runt om i landet skall läggas ned. Förslaget skulle
            om det genomfördes leda till en försämrad service och en ökad
            centralisering av makt och beslut.
          </note>
          <note>
            Tingsrätterna har en värdefull person- och lokalkännedom som
            bör tas till vara.
          </note>
          <note>
            Min fråga till justitieministern är följande.
          </note>
          <note>
            Vilka åtgärder ämnar regeringen vidta för att bevara de små tingsrätterna?
          </note>
          <note>
            1991/92:734 av Sten Söderberg (-) till justitieministern om en
            demokratikommission:
          </note>
          <note>
            Under valet 1991 försigkom det i Borås kommun oegentligheter
            i vallokalerna. Partiaktivister från olika partier stod inne i
            vallokalerna och blockerade valsedlar. Partiaktivisterna kunde
            också se och registrera vilka valsedlar människor tog trots att
            vallagen är entydig och inte kan missförstås.
          </note>
          <note>
            Det finns ju kontrollinstanser som skall se till att vallagen
            följs. Trots dessa kontrollinstanser brast tillsynen i Borås kommun,
            vilket ju är ett underbetyg åt dagens kontrollsystem, dvs.
          </note>
          <note>
            kontrollen är släpphänt, vilket ju skall vara omöjligt.
          </note>
          <note>
            Demokratin är ju helig i vårt land och skall inte kunna gå att
            manipulera.
          </note>
          <note>
            Min fråga är: Kommer regeringen att tillsätta en demokratikommission,
            med deltagare från alla riksdagspartier med uppgift att komma
            med förslag på hur demokratin omöjligen skall gå att manipulera
            i framtiden?
          </note>
          <note>
            1991/92:735 av Sten Söderberg (-) till näringsministern om selektiv
            marknadsföring:
          </note>
          <note>
            Selektiv marknadsföring, dvs. att leverantören bestämmer vilka
            som skall få sälja leverantörens varor och vilka som inte skall
            få det. Tyvärr har det i dag blivit så att selektiv marknadsföring
            används för att förhindra konkurrens och för att höja priserna.
            Det har blivit ett slags bruttoprissättning i praktiken. Skall
            selektiv marknadsföring få missbrukas som det är i dag även i
            fortsättningen.
          </note>
          <note>
            Min fråga är: Kommer regeringen att skriva in i den nya konkurrenslagen
            att selektiv marknadsföring endast får användas när leverantören
            kan bevisa för
          </note>
          <note>
            Konkurrensverket att denna selektiva marknadsföring är till konsumentens
            fördel?
          </note>
          <note>
            1991/92:736 av Lena Öhrsvik (s) till statsrådet
          </note>
          <note>
            Beatrice Ask om glasskolan i Nybro:
          </note>
          <note>
            För nordiska elever vid glasskolan i Nybro har tidigare utgått
            ersättning från resp. hemland med belopp motsvarande den interkommunala
            ersättningen. Nu har beräkningssättet för interkommunala ersättningar
            radikalt förändrats.
          </note>
          <note>
            Enligt uppgift kan endast ca 18 000 kr. per termin utbetalas
            från skolverket när den verkliga kostnaden är drygt 47 000 kr.
            Eftersom skolverkets beslut inte kan överklagas är det viktigt
            att ersättningen får rätt nivå från början.
          </note>
          <note>
            Vilka åtgärder ämnar regeringen vidta för att glasskolan skall
            erhålla ersättning för de verkliga kostnaderna för nordiska elever?
          </note>
          <note>
            1991/92:737 av Kristina Svensson (s) till utrikesministern om
            de f.d. sovjetiska trupperna i
          </note>
          <note>
            Baltikum:
          </note>
          <note>
            Enligt bilaterala överenskommelser i januari skulle tillbakadragandet
            av de f.d. sovjetiska trupperna i
          </note>
          <note>
            Estland, Lettland och Litauen inledas i mars i år.
          </note>
          <note>
            Förhandlingarna har emellertid dragit ut på tiden och fortfarande
            finns i Baltikum ca 120 000
          </note>
          <note>
            främmande soldater. En tidsplan för tillbakadragandet saknas.
            Det finns heller ingen överenskommelse om ersättningskrav för
            militär utrustning och militära byggnader. Estland,
          </note>
          <note>
            Lettland och Litauen kräver ett omedelbart tillbakadragande och
            ser sin nationella suveränitet kränkt så länge som ryska trupper
            finns kvar inom resp. lands gränser. Den ryska regeringen å andra
            sidan bromsar förhandlingsprocessen bl.a.
          </note>
          <note>
            beroende på att bostäder och arbeten saknas i
          </note>
          <note>
            Ryssland för återvändande militär personal.
          </note>
          <note>
            Geopolitiska skäl liksom de ryska minoriteternas ställning i
            Estland och Lettland har bidragit till att de bilaterala förhandlingarna
            stannat upp.
          </note>
          <note>
            Eftersom säkerheten och stabiliteten i regionen inte endast är
            av nationellt intresse för Estland,
          </note>
          <note>
            Lettland och Litauen bör frågan om trupptillbakadragandet internationaliseras
            och föras upp på den internationella dagordningen.
          </note>
          <note>
            Avser utrikesministern ta ett svenskt initiativ i ESK
          </note>
          <note>
            eller FN för att finna lösningar på frågan om tillbakadragandet
            av de f.d. sovjetiska trupperna i
          </note>
          <note>
            Baltikum?
          </note>
          <note>
            1991/92:738 av Lena Öhrsvik (s) till statsrådet Bo
          </note>
          <note>
            Könberg om sjuklön när anställd är på läkarbesök:
          </note>
          <note>
            Jag har fått flera rapporter om att arbetsgivare vägrat betala
            ut sjuklön när en anställd är på läkarbesök. Försäkringskassan
            betalar då ut sjukpenning enligt tidigare regler och praxis.
          </note>
          <note>
            Om detta fortsätter kan vi se fram emot en mängd tvister i både
            tingsrätt och arbetsdomstol med åtföljande kostnader både för
            samhället och för den enskilde arbetsgivaren.
          </note>
          <note>
            Vilka åtgärder ämnar regeringen vidta för att snabbt klargöra
            vad som gäller?
          </note>
          <note>
            1991/92:739 av Olle Schmidt (fp) till kulturministern om reglerna
            för bevarande av skrifter m.m.:
          </note>
          <note>
            Det tryckta ordet har en särställning i vårt land.
          </note>
          <note>
            Pliktexemplar från svenska tryckerier alternativt.
          </note>
          <note>
            förlag i den mån det trycks utomlands går till samtliga universitetsbibliotek
            och Kungliga
          </note>
          <note>
            Biblioteket i Stockholm. UB i Lund och KB i
          </note>
          <note>
            Stockholm är skyldiga att spara allt. Enbart dessa båda får dessutom
            vissa kategorier av tryck, främst oförändrade nytryck och dagstidningar.
            KB är nationalbibliotek medan Lunds UB har det s.k.
          </note>
          <note>
            nationella reservexemplaret. KB:s exemplar får enbart användas
            inom KB:s murar, medan Lunds
          </note>
          <note>
            UB har ansvaret för fjärrlån till andra bibliotek --
          </note>
          <note>
            både inom och utom landet.
          </note>
          <note>
            Situationen inom mediaområdet har dramatiskt förändrats -- både
            vad gäller det mer traditionellt tryckta ordet i form av datateknik
            samt eventuellt sparande av radio- och TV-program. En statlig
            utredning ser över reglerna för bevarande av skrifter och ljud-
            och bildupptagningar m.m.
          </note>
          <note>
            Direktiven säger bl.a. att åtgärderna inte får leda till ökade
            kostnader.
          </note>
          <note>
            Det finns en oro inom forskarsamhället för att denna ekonomiska
            begränsning kommer att leda till en försämring av den svenska
            traditionen att väl dokumentera det tryckta ordet.
          </note>
          <note>
            Mot bakgrund härav vill jag fråga kulturministern följande: Skall
            det finnas ett nationellt reservexemplar?
          </note>
          <note>
            1991/92:740 av Lars Andersson (-) till kulturministern om utlänningslagen:
          </note>
          <note>
            Utlänningsnämnden tar i dag 150--300 beslut i veckan! Samtidigt
            sitter det personer i våra förläggningar som har väntat i två-tre
            år på beslut.
          </note>
          <note>
            Min fråga är: Vad kommer statsrådet göra för att utlänningsnämnden
            skall fungera tillfredsställande?
          </note>
          <note type="speaker">
            1991/92:741 av Ines Uusman (s) till kulturministern om utjämning
            av löneskillnaderna mellan män och kvinnor:
          </note>
          <note>
            Den socialdemokratiska regeringen tillkallade 1991
          </note>
          <note>
            en särskild utredare, vars uppgift var att på ett djupare plan
            belysa orsakerna till kvinnors och mäns löneskillnader. Utredaren
            skulle också analysera möjligheterna att använda arbetsvärdering
            som ett instrument för jämförelser av arbeten som är olika, men
            som ändå kan betraktas som likvärdiga.
          </note>
          <note>
            Bakgrunden var att vi vet att, oavsett utbildning eller yrkesområde,
            tjänar kvinnor mindre än män på sitt lönearbete.
          </note>
          <note>
            Dessutom är det fortfarande så, att många kvinnor
          </note>
          <note>
            ''väljer'' deltidsarbete för att få familjens vardag att gå ihop
            (det s.k. osynliga familjekontraktet). Ett val som straffar sig
            flera gånger under livet genom att kvinnan då har kortare tid
            på sig att utvecklas i arbetet och därigenom har svårare att komma
            upp i en högre inkomst, vilket i sin tur leder till lägre pension.
          </note>
          <note>
            Med anledning av det ovanstående vill jag fråga kulturministern
            följande:
          </note>
          <note>
            Vilka initiativ har eller avser statsrådet att ta för att löneskillnaderna
            mellan män och kvinnor skall utjämnas?
          </note>
          <note>
            1991/92:742 Hans Karlsson (s) till arbetsmarknadsministern om
            ungdomsarbetslösheten:
          </note>
          <note>
            I regeringens proposition 1991/92:124 föreslås att ungdomspraktik
            inrättas för att motverka ungdomsarbetslösheten. Utbildningsbidrag
            skall utgå till den som deltar i åtgärden i fråga. Denna ungdomspraktik
            är inte förknippad med någon kostnad för arbetsplatsen/företaget.
          </note>
          <note>
            En av farhågorna från oss socialdemokrater har varit att vissa
            företag kan komma att använda dessa ungdomar som gratis arbetskraft.
            Dessa farhågor har redan besannats, långt innan åtgärden träder
            i kraft. Vid ett besök hos arbetslösa ungdomar i
          </note>
          <note>
            Degerfors säger arbetsförmedlingen att det nu inte går att få
            några av de arbetslösa placerade eftersom företagen inväntar den
            gratis arbetskraft man kommer att kunna få efter halvårsskiftet
            i form av ungdomspraktik.
          </note>
          <note>
            Jag vill nu fråga arbetsmarknadsministern vilka åtgärder han
            tänker vidta för att se till att arbetsförmedlarna kan använda
            de åtgärder som nu finns för att placera arbetslösa ute hos företagen.
          </note>
          <note>
            1991/92:743 av Sten Söderberg (-) till kulturministern om extra
            insatser beträffande kulturhistoriskt värdefulla byggnader:
          </note>
          <note>
            Kulturminneslagen skyddar det kulturhistoriskt mest värdefulla
            byggnadsbeståndet i vårt land. I
          </note>
          <note>
            Stockholm, liksom i många andra städer, har vi många värdefulla
            hus, i enskild och kommunal ägo, som ej omfattas av denna lag,
            utan befinner sig i en
          </note>
          <note>
            ''riskzon''. Det ekonomiska läget just nu gör att dessa byggnader
            alltför ofta förfaller. Det är sorgligt att se hur tak och stuprännor
            läcker, smutsig puts spricker upp och rasar, samt att utsmyckningar
            av olika slag vittrar och försvinner.
          </note>
          <note>
            För att förhindra att autenticiteten hos dessa byggnader, ofta
            från sekelskiftet och framåt, inte går förlorad, måste snarast
            insatser göras. Detta kan lämpligen ske i form av förmånliga lån
            och bidrag.
          </note>
          <note>
            När plåtarbeten ses över, fasader putsas och målas om, utsmyckningar
            restaureras etc. får delar av byggbranschen sysselsättning, samtidigt
            som kulturmiljön underhålls och bevaras.
          </note>
          <note>
            Min fråga: Är kulturministern beredd att taga sitt ansvar för
            denna del av vårt framtida kulturarv och där bevilja extra insatser
            i form av förmånliga lån och bidrag?
          </note>
          <note type="speaker">
            1991/92:744 av Maud Björnemalm (s) till kulturministern om pressmeddelande
            med anledning av socialförsäkringsutskottets beslut om remiss
            av viss proposition:
          </note>
          <note>
            Socialförsäkringsutskottets majoritet har beslutat att regeringens
            proposition om förvarstagande av barn skall skickas ut på remiss.
            Med anledning av detta gör kulturminister Birgit Friggebo följande
            uttalande enligt pressmeddelande från kulturdepartementet: ''Beslutet
            är en skandal.
          </note>
          <note>
            Trots att antalet förvarstagna barn ökat år efter år och att
            många barn far illa av behandlingen vill socialdemokraterna att
            detta skall fortgå även i framtiden. Det finns en majoritet i
            riksdagen för regeringens förslag. Socialdemokraterna tillsammans
            med nyd försöker på alla sätt att förhala beslutet. Byråkratiska
            hänsyn tillåts gå före barnens välbefinnande''.
          </note>
          <note>
            Det är en felaktig beskrivning av den socialdemokratiska uppfattningen.
          </note>
          <note>
            Min fråga till Birgit Friggebo är: Vilka sakliga grunder har
            kulturministern för sitt uttalande?
          </note>
          <note>
            1991/92:745 av Göte Jonsson (m) till statsrådet
          </note>
          <note>
            Beatrice Ask om kursplan för religionskunskap i gymnasieskolan:
          </note>
          <note>
            Enligt uppgift i massmedia har det under arbetets gång med framtagandet
            av förslag till ny kursplan för gymnasieskolan vad avser religionskunskap
            skett en förändring så till vida att markeringen av kristendomen
            inom ramen för religionsämnet tagits bort, eller försvagats. I
            det ursprungliga förslaget stod angivet: ''Den (kursen) skall
            ge ökad insikt i kristen tro och etik''. Sedan förslaget passerat
            direktionen vid skolverket har ordet ''kristen''
          </note>
          <note>
            tagits bort.
          </note>
          <note>
            Skolministern har vid flera tillfällen markerat betydelsen av
            att barnen och ungdomarna i skolan får undervisning i kristen
            etik och kristna värderingar. Detta ligger också väl i linje med
            vad som sägs i regeringsdeklarationen.
          </note>
          <note>
            Jag vill med anledning av detta fråga skolministern:
          </note>
          <note>
            Vilka åtgärder avser skolministern vidta för att säkra att behovet
            av kunskap i kristen tro och etik också markeras i det slutliga
            förslaget till kursplan för religionskunskap i gymansieskolan?
          </note>
          <note>
            1991/92:746 av Karin Starrin (c) till kulturministern om kvinnorepresentationen
            vid EG-
          </note>
          <note>
            förhandlingarna:
          </note>
          <note>
            En större andel kvinnor än män är osäkra till ett svenskt medlemskap
            i EG. Osäkerheten om konsekvenserna gör att framför allt kvinnor
            tycker att de måste ställa sig negativa till ett EG-
          </note>
          <note>
            medlemskap.
          </note>
          <note>
            Det är viktigt med en så bred information som möjligt om hur
            kvinnors situation kommer att påverkas -- rätt till arbete och
            egen försörjning, utbildning, social trygghet etc. Först med denna
            viktiga information kan kvinnorna göra en samlad bedömning av
            EG-medlemskapets för- och nackdelar, hot och möjligheter.
          </note>
          <note>
            Förhandlingsarbetet är helt avgörande för hur kvinnor kommer
            att ställa sig. Det färdigförhandlade avtalet måste arbetas fram
            med kvinnoperspektiv. EG-minister Ulf Dinkelspiel har i en interpellationsdebatt
            svarat att ''självklart kommer såväl kvinnor som män att ingå
            i förhandlingsdelegationen''.
          </note>
          <note>
            Min fråga är:
          </note>
          <note>
            Hur kommer jämställdhetsministern att arbeta så att kvinnor finns
            med i de olika förhandlingsgrupperna?
          </note>
          <note>
            den 8 maj
          </note>
          <note type="speaker">
            1991/92:747 av Eva Johansson (s) till statsministern om statsbidraget
            till friskolorna:
          </note>
          <note>
            Statsministern har, enligt referat i media, vid ett möte i Torsby
            sagt att det är möjligt att regeringens föreslagna bidrag till
            friskolor är för högt, men att det i så fall skall ses som en
            startstimulans.
          </note>
          <note>
            Om detta står ingenting i den proposition som utbildningsutskottet
            för närvarande behandlar. Där anges att bidraget skall täcka kostnader
            för driften av fristående skolor.
          </note>
          <note>
            Med anledning av detta vill jag fråga statsministern följande:
          </note>
          <note>
            Är det föreslagna statsbidraget avsett som en startstimulans,
            och kommer det i så fall att sänkas efter en tid?
          </note>
          <note>
            1991/92:748 av Göran Magnusson (s) till kommunikationsministern
            om vägprojekt i
          </note>
          <note>
            Västmanland:
          </note>
          <note>
            Det starkast prioriterade vägprojektet i
          </note>
          <note>
            Västmanland är E 18 mellan Köping och Arboga och vidare mot Örebro.
            Enligt regeringens deklarationer, senast i början av året, skall
            stora satsningar ske på infrastrukturen, bl.a. vägar.
          </note>
          <note>
            Hittills har Västmanlands län inte fått pengar till några större
            vägprojekt, som kan lindra arbetslösheten i länet. Behovet att
            motverka den stigande arbetslösheten i Västmanland är starkt.
          </note>
          <note>
            När kan ovannämnda E 18-bygge beviljas pengar enligt nu gällande
            resursplanering i regeringen?
          </note>
          <note type="speaker">
            1991/92:749 av Hans Nyhage (m) till justitieministern om läkarmedverkan
            i frivårdsarbetet:
          </note>
          <note>
            De lokala frivårdsmyndigheterna kunde tidigare till sig knyta
            läkare på jourtid, som medverkade i frivårdsarbetet, när det gällde
            den dömdes föreläggande att underkasta sig läkarvård. Av ekonomiska
            skäl föreligger inte längre denna möjlighet, vilket innebär att
            den allmänna sjukvården måste anlitas. Detta medför ofta avsevärda
            fördröjningar och svårigheter i vårdarbetet, vilket givetvis är
            till skada för den dömde.
          </note>
          <note>
            Vilka åtgärder vill statsrådet genomföra för att intentionerna
            i frivårdsarbetet skall kunna förverkligas mot bakgrund av vad
            ovan anförts?
          </note>
          <note>
            1991/92:750 av Elisabeth Persson (v) till statsrådet
          </note>
          <note>
            Reidunn Laurén om kommittén för registrerat partnerskap:
          </note>
          <note>
            Kommittén för registrerat partnerskap har begärt och fått förlängd
            tid för sitt arbete till december
          </note>
          <note>
            1992 eftersom kommitténs arbetsuppgifter har visat sig vara betydligt
            mer omfattande än vad direktiven anger.
          </note>
          <note>
            I kammardebatten om registrerat partnerskap blev det tydligt
            att riksdagen ansåg det angeläget att slutbetänkandet inte fördröjs.
          </note>
          <note>
            Jag vill därför fråga statsrådet:
          </note>
          <note>
            Har statsrådet för avsikt att verka för att kommittén för registrerat
            partnerskap skall kunna bli klar med sitt arbete till december
            1992 genom att bevilja kommittén en extra sekreterare med juridisk
            kompetens?
          </note>
          <note type="speaker">
            1991/92:751 av Bengt Hurtig (v) till kommunikationsministern
            om postens rationalisering:
          </note>
          <note>
            Postens rationaliseringar innebär att många postkontor i glesbygden
            försvinner. I stället läggs postens service ut i affärer och till
            andra intressenter. Möjligheten att utföra mer kvalificerade banktjänster
            försvinner. De måste skötas i närmaste centralort. Landsbygdsbor
            utan bil drabbas särskilt. Sommargästers brevutbärning koncentreras,
            vilket gör att de kan få kilometerlånga avstånd till sin brevlåda
            -- även detta försämrar för den som har rörelsesvårigheter och/eller
            saknar bil.
          </note>
          <note>
            Inom posten finns också planer att flytta postterminalen i Luleå
            till Umeå med längre utbärningstider i Norrbotten som följd.
          </note>
          <note>
            Rationaliseringarna leder till att postanställda tvingas ut i
            arbetslöshet och kommer att belasta statskassan utan att utföra
            något arbete.
          </note>
          <note>
            Jag vill därför fråga:
          </note>
          <note>
            Avser kommunikationsministern vidta åtgärder så att posten uppfyller
            sina krav på regionalt och socialt ansvar?
          </note>
          <note type="speaker">
            1991/92:752 av Bengt Hurtig (v) till miljöministern om miljöproblem
            på Nordkalotten:
          </note>
          <note>
            PCB anses vara ett av de besvärligaste miljögifterna och är sedan
            1973 förbjudet i Sverige. I en undersökning gjord av Lunds universitet
            upptäcktes i mitten på 1980-talet mycket höga halter av PCB i
            Abisko där forskarna trodde sig ha en ren miljö.
          </note>
          <note>
            Någon utredning om varifrån de höga PCB-
          </note>
          <note>
            halterna i Abisko härstammar synes inte ha gjorts.
          </note>
          <note>
            I Muodoslompolo i Pajala kommun har höga halter tungmetaller
            påträffats i sallad. I båda fallen kan det misstänkas att föroreningarna
            kommer från utsläpp från inudstrier på Kolahalvön. Dessa utsläpp
            liksom risken för kärnreaktorhaverier på
          </note>
          <note>
            Kolahalvön utgör ett gemensamt hot mot miljön i hela Nordkalottområdet
            -- inkl. Kolahalvön.
          </note>
          <note>
            Jag vill därför fråga:
          </note>
          <note>
            Avser miljöministern att ta något initiativ för att förstärka
            de resurser som behövs för att kartlägga miljöproblemen på Nordkalotten?
          </note>
          <note type="speaker">
            1991/92:753 av Bengt Hurtig (v) till miljöministern om den planerade
            Vuotosdammen i Kemiälven:
          </note>
          <note>
            Det finska kraftföretaget Kemijoki Oy planerar ett stort dammbygge,
            Vuotosdammen, i Kemiälvens övre lopp. Dammen kommer att täcka
            ett område på 230 kvadratkilometer i Lappland. Stora arealer åker-,
            ängs- och renbetesmark läggs därmed under vatten.
          </note>
          <note>
            Förutom den erosion som dammen kommer att förorsaka är det sannolikt
            att tungmetaller som kvicksilver, nickel, krom, kadmium, m.m.
            kommer att frigöras från de myrar som utsatts för nedfall från
            såväl rysk som finsk industri.
          </note>
          <note>
            Det föreligger risk för att Bottenviken genom
          </note>
          <note>
            Kemiälvens flöde kommer att utsättas för miljöskador.
          </note>
          <note>
            Jag vill därför fråga:
          </note>
          <note>
            Avser miljöministern agera för att en fullständig miljökonsekvensbeskrivning
            av det planerade dammbygget kommer till stånd?
          </note>
          <note type="speaker">
            1991/92:754 av Siw Persson (fp) till jordbruksministern om torskfisket
            i Öresund:
          </note>
          <note>
            Under de senaste åren har en stor del av det danska torskfisket
            överflyttats till den svenska sidan i
          </note>
          <note>
            Öresund. Bilaterala överenskommelser möjliggör detta.
          </note>
          <note>
            Något torskfiske verkar för närvarande inte förekomma på den
            danska sidan. Omfattningen av fisket på den svenska sidan är nu
            så stort att torskoch även sillbeståndet kan komma att påverkas,
            vilket kan få konsekvenser i hela Östersjön.
          </note>
          <note>
            Med anledning av det ovan anförda vill jag ställa följande fråga:
            Avser jordbruksministern att uppmärksamma dessa problem och vidta
            åtgärder?
          </note>
          <note type="speaker">
            1991/92:755 av Eva Zetterberg (v) till utbildningsministern om
            sexuella trakasserier vid universitet och högskolor:
          </note>
          <note>
            Två nyligen redovisade undersökningar vid
          </note>
          <note>
            Stockholms universitet visar att 10 % av de studerande och 12
            % av de anställda -- varav hela
          </note>
          <note>
            20 % av de disputerande -- har utsatts för sexuella trakasserier.
            Samtliga av dessa är kvinnor.
          </note>
          <note>
            Resultaten bekräftar nödvändigheten av ett utbyggt skydd mot
            sexuella trakasserier i enlighet med det förslag som utredningen
            ''Tio år med jämställdhetslagen'' fört fram. Ett förslag som tyvärr
            kraftigt urholkades i den nya jämställdhetslagen.
          </note>
          <note>
            Jämställdhetslagen skyddar dessutom i dag enbart kvinnor inom
            arbetslivet, varför studerande samt forskarstuderande utan doktorandtjänst
            helt saknar rättsligt skydd mot sexuella trakasserier.
          </note>
          <note>
            Mot bakgrund av detta måste konkreta åtgärder mot sexuella trakasserier
            nu till för att förebygga och förbättra arbets- och studiesituationen
            för kvinnor vid våra universitet och högskolor.
          </note>
          <note>
            Vad avser utbildningsministern vidta för konkreta åtgärder mot
            problemet med sexuella trakasserieer vid universitet och högskolor?
          </note>
          <note type="speaker">
            1991/92:756 av Bertil Måbrink (v) till utrikesministern om El
            Salvador:
          </note>
          <note>
            Den FN-övervakade fredsprocessen i El Salvador möter problem.
            Fredsavtalet som undertecknades den 16 januari är i fara hävdar
            FMLN.
          </note>
          <note>
            Oppositionen protesterar mot att skattepolisen och nationalgardet
            inte upplöstes den 2 mars som planerat. Den dagen mördades en
            fackföreningsman, vilket är illavarslande, eftersom det var av
            polisen som han tidigare hade hotats.
          </note>
          <note>
            Enligt UNTS-ledaren Humberto Centen har företagsledare och arméofficerare
            hemliga planer på att ett ''smutsigt krig''.
          </note>
          <note>
            Nu i maj genomför USA och El Salvador en marinövning i Fonsecabukten,
            ett havsområde som
          </note>
          <note>
            El Salvador delar med Nicaragua och Honduras.
          </note>
          <note>
            Både FMLN och vänsterpartierna har protesterat mot övningen och
            säger att den står i strid med fredsavtalet.
          </note>
          <note>
            Med anledning av den här utvecklingen vill jag fråga utrikesministern:
          </note>
          <note>
            Avser regeringen att ta något initiativ för att få bättre efterlevnad
            av fredsavtalet i El Salvador?
          </note>
          <note type="speaker">
            1991/92:757 av Gudrun Schyman (v) till kulturministern om utländsk
            dom som grund för utvisningsbeslut:
          </note>
          <note>
            Nyligen beslöt regeringen att avvisa en barnfamilj från Kamerun.
            Pappan ansågs inte vara politisk flykting och ''särskilda skäl''
            motiverade avvisningen, trots att barnen varit i Sverige i tre
            år och familjen därmed normalt borde fått stanna.
          </note>
          <note>
            Det ''särskilda skälet'' var att pappan begått ett brott i Frankrike.
            Han dömdes för medhjälp då han vistats i en lägenhet vars innehavare
            sysslat med narkotikaaffärer.
          </note>
          <note>
            Denna gärning, som den beskrivs i regeringens underlag till avvisningsbeslutet,
            är inte straffbar i
          </note>
          <note>
            Sverige.
          </note>
          <note>
            Fallet rymmer alltså den principiella frågan:
          </note>
          <note>
            Kan en utländsk straffdom, för en i Sverige laglig gärning, vara
            grund för att tillämpa regeln om
          </note>
          <note>
            ''särskilda skäl'' för utvisning?
          </note>
          <note>
            1991/92:758 av Kent Carlsson (s) till försvarsministern om statens
            kostnader för JAS-
          </note>
          <note>
            projektet:
          </note>
          <note>
            Efter beskedet att Finland inte köper JAS sade försvarsminister
            Anders Björk i en skriftlig kommentar att detta inte ''bör'' påverka
            det svenska försvarets inköp av JAS-flygplanen.
          </note>
          <note>
            I regeringens proposition om försvarspolitiken talas på ett ställe
            om att JAS-projektet förutsätter att man går vidare utöver delserie
            1 och 2, dvs.
          </note>
          <note>
            tillverkar över 140 flygplan. Hittills har bara 30
          </note>
          <note>
            flygplan beställts och alla kalkyler på ytterligare 110
          </note>
          <note>
            plan har baserats på att endast två delserier skall tillverkas.
            Några planer på ytterligare flygplan utöver 140 stycken har riksdagen
            inte accepterat.
          </note>
          <note>
            Jag vill därför fråga försvarsministern:
          </note>
          <note>
            Kan försvarsministern ge garantier för att statens kostnader
            för JAS-projektet kommer att hålla, när
          </note>
          <note>
            Finlandsaffären nu spruckit och ''förutsättningen''
          </note>
          <note>
            att tillverka fler plan än de planerade 140 till det svenska
            flygvapnet rimligtvis inte föreligger?
          </note>
          <note>
            1991/92:759 av Gudrun Schyman (v) till försvarsministern om den
            uteblivna exporten av
          </note>
          <note>
            JAS-plan:
          </note>
          <note>
            Enligt flera tidigare utsagor har regeringens bedömning av JAS-projektets
            framtid varit starkt kopplad till möjligheten av export. När den
            främsta intressenten, Finland, nu valt ett annat plan borde därför
            förutsättningarna för ett vidare engagemang i projektet förändras
            radikalt.
          </note>
          <note>
            Min fråga är därför:
          </note>
          <note>
            Vad blir de ekonomiska konsekvenserna för de svenska skattebetalarna
            av misslyckandet med att sälja JAS-plan till Finland?
          </note>
          <note>
            1991/92:760 av Ian Wachtmeister (nyd) till kulturministern om
            asylsökande från
          </note>
          <note>
            Jugoslavienområdet:
          </note>
          <note>
            Antalet asylsökande ligger nu på en sådan nivå att något måste
            göras. Under årets första 16 veckor har omkring 15 000 personer
            sökt sin tillflykt till
          </note>
          <note>
            Sverige. 85--90 % kommer från Jugoslavienområdet. Två tredjedelar
            av dessa är albaner.
          </note>
          <note>
            Under april sökte omkring 5 500 personer asyl. På våra förläggningar
            väntar nu 37 000 asylsökande på besked om de får stanna eller
            ej. Redan nu lär man planera för 50 000!
          </note>
          <note>
            De flesta som kommer till Sverige är ju ej asylsökande i vanlig
            mening. Det är människor som flyr fattigdom och krig och som söker
            bättre levnadsförhållanden än de man har i sitt hemland.
          </note>
          <note>
            Men något särskilt skyddsbehov har dessa människor inte. Till
            våra nordiska grannländer kommer mycket få från Jugoslavienområdet.
            Vi och våra nordiska grannländer sänder tydligen olika signaler
            till jugoslaverna i allmänhet och till kosovoalbanerna i synnerhet.
          </note>
          <note>
            Avser regeringen göra något åt detta flyktingproblem?
          </note>
          <note type="speaker">
            1991/92:761 av Kristina Svensson (s) till kulturministern om
            jämställdhetsperspektiv på unga flickors arbetslöshet:
          </note>
          <note>
            Jämställdhet mellan kvinnor och män förutsätter ekonomiskt oberoende
            dvs. möjligheter till yrkesarbete.
          </note>
          <note>
            Utvecklingen på arbetsmarknaden mot högre arbetslöshet visar
            att särskilt unga kvinnor är på väg att förlora sitt fäste på
            arbetsmarknaden.
          </note>
          <note>
            Vilka initiativ kommer jämställdhetsministern att ta för att
            belysa arbetslöshetens effekter för unga flickor ur ett jämställdhetsperspektiv?
          </note>
          <note type="speaker">
            1991/92:762 av Ingegerd Sahlström (s) till kulturministern om
            ökad kvinnorepresentation i beslutande organ:
          </note>
          <note>
            Kvinnorepresentationen i riksdagen har minskat. I
          </note>
          <note>
            många beslutande organ är kvinnornas antal få.
          </note>
          <note>
            Både i direkt och indirekt valda församlingar bör kvinnorepresentationen
            öka. När skall det bli en självklarhet att kvinnor nomineras och
            väljs i samma utsträckning som män?
          </note>
          <note>
            Det finns nog med program om jämställdhet -- det är dags att
            börja tillämpa dessa! Många mål har formulerats på jämställdhetens
            område -- det är dags att handlingsplanerna efterlevs!
          </note>
          <note>
            Både kvinnor och män skall ha ett reellt inflytande i hela samhället.
            På vilket sätt ämnar jämställdhetsministern verka för att vi skall
            nå en ökad kvinnorepresentation?
          </note>
          <note type="speaker">
            1991/92:763 av Berit Andnor (s) till kulturministern om medelsindragningarna
            från kommunerna och jämställdheten:
          </note>
          <note>
            Den gemensamma sektorn har stor betydelse för jämställdheten
            mellan män och kvinnor. Den ger kvinnor förutsättningar att kunna
            förvärvsarbeta samtidigt som den också inneburit att tidigare
            oavlönat arbete kunnat göras avlönat.
          </note>
          <note>
            Regeringen kommer enligt sin kompletteringsproposition att hålla
            tillbaka den gemensamma sektorn och dra in 7,5 miljarder kronor
            från kommunerna 1993.
          </note>
          <note>
            Det är också regeringens målsättning att indragningarna från
            kommunerna skall omfatta 5--
          </note>
          <note>
            10 miljarder kronor även för vart och ett av de kommande åren.
          </note>
          <note>
            Mot denna bakgrund skulle jag vilja ställa följande fråga till
            jämställdhetsminister Birgit Friggebo:
          </note>
          <note>
            Vilka åtgärder avser jämställdhetsministern att vidta så att
            de för jämställdheten negativa konsekvenserna av medelsindragningar
            undviks i denna storleksordning?
          </note>
          <note>
            1991/92:764 av Karl-Göran Biörsmark (fp) till kulturministern
            om rättssäkerheten i utvisningsärenden:
          </note>
          <note>
            På eftermiddagen den 30 april anhöll svenska säkerhetspolisen
            den iranska motståndsrörelsen
          </note>
          <note>
            Mujahedins representant Sarvnaz Chitsaz som misstänkt för att
            ha anstiftat attacken mot den iranska ambassaden i Lidingö.
          </note>
          <note>
            Den 2 maj beslöt statsrådet Birgit Friggebo enligt
          </note>
          <note>
            § 8 i lagen om särskild utlänningskontroll
          </note>
          <note>
            (terroristlagen) att Sarvnaz Chitsaz skulle hållas kvar i förvar.
            Vidare beslöt statsrådet att Sarvnaz
          </note>
          <note>
            Chitsaz skulle få göra framställning om prövning av åtgärdens
            bestånd.
          </note>
          <note>
            Torsdagen den 7 maj skulle Sarvnaz Chitsaz få sin sak prövad
            i tingsrätten. Hon utvisades dock överraskande redan onsdagen
            den 6 maj utan tingsrättsförfarande. Detta kunde verkställas genom
            att anhållan enligt terroristlagen drogs tillbaka och utvisningsbeslut
            togs enligt utlänningslagen. Sarvnaz Chitsaz fick aldrig tillfälle
            att överklaga polismyndighetens beslut om avvisning.
          </note>
          <note>
            Mot bakgrund av detta ur rättssäkerhetssynpunkt mycket otillfredsställande
            förfaringssätt som
          </note>
          <note>
            Sarvnaz Chitsaz utsatts för vill jag fråga statsrådet:
          </note>
          <note>
            Överväger statsrådet någon översyn av gällande lagstiftning med
            syfte att stärka rättssäkerheten så att ingen kan utvisas ur landet
            utan att först få sin sak prövad?
          </note>
          <note>
            1991/92:765 av Elving Andersson (c) till statsrådet
          </note>
          <note>
            Görel Thurdin om miljön och biltunnlar:
          </note>
          <note>
            Forskare vid institutionen för kemisk miljövetenskap i Göteborg
            varnar för planerna på att lösa storstadens trafikproblem med
            långa trafiksystem. Enligt forskarna ger sådana lösningar kraftiga
            ökningar av avgasexponeringen för bilisterna men en mycket liten
            avlastning för de kringboende. Orsaken till detta förhållande
            är att de mekaniska ventilationssystem som används i dag har en
            betydligt mindre kapacitet än den som bilarna själva åstadkommer
            när de kör in i en tunnel. I t.ex. Tingstadstunneln i Göteborg
            betyder det att 10 % av avgaserna i utfarten i ena riktningen
            dras med in med trafiken i det ingående ''röret''.
          </note>
          <note>
            Vilka åtgärder avser biträdande miljöministern vidta för att
            stadsplaneringen vad gäller trafiken inte skall utvecklas till
            att skapa en försämrad miljösituation för bilister och kringboende
            genom exempelvis biltunnlar?
          </note>
          <note type="speaker">
            1991/92:766 av Margareta Winberg (s) till kulturministern om
            vårdnadsbidrag och jämställdheten:
          </note>
          <note>
            Det egna arbetet är grunden för jämställdhet. För att kunna arbeta
            och försörja sig själv är en modern familjepolitik nödvändig.
          </note>
          <note>
            Barnomsorg, föräldraförsäkring och barnbidrag är viktiga inslag
            i en sådan familjepolitik.
          </note>
          <note>
            Sedan lång tid diskuteras i tre av regeringens fyra partier att
            införa någon typ av vårdnadsbidrag.
          </note>
          <note>
            Man har t.o.m. uttalat att ett vårdnadsbidrag skulle kunna finansieras
            genom att man tar pengar från barnomsorgen eller försämrar föräldraförsäkringen.
            Detta vore förödande för jämställdheten.
          </note>
          <note>
            Hur avser jämställdhetsministern att bevara jämställdheten om
            ett vårdnadsbidrag införs?
          </note>
          <note type="speaker">
            1991/92:767 av Margareta Viklund (kds) till statsrådet Bo Könberg
            om försöksverksamheten med rätt för distriktssköterskor att förskriva
            läkemedel:
          </note>
          <note>
            I Jämtlands läns landsting pågår sedan en lång följd av år en
            försöksverksamhet som ger ett 40-tal distriktssköterskor rätt
            att förskriva läkemedel.
          </note>
          <note>
            Är sjukvårdsministern beredd att verka för att projektet slutförs?
          </note>
          <note>
            8 § Kammaren åtskildes kl. 10.20.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
