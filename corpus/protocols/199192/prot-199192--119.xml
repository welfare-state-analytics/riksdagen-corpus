<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--119</head>
          <docDate when="1992-05-25 00:00:00">1992-05-25 00:00:00</docDate>
        </div>
      </front>
      <body>
        <div>
          <note>
            1 § Ny riksdagsledamot m.m.
          </note>
          <note>
            Upplästes och lades till handlingarna följande från valprövningsnämnden
            inkomna
          </note>
          <note>
            Berättelse om granskning av bevis för riksdagsledamot och ersättare
            för riksdagsledamöter
          </note>
          <note>
            Till valprövningsnämnden har från riksskatteverket inkommit bevis
            om att Alf Eriksson (s), Varberg, utsetts till ny ledamot av riksdagen
            fr.o.m. den 22
          </note>
          <note>
            maj 1992 sedan Ulla-Britt Åbark (s) avlidit.
          </note>
          <note>
            Till ersättare för riksdagsledamöter har utsetts Stig
          </note>
          <note>
            Andersson, Eldsberga, och Rose-Marie
          </note>
          <note>
            Henriksson, Halmstad (båda s).
          </note>
          <note>
            Valprövningsnämnden har denna dag granskat bevisen och därvid
            funnit att de blivit utfärdade i enlighet med 15 kap. 1 § vallagen.
          </note>
          <note>
            Stockholm den 22 maj 1992
          </note>
          <note>
            Lars Tottie
          </note>
          <note>
            Sven-Georg Grahn
          </note>
          <note>
            2 § Anmälan om kompletteringsval till justitieutskottet
          </note>
          <note>
            Talmannen meddelade att Socialdemokratiska riksdagsgruppen på
            grund av uppkomna vakanser i justitieutskottet anmält Kent Carlsson
            som ledamot efter Ulla-Britt Åbark och Alf Eriksson som suppleant
            efter Kent Carlsson.
          </note>
          <note>
            Talmannen förklarade valda till
          </note>
          <note>
            ledamot i justitieutskottet
          </note>
          <note>
            Kent Carlsson (s)
          </note>
          <note>
            suppleant i justitieutskottet
          </note>
          <note>
            Alf Eriksson (s)
          </note>
          <note>
            3 § Anmälan om återtagande av plats i riksdagen
          </note>
          <note>
            Talmannen meddelade att Margareta Israelsson (s)
          </note>
          <note>
            fr.o.m. den 23 maj återtagit sin plats i riksdagen, varigenom
            tjänstgöringen som ersättare upphört för Yngve Wernersson.
          </note>
          <note>
            4 § Justering av protokoll
          </note>
          <note>
            Justerades protokollen för den 18 och 19 maj.
          </note>
          <note>
            5 § Svar på interpellation 1991/92:163 om neutralitetspolitiken
            och ett eventuellt medlemskap i Europeiska unionen
          </note>
          <note type="speaker">
            Anf. 1 Statsminister CARL BILDT (m):
          </note>
          <note>
            Fru talman! Gudrun Schyman har frågat mig om min inställning
            till folkomröstningen om svenskt medlemskap i EG, om tolkningen
            av riksdagens beslut att ansöka om medlemskap i EG samt om regeringens
            inställning till ett eventuellt militärt samarbete inom ramen
            för Europeiska unionen.
          </note>
          <note>
            Vad gäller den första frågan vill jag bara erinra om regeringsförklaringens
            formulering om att resultatet av folkomröstningen kommer att vara
            avgörande för det slutgiltiga godkännandet av det avtal om medlemskap
            som regeringen avser att träffa med EG.
          </note>
          <note>
            Detta ändrar dock självfallet icke det faktum, att en klar majoritet
            av denna riksdag, liksom regeringen, strävar efter svenskt medlemskap.
            Vi ser ett sådant som avgörande såväl för våra möjligheter att
            stärka förutsättningarna för vår egen välfärdsutveckling som för
            våra möjligheter att bidra till fred, säkerhet och utveckling
            för Europa i stort.
          </note>
          <note>
            Vad gäller Gudrun Schymans andra och tredje fråga vill jag hänvisa
            till att riksdagens utrikesutskott i ett betänkande nyligen framhållit:
          </note>
          <note>
            ''Den svenska säkerhetspolitiken karakteriseras i den nya situationen
            tvärtom av ett aktivt och fullvärdigt deltagande i arbetet för
            de mål som numera delas av alla europeiska stater.''
          </note>
          <note>
            Utskottet konstaterar vidare: ''Ett fullvärdigt deltagande i
            det europeiska samarbetet, redan nu inom ESK och vid ett medlemskap
            även inom den
          </note>
          <note>
            Europeiska unionen, är tvärtom en förutsättning för att ett land
            skall kunna påverka utvecklingen och aktivt bidra till att skapa
            en ny freds- och säkerhetsordning på vår kontinent.''
          </note>
          <note>
            Det rör sig således om en i grunden förändrad situation i Europa,
            och därmed i grunden förändrade förutsättningar för viktiga delar
            av den svenska säkerhetspolitiken.
          </note>
          <note>
            Efter hörande av utrikesnämnden vid dess sammanträde den 11 december
            1991 sade jag, att vid ett medlemskap ''kommer Sverige också att
            aktivt medverka i det utrikes- och säkerhetspolitiska samarbete
            som beslut nu fattats om i Maastricht''. Utrikesutskottets uttalande
            utgör nu ytterligare en bekräftelse på att den uppfattning som
            jag då gav uttryck för har stöd i en bred riksdagsmajoritet.
          </note>
          <note>
            Jag framhöll då också, att ''vi har samma intresse som andra
            stater av att detta samarbete i framtiden kan vidareutvecklas
            i enlighet med den europeiska utvecklingens krav och de individuella
            nationernas intressen''.
          </note>
          <note>
            Hur det utrikes- och säkerhetspolitiska samarbetet kommer att
            ske är det i dag inte möjligt att ha någon bestämd mening om.
            Det europeiska säkerhets- och samarbetssystemet befinner sig i
            en formativ fas, som sannolikt kommer att vara under åtskillig
            tid framöver.
          </note>
          <note>
            Som jag framhöll i ett interpellationssvar till
          </note>
          <note>
            Gudrun Schyman den 15 januari innebär detta bl.a., att vi inte
            har anledning att stänga några dörrar eller att i onödan låsa
            oss för framtiden.
          </note>
          <note>
            Det säkerhetspolitiska samarbete som Sverige deltar i inom ramen
            för ESK och som vi strävar efter att delta i inom ramen för Europeiska
            unionen är självfallet förpliktande. Vi känner oss förpliktade
            av de avtal vi ingått inom ramen för
          </note>
          <note>
            ESK. Detta kommer också att gälla inom ramen för
          </note>
          <note>
            Europeiska unionen.
          </note>
          <note>
            Låt mig i detta sammanhang också erinra om att det inom ramen
            för Förenta nationerna finns förpliktande säkerhets- och försvarspolitiska
            bestämmelser. Det är inte uteslutet att de i de nya internationella
            lägen som nu råder kan komma till mer aktiv användning. Sverige
            skulle för sin del välkomna en sådan utveckling.
          </note>
          <note>
            Det rent försvarspolitiska samarbetet inom ramen för Europeiska
            unionen kommer att bedrivas i
          </note>
          <note>
            Västeuropeiska unionen (VEU). Hur detta kommer att utvecklas
            är det för tidigt att i dag ha en bestämd mening om. Det är mot
            denna bakgrund varken nödvändigt eller möjligt att i dag avgöra
            vilken form av anknytning till eller kontakt med dess arbete som
            kan komma att bli aktuell för
          </note>
          <note>
            Sveriges del.
          </note>
          <note>
            I den formativa fas som Europa nu befinner sig mitt uppe i måste
            det vara vår strävan att aktivt medverka till en så fast och fungerande
            europeisk säkerhetsordning som möjligt samtidigt som vi bibehåller
            vår egen förmåga att, vid ett allvarligt bakslag i utvecklingen,
            värna om vår egen säkerhet och vårt eget oberoende.
          </note>
          <note>
            Detta är utgångspunkten för regeringens politik.
          </note>
          <note>
            Det är tillfredsställande och glädjande att den har ett starkt
            stöd i riksdagen.
          </note>
          <note type="speaker">
            Anf. 2 GUDRUN SCHYMAN (v):
          </note>
          <note>
            Fru talman! Jag skall be att få tacka statsministern för svaret.
          </note>
          <note>
            Det har tagit litet tid -- jag lämnade in interpellationen för
            ungefär två månader sedan. Å
          </note>
          <note>
            andra sidan tycker jag att frågeställningen har legat till sig
            och kanske är mer aktuell i dag än vad den har varit på länge.
            Det går kanske att göra sig bättre konkreta föreställningar om
            hur det försvars- och säkerhetspolitiska samarbetet inom ramen
            för den europeiska unionen kommer att se ut i framtiden, i dag
            klarare än någonsin, inte minst med tanke på det senaste utspelet
            av president Mitterrand och förbundskansler Kohl, som redan har
            satt sig i sinnet att förverkliga just det gemensamma försvarsarbetet
            och den gemensamma armén.
          </note>
          <note>
            Jag förstår att statsministern är nöjd med att det finns ett
            sådant stort stöd för den här politiken i riksdagen, men jag skulle
            ändå vilja veta hur han ser på det faktum att den här politiken
            har väldigt litet stöd utanför riksdagen. Det var det som gjorde
            att jag ställde den första frågan, om regeringen verkligen är
            seriös i sin syn på folkomröstningen.
          </note>
          <note>
            Man ger dubbla budskap: Å ena sidan skall vi ha en folkomröstning
            -- det är medborgarna i Sverige som skall ta ställning i denna
            mycket svåra fråga. Men å andra sidan skall vi veta att det inte
            finns någon annan väg -- allt som inte leder till ett medlemskap
            i den europeiska unionen kommer att försätta
          </note>
          <note>
            Sverige i någon form av stenåldersfas. Om regeringen då är så
            ansvarstagande, skall man då verkligen låta människor få avgöra
            det här på egen hand? Det är den frågeställningen som många menar,
            med all rätt, att man måste få ett klart svar på.
          </note>
          <note>
            Är det möjligt att hitta några alternativa vägar --
          </note>
          <note>
            vilket jag anser att det är -- skall regeringen också presentera
            dem, och åtminstone se till att de som anser att det finns alternativa
            vägar också får möjlighet att på ett likvärdigt sätt presentera
            de bilderna. Jag tänker då på möjligheten för oss som är kritiker
            att föra fram våra synpunkter i olika fora och gå ut med information
            på samma sätt som både regeringen och de partier som är förespråkare
            har möjlighet att göra. Det handlar konkret om pengar till information.
          </note>
          <note>
            Jag skulle också vilja få en kommentar av statsministern till
            det faktum att opinionen utanför det här huset växer mot den av
            regeringen förda politiken. Det gäller framför allt uppfattningen
            om vi skall medverka i en gemensam försvarspolitik.
          </note>
          <note>
            En undersökning som GP gjorde under våren visade att ca 77 %
            av de tillfrågade var klart emot ett medlemskap i Europeiska unionen,
            om det skulle innebära att Sverige också deltar i en försvarsallians
            och ett försvarspolitiskt samarbete.
          </note>
          <note>
            Nu säger statsministern i svaret att det inte går att i dag säga
            hur det kommer att se ut och att det inte är en fråga som finns
            inom den europeiska unionen, utan den ligger i VEU. Samtidigt
            är det så, Carl
          </note>
          <note>
            Bildt, att i och med mötet i Maastricht och de beslut som fattades
            där framgår mycket klart och tydligt att VEU är en integrerad
            del av den europeiska unionen och skall bli det i ännu större
            utsträckning.
          </note>
          <note>
            1996 skall man ha ett nytt möte och konstatera hur samarbetet
            har gått och se om det då inte är dags att slå ihop organisationerna.
            Det finns en mycket klart uttalad vilja från en mycket klar majoritet
            av
          </note>
          <note>
            EG:s medlemsländers ministrar att det är detta man vill.
          </note>
          <note>
            Då är det ohederligt att föra en diskussion i Sverige, utifrån
            att det här inte är någonting som vi behöver ta ställning till
            ännu, när vi diskuterar konsekvenserna för Sverige av ett medlemskap
            i den europeiska unionen. Detta är ju en av konsekvenserna. Det
            är omöjligt, och det kommer att bli omöjligt på sikt, att förena
            ett svenskt medlemskap i den europeiska unionen med en neutralitetspolitik
            som säger att vi inte skall delta i några militära eller försvarspolitiska
            allianser.
          </note>
          <note>
            Detta har många av EG:s förespråkare också klart uttryckt. Det
            sades också på det möte som
          </note>
          <note>
            Mitterrand och Kohl hade, att man förutsätter att nya medlemsländer
            klart deklarerar att de inte tänker sätta några käppar i hjulet
            för den utveckling som man vill ha i den europeiska unionens försvarspolitiska
            samarbete. Det spekuleras i tidningarna i dag, att de neutrala
            länderna möjligen får skriva på något papper där de säger att
            de inte skall uppföra sig illa vid kommande regeringskonferenser.
          </note>
          <note>
            Det står mycket tydligt i traktatstexten från
          </note>
          <note>
            Maastricht, att de länder som tänker sig ett medlemskap förbinder
            sig att aktivt verka för de politiska mål som har slagits fast,
            nämligen att bilda ett säkerhets- och försvarspolitiskt samarbete,
            som på sikt kan innebära en gemensam armé. Detta står svart på
            vitt -- jag har traktatstexten här.
          </note>
          <note>
            Frågan måste ställas i den svenska riksdagen: Är det regeringens
            eller statsministerns och
          </note>
          <note>
            Moderaternas uppfattning, att Sverige skall delta i ett förpliktigande
            försvarspolitiskt samarbete, dvs.
          </note>
          <note>
            vara med i en gemensam armé, som skall försvara den europeiska
            unionens s.k. intressen runt om i världen? Är det den politiken
            som Sverige skall föra som medlem i Europeiska unionen? Eller
            går det en gräns där för statsministern?
          </note>
          <note>
            Anf. 3 STEN SÖDERBERG (-):
          </note>
          <note>
            Fru talman! Statsministern! Sverige är populärt i världen, just
            såsom neutral stat. Vi har klarat två krig, och vi vill klara
            ett tredje krig, där EG-armén är involverad. Jag misstänker att
            Bildt vill göra
          </note>
          <note>
            Sverige till en satellit, ena gången till USA, andra gången till
            EG. Vad menade exempelvis statsministern när han kom hem och sade
            att han stödde den hårda linjen mot Libyen? Det innebär ju bara
            krig.
          </note>
          <note>
            EG riskerar att få framtida konflikter med USA.
          </note>
          <note>
            Hur ser Bildt på det?
          </note>
          <note>
            Det är ett svårt trollerinummer som Bildt ger sig in på. Hur
            skall detta trollerinummer sluta? Det här sammantaget är dåligt
            för vår ekonomi, att inte värna om andra länder, t.ex. länderna
            runt Gulfen.
          </note>
          <note>
            Vi kommer nog att lida mer av den här EG-
          </note>
          <note>
            politiken totalt sett, i vår industri och vårt näringsliv, än
            vad Bildt kan ha en aning om.
          </note>
          <note>
            Min slutliga fråga till Bildt är: Varför vill ni utsudda allt
            det egna, enbart för att stödja stormakter?
          </note>
          <note type="speaker">
            Anf. 4 HANS GÖRAN FRANCK (s):
          </note>
          <note>
            Fru talman! I statsministerns svar görs hänvisningar till det
            senaste utskottsutlåtandet i detta ärende.
          </note>
          <note>
            Jag vill återge några andra centrala passusar i utlåtandet. Där
            sägs: ''Det är först vid ett medlemskap i den Europeiska unionen
            som ett ställningstagande beträffande WEU kan ske för svensk del.
            Dessförinnan saknar frågan aktualitet.
          </note>
          <note>
            Den militära alliansfriheten består alltjämt såsom utskottet
            utvecklar senare i detta betänkande.''
          </note>
          <note>
            Man skriver där: ''Målet för den svenska säkerhetspolitiken förblir
            detsamma som riksdagen slagit fast i flera tidigare betänkanden'',
            och man talar sedan ytterligare om handlingsfriheten.
          </note>
          <note>
            Därefter kommer den centrala passusen: ''Sveriges militära alliansfrihet
            syftande till att vårt land skall kunna vara neutralt i händelse
            av krig i vårt närområde består. Den förutsätter att en betryggande
            försvarsförmåga upprätthålls.''
          </note>
          <note>
            Statsministern har inte gjort någon hänvisning till dessa viktiga
            passager i utskottsutlåtandet. Jag vill gärna höra hans mening
            om vad som är sagt i detta utlåtande.
          </note>
          <note>
            Riksdagens beslut från den 12 december 1990, som följs upp med
            en ansökan om medlemskap i EG, är alltjämt gällande och har bindande
            verkan för
          </note>
          <note>
            Sveriges agerande i kommande förhandlingar.
          </note>
          <note>
            Denna ansökan avser formellt inte anslutning till
          </note>
          <note>
            Europaunionen, vilket inte är en oväsentlig skillnad, och den
            uppfattas inte heller så på många håll i den offentliga debatten.
            Jag skulle önska få statsministerns kommentar också till den frågan.
          </note>
          <note>
            Decemberbeslutet var entydigt i sitt ställningstagande för en
            bibehållen neutralitetspolitik. Det är också den formuleringen
            som används i regeringsförklaringen från den 4
          </note>
          <note>
            oktober förra året, nämligen att vi skall ha alliansfrihet i
            fred syftande till neutralitet i krig. I
          </note>
          <note>
            regeringsdeklarationen från den 14 juni 1991 hette det: Grunden
            för svensk säkerhetspolitik är en fast och konsekvent neutralitetspolitik.
          </note>
          <note>
            Den omständigheten att
          </note>
          <note>
            Maastrichtöverenskommelsen öppnar vägen för ett säkerhets- och
            försvarspolitiskt samarbete mellan
          </note>
          <note>
            Europaunionens medlemsländer bör enligt min mening inte ändra
            någonting i det ställningstagande som har gjorts. Jag och även
            andra socialdemokrater uttalade i den debatt som fördes att något
            förpliktande militärt samarbete inte bör komma i fråga. Det innebär
            också att något försvarspolitiskt samarbete med för Sverige bindande
            verkan inte bör komma i fråga med vare sig WEU eller NATO så länge
            den av riksdagen fastställda försvars- och säkerhetspolitiken
            upprätthålls. Som jag uppfattar det har denna uppfattning också
            ett starkt stöd i de opinionsmätningar som tid efter annan har
            företagits.
          </note>
          <note type="speaker">
            Anf. 5 Statsminister CARL BILDT (m):
          </note>
          <note>
            Fru talman! Låt mig börja med att säga till Gudrun
          </note>
          <note>
            Schyman att det där med att få möjlighet att besvara interpellationer
            har sina sidor. Senast var det ju faktiskt Gudrun Schyman som
            inte hade möjlighet att ta emot svaret. Men bättre sent än aldrig,
            kan vi kanske vara överens om.
          </note>
          <note>
            Opinionsundersökningar hit och dit -- jag tillhör inte den kategori
            av politiker som utformar sin politik mot bakgrund av opinionsundersökningar.
          </note>
          <note>
            Jag tror egentligen inte att Gudrun Schyman heller gör det, med
            tanke på de föga spektakulära framgångar det parti och den ideologi
            som hon företräder har skördat i den västliga och svenska opinionen
            under senare decennier. Hade Gudrun
          </note>
          <note>
            Schyman varit en person som låtit sig formas enbart av opinionsundersökningar,
            skulle hon aldrig ha kommit i närheten av den partirest som hon
            för närvarande ägnar sitt politiska engagemang.
          </note>
          <note>
            Det vi skall ägna oss åt är självfallet att utforma den politik
            som vi är övertygade om är bra för Sverige, den politik som är
            bra för Sveriges medborgare i dag och i framtiden och som är bra
            för våra möjligheter att göra en aktiv insats för egen välfärd,
            för egen fred och för andras fred. Det är då bara att konstatera
            att vi lever i ett Europa som förändras dramatiskt. Dessutom tror
            jag att förändringarna är mer djupgående än vad många ännu har
            förmått sig själva att inse. Många ligger mentalt ännu kvar i
            det kalla krigets värld, i blocktänkandets föreställningar, och
            de har svårt att föreställa sig hur förändrade säkerhetsfrågorna
            är i ett skede när demokratin håller på att bryta igenom i Ryssland,
            när blockuppdelningen av Europa har försvunnit och när kommunismen
            faktiskt har fallit sönder och samman.
          </note>
          <note>
            Det är mot denna bakgrund som det har varit möjligt för Sverige
            att ansöka om medlemskap i den europeiska gemenskapen. Att vi
            ansökte om medlemskap grundade sig inte på några missuppfattningar
            eller missförstånd eller på bristande kunskap -- tvärtom. Ju mer
            olika partier och olika personer lärde sig om det som var på gång,
            desto starkare blev de i sitt stöd för denna medlemskapsansökan.
          </note>
          <note>
            De förändringar som har ägt rum är också bakgrunden till det
            som jag har sagt vid olika tillfällen, nämligen att neutralitet
            inte passar som etikett på den samlade svenska utrikes- och säkerhetspolitiken
            i detta läge. Det blir allt svårare att intellektuellt förstå
            vad det är man skall vara neutral emellan i ett Europa som faktiskt
            kännetecknas av samarbete också i säkerhetsfrågor. Detta har jag
            sagt i olika sammanhang här i denna kammaren. Det kom till uttryck
            i ett uttalande efter utrikesnämndens sammanträde den 11 december,
            och det diskuterades här i kammaren den 15 januari. Det är i grunden
            samma mening som nu återfinns i utrikesutskottets utlåtande.
          </note>
          <note>
            Hans Göran Franck tycker tydligen att man skall citera allt i
            utrikesutkottets betänkande. Låt mig här bara citera ett av utskottets
            konstateranden, som jag tycker är viktigt: ''Vilka medel som bäst
            lämpar sig för att nå säkerhetspolitikens mål betingas av den
            långsiktiga utvecklingen i världen runtomkring oss. Riksdagen
            har tidigare avvisat en permanent bindning av svensk utrikespolitik
            för varje tänkbart läge i en oförutsägbar framtid.''
          </note>
          <note>
            Gudrun Schyman och Sten Söderberg uppehåller sig en del vid frågan
            om ett förpliktande samarbete.
          </note>
          <note>
            Låt mig då säga att jag uppfattar varje internationell överenskommelse
            som vi ingår som förpliktande. Det är min förhoppning att företrädare
            för riksdagen i dess helhet skall vara av samma uppfattning. Vi
            är med i ett förpliktande samarbete -- också militärt -- inom
            ramen för
          </note>
          <note>
            Förenta nationerna. Det var bakgrunden till att man i samband
            med att man gick med i FN sade att medlemskap icke var förenligt
            med en strikt neutralitetspolitik. Det är för övrigt en ståndpunkt
            som ännu denna dag -- om än inte så länge till --
          </note>
          <note>
            upprätthålls av Schweiz. Det är klart att vi går in i ett förpliktande
            utrikes- och delvis säkerhetspolitiskt samarbete i fredens tjänst
            både när vi går med i ESK och när vi går med i den europeiska
            unionen.
          </note>
          <note>
            Det är min personliga övertygelse att fredsfrågorna kommer att
            bli allt viktigare i Europa på 90-talet.
          </note>
          <note>
            Men det är fredsfrågor av förändrad karaktär. De är inte framför
            allt militära. Det är inte fråga om att räkna divisioner, brigader,
            flygplan och kärnvapen, utan det är fråga om sociala, ekonomiska,
            ekologiska och nationella motsättningar, problem och utmaningar
            som måste lösas. Det är där fredsfrågorna ligger. Vi ser konsekvenserna
            när misslyckanden kommer. Konflikten i Jugoslavien har till denna
            dag krävt 12 000 döda, och 1,2
          </note>
          <note>
            miljoner människor har förlorat sina hem. Skall vi förklara neutralitet
            inför dessa europeiska tragedier? Skall inte den svenska politiken
            vara ett aktivt engagemang som syftar till att hjälpa till att
            lösa de nationella, de sociala, de ekonomiska och de politiska
            problem som annars drabbar människorna där och ytterst också oss?
            Det är av den anledningen jag är så övertygad om att vi måste
            vara med i ansträngningarna att bygga en fredsallians som kan
            hantera, möta, lösa och klara alla de säkerhetsproblem i vid bemärkelse
            som
          </note>
          <note>
            Europa kommer att stå inför på 1990-talet.
          </note>
          <note>
            Därmed ställs också frågorna om den svenska säkerhetspolitiken
            på ett nytt sätt. Jag tror inte att vi i dag har svaren. Det är
            för tidigt att i dag ge svar på alla frågor. Ingen annan kan det
            i den formativa fas som Europa är inne i. Men låt oss vara öppna
            för framtiden, öppna för debatten, och låt oss inte glömma engagemanget
            för den europeiska freden.
          </note>
          <note type="speaker">
            Anf. 6 GUDRUN SCHYMAN (v):
          </note>
          <note>
            Fru talman! Vi har en statsminister som slingrar sig till fulländning
            och som avslutar sitt anförande med att ställa just den fråga
            jag har ställt. Vi måste ju diskutera hur Sverige skall förhålla
            sig i den nya säkerhetspolitiska ordningen, men låt oss då diskutera
            det, Carl Bildt, och inte en massa annat.
          </note>
          <note>
            Det är väl klart att vi med engagemang skall delta i den process
            som pågår i Norden, i Västeuropa, i
          </note>
          <note>
            Östeuropa, i Centraleuropa, ja i hela världen. Det gör vi också.
            Vi gör det utifrån en utrikes- och säkerhetspolitik som vilar
            på landets eget självbestämmande, och vi agerar i världen på olika
            sätt. Detta har inte att göra med den fråga jag tar upp i min
            interpellation.
          </note>
          <note>
            Jag ställde i min interpellation en mycket enkel och rak fråga:
            Anser statsminister Carl Bildt att Sverige kan delta i ett förpliktigande
            militärt samarbete och att vi som medlem i den europeiska unionen
            skall göra det? Jag menar att det är så man måste ställa frågan,
            eftersom det inte finns något annat val. Det kommer inte att vara
            möjligt för länder att delta som medlemmar i den europeiska unionen
            med mindre än att man också deltar i det försvars- och säkerhetspolitiska
            samarbetet, inkluderande en armé, inkluderande divisioner som
            skall kunna sättas in vid militära konflikter. Det handlar inte
            om FN-stadgan. Det handlar om en armé som kan sättas in vid konflikter
            -- i Östeuropa, i Persiska viken eller var de nu kan komma att
            uppstå.
          </note>
          <note>
            Jag begriper inte att man i det läget och med den utveckling
            som sker i världen i dag kan säga att neutralitetspolitiken har
            spelat ut sin roll. Även om det inte finns någon Berlinmur, även
            om NATO
          </note>
          <note>
            och Warszawapakten inte står mot varandra, så finns NATO fortfarande
            kvar, och det finns nord, och det finns syd. Det kommer naturligtvis
            också framöver att uppstå mängder av konflikter i världen. Det
            kommer att ta ett tag innan tillräckligt många har blivit tillräckligt
            kloka för att förstå att man inte löser konflikter med militära
            medel. Detta vet vi. Det finns fortfarande en mängd herrar som
            tror att det här är det enda och bästa sättet att lösa konflikter.
            Tyvärr kommer det att ta ganska lång tid innan en majoritet har
            insett att det är fullständigt fel väg, att man inte kan bygga
            fred genom krig.
          </note>
          <note>
            Men till dess, Carl Bildt, är det av stort värde att
          </note>
          <note>
            Sverige kan bedriva en utrikes- och säkerhetspolitik som innebär
            att vi inte är tvungna att dras in i militära handlingar som vi
            själva inte har möjlighet att fatta beslut om. Det är ju det som
            kommer att hända vid ett medlemskap i den europeiska unionen.
            Det kommer att bli de befolkningstäta ländernas ministrar som
            genom att forma sina majorieter kommer att avgöra på vilket sätt
            Sverige skall agera vid kommande militära konflikter runt om i
            världen. Det är följden av ett medlemskap i den europeiska unionen.
            Jag tycker då att vi skall vara ärliga nog att tala i klartext
            om det.
          </note>
          <note type="speaker">
            Anf. 7 HANS GÖRAN FRANCK (s):
          </note>
          <note>
            Fru talman! Jag hoppas att regeringsdeklarationen och vad som
            är sagt i den står fast. Det gäller både den tidigare regeringens
            deklaration och den nuvarande. Vad som står där går ut på att
            vi skall föra en alliansfri politik i fred syftande till neutralitet
            i krig.
          </note>
          <note>
            Det är den formuleringen som gäller för vår utrikespotitik till
            dess att något annat beslut har fattats. Jag kan därför inte riktigt
            förstå varför statsministern inte klart och tydligt kan ställa
            sig bakom detta i stället för att tala om att neutralitet och
            neutralitetspolitik inte passar. Det är klart att mycket har förändrats,
            men ändå är detta vår politik. Den kommer att gälla för avsevärd
            tid framåt.
          </note>
          <note>
            När det gäller politikens innehåll vill statsministern tala om
            vad som händer i Jugoslavien. Jag kan dela hans uppfattning att
            det behövs aktiva insatser både av humanitärt slag och fredsbevarande
            karaktär.
          </note>
          <note>
            Det är emellertid något annat än att vi skall ha ett militärt
            engagemang. Det är viktigt att inte blanda ihop begreppen så att
            man av den anledningen kan misstyda.
          </note>
          <note>
            Jag delar statsministerns uppfattning att det har skett en förändring
            beträffande blocken i dag. Men runt om i världen finns ändock
            ett antal militärpakter. Jag skulle önska att vi kom i den situationen
            att alla dessa militärpakter, inte bara
          </note>
          <note>
            Warszawapakten, kunde nedläggas och upphöra med sin verksamhet.
            Det skulle skapa en mycket större tilltro till att en verklig
            förändring har ägt rum. Men så länge som man trots allt vill upprätthålla
            pakter tror jag att den politik vi har fört och bör föra i fortsättningen,
            dvs. att inte ge oss in på något förpliktande militärt samarbete,
            bör gälla.
          </note>
          <note>
            Anf. 8 STEN SÖDERBERG (-):
          </note>
          <note>
            Fru talman! Jag håller med Gudrun Schyman, men jag får akta mig
            för att använda liknande ordval.
          </note>
          <note>
            Paret Schyman--Söderberg har samma uppfattning i den här frågan,
            nämligen att statsministern är vältalig och slingrar sig.
          </note>
          <note>
            Eftersom Jugoslavien kom upp i diskussionen vill jag passa på
            tillfället att tacka statsrådet Svensson som befinner sig här
            för att han engagerar sig humanitärt för slaktade bosnier. Jag
            vill samtidigt kritisera statsministern för att man inte har vidtagit
            mer effektiva åtgärder mot regeringen i Belgrad genom att t.ex.
            kalla hem ambassadören. Det har jag bett om flera gånger i kammaren.
          </note>
          <note>
            (Statsminister Carl Bildt: Nu är det gjort.)
          </note>
          <note>
            Det har ni gjort. Då är vi tacksamma.
          </note>
          <note>
            Jag återkommer till frågan om EG. Numera är det bara Europa som
            existerar i Bildts vokabulär. Våra handelspartner i arabvärlden,
            i Israel och på andra håll tycks plötsligt inte existera. Jag
            tror för min del att Europa, och framför allt Tyskland, är på
            väg mot en ekonomisk kollaps. Vi behöver nog värna om hela världen
            och se till att behålla den neutralitet och det anseende vi har
            på det här området. Jag tror att vi är inne på en mycket farlig
            väg när vi skall gå samman i ett militärt samarbete.
          </note>
          <note>
            Skall våra unga män gå in i en armé som skall sättas in i etniska
            krig på Balkan eller i arabländerna? Det här är mycket allvarliga
            frågor som dessa länder studerar nu. Det gäller Sveriges anseende.
            Den här frågan måste verkligen hanteras seriöst.
          </note>
          <note type="speaker">
            Anf. 9 CARL B. HAMILTON (fp):
          </note>
          <note>
            Fru talman! Man kan få intrycket att målet för den svenska politiken
            är att Sverige skall vara neutralt.
          </note>
          <note>
            Det är i så fall en missuppfattning. Målet för den svenska politiken
            uttryckt i utrikesutskottets betänkande -- liknande formuleringar
            har funnits tidigare -- är att i alla lägen och i former som vi
            själva väljer trygga en handlingsfrihet för oss att som enskild
            nation eller i självvald samverkan med andra länder kunna utveckla
            vårt samhälle politiskt, ekonomisk, socialt och i varje annat
            hänseende.
          </note>
          <note>
            Att vara neutral har tidigare alltså bara varit ett medel att
            driva neutralitetspolitik. Om öst-väst--
          </note>
          <note>
            konflikten har fallit bort, gentemot vem skall man då vara neutral?
            Skall vi vara neutrala mot månen, eller vad har Gudrun Schyman
            för tanke? Skall vi liksom Irland och Schweiz vara neutrala därför
            att vi vill ställa oss vid sidan av världens larm och inte engagera
            oss. Jag trodde inte att detta var en politik som socialister
            brukade driva. Det brukade, åtminstone förr, finnas ett internationalistiskt
            drag.
          </note>
          <note>
            Men det är tydligen borta. Tanken är att nu att politiken i länder
            som Irland och Schweiz utgör ett riktmärke, om jag har förstått
            det rätt.
          </note>
          <note>
            Alliansfrihet är inte heller ett mål för den svenska politiken.
            Vi skall överge neutralitetspolitiken och den alliansfria politiken
            om det är så att målen för den svenska säkerhetspolitiken uppfylls
            på ett bättre och effektivare sätt om vi överger dessa principer
            och t.ex. går in i ett militärt förpliktigande samarbete. Det
            svenska folkets säkerhet och trygghet kan faktiskt ligga i ett
            samarbete snarare än i ett utanförstående.
          </note>
          <note>
            Om t.ex. ESK-staterna skulle enas om att utse
          </note>
          <note>
            NATO som sin militära arm, skulle vi då inte,
          </note>
          <note>
            Gudrun Schyman, gå med i detta NATO? Det är ju inte längre dagens
            NATO, det är ett annat. Skulle
          </note>
          <note>
            Gudrun Schyman välja att stå utanför detta? Detta är en tanke
            som har varit uppe vid flera tillfällen.
          </note>
          <note>
            Låt mig avslutningsvis säga att det inte är fråga om
          </note>
          <note>
            Bulgarien, Rumänien och liknande länder. Det centrala för oss
            är situationen runt Östersjön. Det gäller länder som Ryssland,
            Finland och Baltikum.
          </note>
          <note>
            Det är där de centrala säkerhetspolitiska frågorna finns i vårt
            närområde.
          </note>
          <note type="speaker">
            Anf. 10 Statsminister CARL BILDT (m):
          </note>
          <note>
            Fru talman! Gudrun Schyman och Sten Söderberg anser att jag slingrar
            mig när jag talar om verkligheten. Jag tror dock att det är viktigt
            att tala om verkligheten. Om man inte talar om verkligheten så
            förstår man inte de förändringar som har inträffat i Europa. Mycket
            av Gudrun
          </note>
          <note>
            Schymans testuggande utgår fortfarande ifrån att vi sitter kvar
            i blockkonfrontationens Europa. Det gör vi inte.
          </note>
          <note>
            Det finns ingen avgörande risk föra att vi skall hamna i ett
            storkrig mellan NATO och
          </note>
          <note>
            Warszawapakten. Warszawapakten finns inte.
          </note>
          <note>
            Ryssland håller på att avveckla sin offensiva militära potential
            mot Västeuropa. Ryssland har förklarat att dess långsiktiga intresse
            är att bli medlem av NATO. Den framtidsvision som Carl B.
          </note>
          <note>
            Hamilton skisserade är inte mycket till framtidsvision. Den kan
            komma att realiseras redan inom loppet av de närmaste veckorna,
            med den snabba diplomatiska utveckling som nu pågår mellan de
            olika västeuropeiska, atlantiska länderna och den ryska regeringen.
          </note>
          <note>
            Situationen har förändrats. Kom upp från blocktänkandets gamla
            vallgravar i denna mening,
          </note>
          <note>
            Gudrun Schyman, och inse hur det nya Europa ser ut. Men det nya
            Europa är inte problemfritt. Det nya Europa har säkerhetsproblem
            i t.ex. Bosnien-
          </note>
          <note>
            Hercegovina. Det är den typ av konfliker och tragedier som finns
            i det nya Europa.
          </note>
          <note>
            Vi hade en typ av politik för att värna vår säkerhet och bidra
            till fred i ett Europa där blocken stod mot varandra -- ett Europa
            då Berlinmuren och kommunismen fortfarande fanns. Nu måste vi
            i stället vara öppna för att andra instrument kan vara riktiga
            i det nya Europa med de nya konflikterna.
          </note>
          <note>
            I Bosnien-Hercegovina i Jugoslavien har man konflikt. Vi går
            in med omfattande humanitära insatser, det har nämnts. Regeringen
            går in med
          </note>
          <note>
            40--50 milj.kr. som hjälp till flyktingsituationen där nere.
            Vi har också att hantera en flyktingsituation i vårt eget land.
            Vi samtalar med andra europeiska regeringar om hur man skall samordna
            detta, så att det inte blir en kapplöpning av något slag mellan
            olika europeiska länder. Man har sammankallat en stor diplomatkonferens
            som EG driver. Man driver en annan via Förenta nationerna. Sverige
            är engagerat i båda konferenserna.
          </note>
          <note>
            Det har emellertid också visat sig vara nödvändigt att vidta
            direkt militära åtgärder genom att sätta in fredsbevarande FN-styrkor.
            Sverige deltar i dessa.
          </note>
          <note>
            Vi deltar med en militär enhet som tyvärr hamnade i Sarajevo.
            Man har tvingats att dra tillbaka den till
          </note>
          <note>
            Belgrad eftersom den hamnade i stridszonen. Det var nödvändigt
            att sätta kraft bakom de diplomatiska orden, framför allt gentemot
            den jugoslaviska armén och i någon utsträckning gentemot regeringen
            i Belgrad. Detta skedde. Jag tror att detta kommer att ske igen.
            Jag tror att hela denna spännvidd av instrument kommer att vara
            nödvändig i europeisk fredspolitik i framtiden. Det är om detta
            det handlar.
          </note>
          <note>
            Sten Söderberg var av någon anledning inne på
          </note>
          <note>
            Mellersta östern. Jag trodde att vi diskuterade
          </note>
          <note>
            Europa, men för min del kan vi gärna diskutera
          </note>
          <note>
            Mellersta östern. Vi följer FN när det gäller
          </note>
          <note>
            Libyen. Vi är icke neutrala när det gäller vad
          </note>
          <note>
            Kadhafi har för sig och när det gäller internationell terrorism
            -- tvärtom. Vi stöder FN-samfundets ansträngningar att få Kadhafi
            att upphöra även med sådant som kan misstänkas vara stöd till
            internationell terrorism. Vi var inte neutrala gentemot Saddam
            Hussein. Vi stödde FN-
          </note>
          <note>
            koalitionens åtgärder. Vi bidrog också i någon utsträckning genom
            ett fältsjukhus.
          </note>
          <note>
            Det var inte neutraliteten som var viktig i dessa bägge konflikter,
            utan det var det engagemang som
          </note>
          <note>
            Sverige hade på folkrättens sida. På samma sätt blir det i den
            typ av konflikter vi nu ser i Bosnien-
          </note>
          <note>
            Hercegovina. Skulle vi följa klassisk neutralitetsdoktrin av
            den mest puristiska skolan, skulle vi säga att det som händer
            i Jugoslavien inte angår oss. Vi deltar inte i någon utrikespolitisk
            samordning för att försöka lösa konflikten. Vi deltar inte i några
            FN-operationer. Vi tycker att det som de gör med varandra bara
            angår dem och inte oss svenskar. Detta skulle vara en från fredsutgångspunkt
            oansvarig politik. Det tror jag inte att någon av oss i grunden
            har ett intresse att verka för. Vi är en nation som är öppen för
            samverkan med omvärlden och som är engagerad i fredsfrågorna.
            När de ser ut på ett annat sätt i en ny europeisk verklighet skall
            vi också vara beredda att angripa dem på ett nytt sätt.
          </note>
          <note>
            Gudrun Schyman målar upp de hiskeligaste bilder och att det här
            skulle kunna leda till att vi går in i en militär samverkan där
            vi själva mot vår egen vilja dras in med svenska soldater i militära
            operationer i främmande länder. Detta är en fantasibild utan förankring
            i verkligheten. Sådant diskuteras inte, såant är inte aktuellt
            och sådant kommer vi inte heller att vara intresserade av.
          </note>
          <note>
            Däremot diskuterar man olika typer av fredsbevarande operationer,
            där man fattar beslut om vad man skall göra. Man kan göra det
            inom
          </note>
          <note>
            FN:s ram eller inom ramen för den europeiska samverkan. Det kan
            vara EEK, den europeiska unionen, och det kan i framtiden möjligen
            vara den västeuropeiska unionen eller det s.k. NACC som blir operativt
            i detta sammanhang. Det är dock enskilda länders fria belslut
            som avgör. Svenska värnpliktiga försvarar Sverige och ingenting
            annat.
          </note>
          <note>
            Gudrun Schymans försök att måla upp bilden av motsatsen visar
            litet av argumentnöden hos vänstern.
          </note>
          <note>
            Talmannen anmälde att Sten Söderberg anhållit att till protokollet
            få antecknat att han inte ägde rätt till ytterligare inlägg.
          </note>
          <note type="speaker">
            Anf. 11 GUDRUN SCHYMAN (v):
          </note>
          <note>
            Fru talman! Jag debatterar inte utifrån någon nöd.
          </note>
          <note>
            Jag läser innantill i papper som har producerats i
          </note>
          <note>
            Bryssel. Det gäller bl.a. papper som är diskussionsunderlag inför
            de kommande besluten om hur det skall gå till när den europeiska
            gemenskapen skall utvidgas, när den europeiska unionen också skall
            fatta belslut om säkerhetsfrågor. Jag läser i de papper där det
            står att det kommer att vara mycket svårt att ha ett säkerhetsoch
            försvarspolitiskt samarbete där något land skall ha vetorätt.
          </note>
          <note>
            Det kommer i så fall innebära att i ett krisläge vid en konflikt
            någonstans i världen finns det något land som kan sabotera allt.
            Det kommer man naturligtvis inte att tillåta. Man kommer självfallet
            att fatta majoritetsbeslut, som de länder som är medlemmar får
            finna sig i vare sig de har tyckt något annat eller inte. Det
            är så beslutsfattandet i allt högre grad går till och skall gå
            till i framtiden inom den europeiska unionen. Det här har jag
            läst innantill i de diskussionsunderlag som cirkulerar.
          </note>
          <note>
            Det är inte alls fråga om någon nöd på argument.
          </note>
          <note>
            Jag tycker att det är hederligt att man sätter sig in i frågorna
            och för ut den information som faktiskt finns och inte viftar
            bort den genom att säga att det inte är aktuellt för oss, att
            det inte står på den politiska dagordningen. Det här är en mycket
            central fråga för väldigt många människor i Sverige:
          </note>
          <note>
            Innebär ett medlemskap i den europeiska unionen också ett medlemskap
            i en västeuropeisk försvarsallians? Det är en mycket central fråga,
            och den måste man svara ja eller nej på. Man måste förhålla sig
            till den frågan; man måste ha en åsikt i den -- om man tycker
            att det är okej att det blir så eller om man i så fall säger:
            hit men inte längre.
          </note>
          <note>
            Hamilton säger ju att han tycker att det är bra om det blir så;
            han tycker att det är ett sätt att lösa problemen och att Sveriges
            säkerhet på det sättet kan bli större. Vi har olika uppfattningar,
            men jag tycker att det är hederligt att man talar om vilken uppfattning
            man har -- om det är en önskvärd utveckling eller inte och om
            man vill arbeta för den utvecklingen eller inte.
          </note>
          <note>
            Det är någonting som jag efterlyser också från statsministern:
            Är det regeringens syn på saken att det är önskvärt att den europeiska
            unionen utvecklar den här försvarsalliansen, vilket den kommer
            att göra vare sig vi tycker att det är önskvärt eller inte? Är
            det önskvärt att Sverige då är med? Är det det som är den nya
            neutralitetspolitiken med europeisk profil? Det frågar jag mig,
            och jag skulle gärna vilja ha ett svar på den frågan.
          </note>
          <note>
            Det är inte jag som sitter fast i blocktänkande.
          </note>
          <note>
            Problemet är större -- den europeiska unionen är en produkt av
            det kalla kriget och är i sig ett nytt, västeuropeiskt stormaktsblock,
            som kommer att förhålla sig som en stormakt i alla politikens
            internationella fora och som en stormakt, tala med en röst i alla
            ekonomiska och politiska frågor. Det är ett stormaktsoch ett blocktänkande
            som borde vara passerat -- det håller jag med om -- men i stället
            håller man alltså på och bygger upp ett nytt stormaktsblock.
          </note>
          <note type="speaker">
            Anf. 12 DANIEL TARSCHYS (fp):
          </note>
          <note>
            Fru talman! Flera talare i den här debatten har erinrat om utrikesutskottets
            betänkande om säkerhetspolitik och nedrustning, som diskuterades
            här i kammaren i torsdags. Det kommer att företas till omröstning
            i morgon bitti. Jag tror att det är angeläget att kort summera
            vad det betänkandet gick ut på.
          </note>
          <note>
            Det är första gången som riksdagen har behandlat vår utrikespolitik
            sedan valet 1991. När vi i betänkandet gör detta noterar vi i
            vår utrikespolitik både drag som är konstanta och nya drag. Till
            det nya hör att den utrikespolitiska situationen radikalt har
            förändrats genom Warszawapaktens upplösning och genom Sovjetunionens
            upplösning.
          </note>
          <note>
            En helt ny säkerhetspolitisk situation finns i vår omvärld.
          </note>
          <note>
            Utskottet betonar också att det i olika institutioner pågår parallella,
            kompletterande strävanden att stärka den europeiska säkerheten
            -- det pågår inom den europeiska säkerhetskonferensen, inom
          </note>
          <note>
            Atlantpakten, inom NATO:s s.k. koordinerade råd, där de östeuropeiska
            staterna medverkar, och inom västeuropeiska unionen, som har fått
            ett nytt mandat genom toppmötet i Maastricht.
          </note>
          <note>
            Utskottet säger -- och nu avser jag inte säkerhetsbetänkandet
            utan det som gäller Sverige och EG -- att utskottet delar regeringens
            uppfattning att ansökan om medlemskap grundas på insikten att
            Sverige måste ansluta sig till alla delar av samarbetet i EG.
            Sverige har ett starkt intresse av att så snabbt som möjligt kunna
            medverka i Europeiska unionens utveckling.
          </note>
          <note>
            Utskottets sammanfattande bedömning är att resultatet från Europeiska
            rådets möte i Maastricht och unionsfördraget är förenligt med
            Sveriges strävanden att bli medlem i EG. -- Detta är, betonar
            jag, fru talman, ett enhälligt utskottsbetänkande.
          </note>
          <note>
            Det här innebär inte att vi som medlemmar i
          </note>
          <note>
            Europeiska unionen omedelbart kommer att blandas in i något gemensamt
            försvar. Vad man i
          </note>
          <note>
            Maastricht kom överens om var att ha en gemensam säkerhetspolitik,
            som med tiden kan leda till ett gemensamt försvar. Man gav också
            den västeuropeiska unionen i uppdrag att intensifiera sitt samarbete.
          </note>
          <note>
            De nio medlemmar i Europeiska gemenskapen som är medlemmar i
            Västeuropeiska unionen utfärdade samtidigt en inbjudan i två riktningar.
            Man inbjöd
          </note>
          <note>
            NATO-medlemmar som står utanför Europeiska gemenskapen att bli
            associerade medlemmar. Man inbjöd samtidigt EG-medlemmar som inte
            är medlemmar i NATO, dvs. Irland, Danmark och
          </note>
          <note>
            Grekland, att bli antingen observatörer eller medlemmar.
          </note>
          <note>
            Den inbjudan riktades alltså enbart till andra länder än Sverige.
            Sverige har inte fått någon sådan inbjudan, och utskottet konstaterar
            därför att det inte har någon aktualitet för Sverige att i dag
            ta ställning till medlemskap eller någon annan typ av förbindelse
            med Västeuropeiska unionen.
          </note>
          <note>
            Däremot kommer den frågan med tiden att bli aktuell för oss --
            vi måste så småningom ta ställning till om vi önskar delta i det
            samarbete som sker inom denna västeuropeiska union, men det är
            alltså inte så att det är en nödvändig ingrediens i medlemskap
            i den europeiska gemenskapen -- det framgår alldeles klart och
            tydligt av de deklarationer som gjordes i Maastricht.
          </note>
          <note type="speaker">
            Anf. 13 CARL B. HAMILTON (fp):
          </note>
          <note>
            Fru talman! Gudrun Schymans problem är kommunisters vanliga problem,
            nämligen föreställningen att det skall råda något slags planmässig
            hushållning. Gudrun Schyman tänker sig att man nu skall kunna
            göra upp en femårsplan över Europas säkerhetspolitik framöver,
            och vill veta exakt hur det ser ut den 31 december planens sista
            år.
          </note>
          <note>
            Men så ser det inte ut. Här har vi, som Carl Bildt uttryckte
            det, en formativ process, och vi vet inte exakt var det hela kommer
            att landa, men vad vi vet är att det är ett sökande mellan ett
            stort antal europeiska länder efter ett visst mål, nämligen en
            ökad stabiblitet och säkerhet för den här regionen.
          </note>
          <note>
            Sedan dyker det här upp olika bokstavskombinationer -- WEU, NATO,
            NACC,
          </note>
          <note>
            ESK, osv. Gudrun Schyman behöver inte hänga upp sig så mycket
            som hon gör på exakt vilken bokstavskombination som gäller --
            det som är det centrala är strävan: Man försöker möta en efterfrågan
            på säkerhet och stabilitet, och det kommer att ske i en eller
            annan form.
          </note>
          <note>
            Jag menar att om Sveriges säkerhetspolitiska mål bättre uppfylls
            genom att vi är med i detta, skall vi vara med i det, även om
            det innebär att vi ger upp vår alliansfrihet. Låt mig ta det mest
            drastiska exemplet: Vi har tidigare talat om ESK och om att
          </note>
          <note>
            NATO blir ESK:s militära arm.
          </note>
          <note>
            Ett annat exempel är om Sverige, Baltikum och
          </note>
          <note>
            Ryssland tillsammans med övriga Norden och övriga Europa var
            med i samma allians -- då skulle vårt säkerhetspolitiska problem
            i närområdet mer eller mindre bortfalla. Gudrun Schyman kan väl
            ändå inte önska att vi skulle stå vid sidan av en sådan möjlighet!
            Även Gudrun Schyman skulle väl kunna tänka sig att gå med i ett
            sådant samarbete.
          </note>
          <note>
            Det är naturligtvis så att om Europa får en starkare ställning
            i världen kan man inte bara säga att detta är dåligt. Man måste
            ju bedöma om det är bra eller dåligt, och det beror på vilken
            politik som Europa då kommer att driva. Alternativet kan ju vara
            att japanerna eller amerikanarna eller någon annan grupp av länder
            får ett starkt inflytande i världen.
          </note>
          <note>
            Det är kanske bättre att européerna får det.
          </note>
          <note type="speaker">
            Anf. 14 Statsminister CARL BILDT (m):
          </note>
          <note>
            Fru talman! Vi är inne i en övergångsperiod -- det är inget tvivel
            om det. Det är en formativ fas för hela det europeiska säkerhets-
            och samarbetssystemet, och det leder till nya frågor och så småningom
            också till nya svar.
          </note>
          <note>
            Som jag konstaterade när vi den 15 januari diskuterade detta
            här i kammaren är detta i och för sig ingen nyhet. Det var en
            motsvarande situation efter första världskrigets slut. Det fanns
            då de som ville att Sverige skulle gå med i Nationernas förbund,
            och det fanns de som ansåg att detta var alldeles fel och att
            den klassiska neutralitetspolitiken skulle ligga kvar. Då var
            det vänstern som stod för internationalismen och den dåvarande
            högern som ville stå kvar vid en klassisk neutralitet.
          </note>
          <note>
            Jag råkar tillhöra dem som tycker det var rätt att gå in i Nationernas
            förbund, att verka för en europeisk fredsordning, och jag tror
            trots allt att mycket hade blivit sämre i Europa om det försöket
            inte hade skett.
          </note>
          <note>
            Nästa gång vi stod i samma situation var i samband med andra
            världskrigets slut. Frågeställningen var:
          </note>
          <note>
            Skall vi gå med i Förenta nationerna eller inte? Den som hade
            varit utrikesminister under neutralitetsperioden under kriget
            -- Christian
          </note>
          <note>
            Günther -- var starkt emot detta. Han sade: Går vi med i Nationernas
            förbund med dess bestämmelser om förpliktande militär samverkan
            överger vi neutralitetslinjen. Östen Undén och en bred opinion
            sade: Det är värt att göra detta -- det ligger i fredens intresse,
            och vi kan bibehålla en nationell säkerhetspolitik i alla fall.
          </note>
          <note>
            Nu är vi där igen. Nu är det inte ett hett världskrig som är
            slut -- nu är det det kalla kriget som är slut, och nu måste vi
            också fatta nya beslut.
          </note>
          <note>
            Vänsterpartiet har utmärkt sig för att ha svårt att frigöra sig
            från både sitt eget och andras förgångna.
          </note>
          <note>
            Det är dess mest utmärkande drag i den debatt som nu pågår. Att
            man är så låst vid gamla blockstereotyper i sin bild av den europeiska
            utvecklingen är trots allt förvånande.
          </note>
          <note>
            Gudrun Schyman svarade inte på min fråga vad hon vill göra i
            Kroatien. Skall vi förklara neutralitet?
          </note>
          <note>
            Skall vi ställa oss utanför de europeiska fredsansträngningarna?
            Skall vi säga att vi inte vill ha medverkan i den militära operation
            som under
          </note>
          <note>
            FN:s regi pågår i Kroatien; ett förband fanns också i Bosnien-Hercegovina?
            Vad menar Gudrun
          </note>
          <note>
            Schyman egentligen med sin politik i den nya europeiska situationen?
            Det skulle vara intressant att få ett svar på det.
          </note>
          <note>
            De papper som Gudrun Schyman påstår att hon har läst skulle det
            vara bra intressant att få se. Det står ingenting på några papper
            som skulle leda till att andra kan fatta beslut om att mot svenska
            regeringens vilja och därmed mot riksdagens vilja sända svenska
            värnpliktiga att slåss i främmande länder. Sådana papper finns
            inte -- det är skräckföreställningar avsedda att vilseleda i debatten.
            Detta är argumentnöden. Ni har i
          </note>
          <note>
            Vänsterpartiet lagt fredsfrågan åt sidan och ägnar er åt skräckpropaganda.
            Det är inte något vidare hedrande.
          </note>
          <note type="speaker">
            Anf. 15 GUDRUN SCHYMAN (v):
          </note>
          <note>
            Fru talman! Jag kan naturligtvis vända mig till
          </note>
          <note>
            Daniel Tarschys, och i och med det också till Carl
          </note>
          <note>
            B. Hamilton -- ni tillhör ju samma parti; jag får väl göra på
            det sättet -- och även till statsministern.
          </note>
          <note type="speaker">
            Anf. 16 TALMANNEN:
          </note>
          <note>
            Formellt är det alltså Daniel Tarschys som Gudrun
          </note>
          <note>
            Schyman vänder sig till.
          </note>
          <note type="speaker">
            Anf. 17 GUDRUN SCHYMAN (v):
          </note>
          <note>
            Fru talman! Daniel Tarschys! Det är inte så att
          </note>
          <note>
            Vänsterpartiet eller den EG-kritiska opinion som finns i Sverige
            i dag förespråkar en isolationistisk linje eller att Sverige skall
            ställa sig utanför -- detta förhatliga ord! Vem vill vara utanför?
          </note>
          <note>
            Vad vi säger är att vi vill ha ett internationellt samarbete,
            byggt på varje lands egen självbestämmanderätt -- det är den det
            handlar om.
          </note>
          <note>
            Den bör vara grunden för det aktiva internationella samarbete
            som vi skall bedriva i alla politiska frågor, inkl. säkerhetspolitiska
            frågor. Men det skall finnas en beslutanderätt hos varje land.
            Vi vill inte att Sverige skall bli en delstat i den västeuropeiska
            unionen som överlåter sin beslutanderätt i viktiga politiska frågor,
            inkl.
          </note>
          <note>
            säkerhets- och försvarspolitiska, till ett ministerråd i Bryssel.
            Det är vad vi säger.
          </note>
          <note>
            När jag säger att jag läser papper om hur det skall gå till när
            det skall ske en utvidgning av den europeiska unionen är det just
            den typen av diskussioner jag tänker på där man har sagt att man
            inte kan ha enskilda länder som lägger in sitt veto mot de beslut
            som man vill utforma i ministerrådet.
          </note>
          <note>
            Det kommer också att gälla säkerhets- och försvarspolitiska frågor.
            Det framgår ganska klart av de diskussioner som förts.
          </note>
          <note>
            Det framgår t.ex. av en intervju som Hans Dietrich
          </note>
          <note>
            Genscher gav i augusti 1991. Han sade där att föreställningen
            att man kan avgöra utrikespolitiska frågor, därtill i krissituationer,
            enligt enhällighetsprincipen under hänsynstagande till alla, även
            mycket särskilda intressen, är en illusion.
          </note>
          <note>
            Vi måste förbättra de europeiska organens beslutsprocess, och
            det betyder också utrikes- och säkerhetspolitiska frågor. Med
            det menar man att veto inte kommer att vara möjligt i sådana frågor
            heller.
          </note>
          <note>
            Det här var alltså före besluten i Maastricht. Efter dem har
            det blivit än tydligare. Det kommer inte att tillåtas att några
            länder beter sig på det sättet.
          </note>
          <note>
            Unionens intressen står över de nationella, och medlemmarna skall
            vara lojala, står det i traktatstexterna.
          </note>
          <note>
            Detta säger jag inte därför att jag lider av argumentnöd utan
            därför att det är fakta. Jag tycker att det vore hedervärt om
            vi kunde diskutera fakta i den här frågan. Sedan kan vi respektera
            att vi har olika ståndpunkter och att vi ser olika på det här.
          </note>
          <note>
            Min uppfattning är att det är bra med en aktiv neutralitetspolitik,
            och jag tycker att Sverige i dag borde vara mycket mer aktivt
            i sin neutralitetspolitik än vad man är. Jag menar att det kommer
            att uppstå konflikter i världen, som kanske mer kommer att handla
            om nord och syd än om öst och väst, där det kommer att vara mycket
            värdefullt för många länder att det också finns neutrala, alliansfria
            brobyggande länder, som kan medla i konflikter.
          </note>
          <note type="speaker">
            Anf. 18 DANIEL TARSCHYS (fp):
          </note>
          <note>
            Fru talman! Om man går till
          </note>
          <note>
            Maastrichtdokumenten, finner man att det är fullkomligt glasklart
            att varje medlemsland har vetorätt när det gäller överlåtande
            av befogenheter inom säkerhetspolitiken. I dessa dokument framgår
            det helt klart att det är krav på enhällighet när man vill överlåta
            befogenheter när det gäller säkerhetspolitiken.
          </note>
          <note>
            Om Gudrun Schyman tvivlar på att detta är den gängse tolkningen
            inom EG, skulle jag gärna vilja hänvisa till den vitbok som den
            irländska regeringen just har utfärdat inför folkomröstningen
            på Irland. Irland är intressant från vårt perspektiv, eftersom
            Irland har en speciell säkerhetspolitik som i vissa avseenden
            påminner om den svenska. Irland har därför varit mycket angeläget
            om att
          </note>
          <note>
            Maastrichtöverenskommelsen inte skulle skapa problem för den
            irländska utrikespolitiken. Man har noga bevakat detta perspektiv.
          </note>
          <note>
            Den irländska regeringen redovisar nu i sin vitbok för befolkningen
            på Irland att det är precis på detta sätt, nämligen att någon
            skada inte har skett i fråga om den traditionella säkerhetspolitiken.
            Det blir inte möjligt att genom majoritetsbeslut pressa på
          </note>
          <note>
            Irland någon säkerhetspolitik som Irland inte önskar, utan det
            krävs enhällighet för överlåtande av säkerhetspolitiska befogenheter.
          </note>
          <note>
            Jag tror att detta irländska dokument kan vara av värde för att
            skapa ordning och reda i debatten. Det är precis på det sätt som
            Carl Bildt sade, nämligen att det krävs enhällighet på säkerhetspolitikens
            område för överlåtande av befogenheter.
          </note>
          <note>
            Fru talman! Jag vill till sist i denna debatt säga att det är
            viktigt att det dokument som utrikesutskottet diskuterade i torsdags
            och som det skall fattas beslut om i morgon, Säkerhet och nedrustning,
            och det betänkande som heter Sverige och EG, noga studeras. De
            inrymmer en framflyttning av positionerna när det gäller svensk
            utrikespolitik.
          </note>
          <note>
            Det är första gången efter valet som riksdagen definierar utrikespolitiken.
            Här finns viktiga element av kontinuitet. Traditionella mål för
            svensk säkerhetspolitik och svensk utrikespolitik bekräftas, men
            vår hållning anpassas också efter det som har inträffat i vår
            omvärld sedan tidigare viktiga deklarationer gjordes. Här finns
            en mycket klart deklarerad öppenhet från svensk sida att delta
            i det gemensamma arbete som nu pågår för att stärka säkerheten
            och skapa en ny fredsordning i
          </note>
          <note>
            Europa.
          </note>
          <note>
            I detta arbete kommer vi inte att låta oss hindras av en inaktuell
            bild av den säkerhetspolitiska omgivningen. Vi är helt på det
            klara med att det har skett viktiga förändringar, att vi måste
            söka vår säkerhet i ett breddat säkerhetsbegrepp och att vi måste
            söka samarbete med andra stater i Europa.
          </note>
          <note>
            Talmannen anmälde att Gudrun Schyman anhållit att till protokollet
            få antecknat att hon inte ägde rätt till ytterligare inlägg.
          </note>
          <note type="speaker">
            Anf. 19 Statsminister CARL BILDT (m):
          </note>
          <note>
            Fru talman! Jag skall försöka att inte polemisera mot Gudrun
            Schyman. Jag vill bara göra ett konstaterande. Hon säger att Vänsterpartiet
            inte vill isolera sig utan samverka på något annat sätt med några
            andra. Men det börjar bli litet öde på den kanten. Alla europeiska
            länder vill ju vara med i det samarbete som EG och Europeiska
            unionen innebär. I dag har samtliga västeuropeiska länder, med
            undantag av Island, ansökt om eller kommer att ansöka om medlemskap
            i Europeiska gemenskapen. Detta inkluderar numera t.o.m.
          </note>
          <note>
            Schweiz, som tidigare har varit så bokstavstroende när det gäller
            neutralitetspolitiken att man inte ens ansökt om medlemskap i
            Förenta nationerna, eftersom man inte har ansett detta vara förenligt
            med neutralitetspolitiken. Det kommer därför att bli ett enkelt
            samarbete för Vänsterpartiet, eftersom man kommer att få samarbeta
            med sig själv. Ingen annan vill vara med i detta.
          </note>
          <note>
            Jag vill bara understryka det som Daniel Tarschys har sagt om
            utrikesutskottets betänkande. Det är ett viktigt dokument. Det
            innebär en betydelsefull framflyttning av svenska positioner.
            Det visar den breda förankring som finns för den svenska
          </note>
          <note>
            Europapolitiken. Det utgår från det ställningstagande som har
            gjorts av de europeiska regeringarna i Maastricht och som nu ratificeras
            av det ena parlamentet efter det andra och i olika folkomröstningar.
          </note>
          <note>
            Om det skulle ske förändringar därutöver kräver de nya regeringskonferenser.
            De kräver enhällighet mellan samtliga de deltagande staterna,
            och de kräver en ratifikationsprocedur i olika former i var och
            en av dessa stater. Det är ingen liten sak att ändra detta.
          </note>
          <note>
            När det gäller de tankar som finns inför framtiden, vidhåller
            jag vad jag har sagt, nämligen att det inte finns några tankar
            och inga planer som går ut på att några andra genom majoritetsbeslut,
            mot någon stats vilja, skulle kunna skicka den statens soldater
            till något främmande land. Det gäller allmänt, och det gäller
            i all synnerhet svenska värnpliktiga. Det svenska värnpliktssystemet
            är till sin natur ett system där vi alla har plikten att vara
            med och försvara Sverige, men det är också där som gränsen går.
          </note>
          <note>
            Detta tvingar oss emellertid aldrig till passivitet när det gäller
            de europeiska fredsfrågorna. Vi vill aktivt vara med och bygga
            upp en europeisk fredsallians.
          </note>
          <note>
            Vi kan inte stå likgiltiga inför europeiska tragedier som den
            vi ser i Bosnien-Hercegovina. Vi inser att freden och säkerheten
            bara kan bygga på samarbete. Den isolationismens väg som de företräder
            som har svårt att frigöra sig från det förgångna kommer aldrig
            att bli Sveriges väg.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1991/92:190 om åtgärder mot koldioxidutsläppen
          </note>
          <note>
            Anf. 20 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Annika Åhnberg har ställt en interpellation med fyra
            frågor till statsministern om åtgärder mot koldioxidutsläppen.
          </note>
          <note>
            Den första frågan är om regeringen övergett sina ambitioner när
            det gäller koldioxidutsläppen. Den andra frågan gäller tidpunkten
            för en redovisning av hur målen skall nås om svaret på den första
            frågan är nej. Den tredje frågan avser vad regeringen ämnar göra
            åt trafikens koldioxidutsläpp. Den sista frågan är om regeringen
            kommer att skärpa kraven på kommunernas energiplaner.
          </note>
          <note>
            Arbetet inom regeringen är så fördelat att det är jag som skall
            svara på interpellationen.
          </note>
          <note>
            På den första frågan kan jag svara ett klart nej. Jag vill inledningsvis
            erinra om att inriktningen av regeringens politik syftar till
            att skapa en hållbar ekonomisk utveckling som ger en förutsättning
            för att utveckla ny miljömässigt bättre teknik och att stimulra
            effektiv resursanvändning inom alla områden. En sådan inriktning
            har stor betydelse för att bemästra de problem som följer av utsläpp
            av växthusgaser.
          </note>
          <note>
            Regeringen har senast i samband med kompletteringspropositionen
            redovisat sin syn vad gäller klimatfrågan och behovet av insatser
            för att begränsa koldioxidutsläppen. Regeringens förslag i kompletteringspropositionen
            innebär bl.a. en höjning av koldioxidskatten från 25 öre per kg
            koldioxid till 32 öre. Vidare innebär förslaget att även den konkurrensutsatta
            industrin kommer att omfattas av en likformig koldioxidskatt.
          </note>
          <note>
            Omläggningen av energibeskattningen innebär att
          </note>
          <note>
            Sverige i ännu högre grad kommer att inta en tätposition internationellt
            sett vad gäller åtgärder på klimatområdet. Det är i dagsläget
            bara de nordiska länderna och Holland som har infört en koldioxidskatt
            på bränslen. Den finska och holländska skattesatsen understiger
            1 öre/kg koldioxid, medan skattesatsen i Danmark uppgår till 10
            öre/kg för hushållen. I Norge varierar koldioxidskatten beroende
            på bränsleslaget och uppgår för t.ex. olja och kol till ca 10
            öre/kg koldioxid.
          </note>
          <note>
            Jag vill här också hänvisa till att regeringen avsatt ytterligare
            500 milj.kr. årligen för att bl.a. främja energihushållning och
            användning av förnybara energikällor. Vidare kommer biobränslekommissionen
            i juli detta år att föreslå åtgärder för att stödja biobränslen.
          </note>
          <note>
            Sveriges fortsatta insatser på klimatområdet måste vidare ses
            i ljuset av det nyligen avslutade arbetet med att utforma en global
            ramkonvention om klimatfrågan. Förhandlingsresultatet visar att
            alla deltagande länder, inkl. USA, är medvetna om klimatfrågans
            allvar och är beredda att vidta åtgärder för att begränsa utsläpp
            av växthusgaser.
          </note>
          <note>
            Konventionen, som fått en uttalat processinriktad karaktär, innehåller
            åtaganden för industriländerna att anta program och vidta åtgärder
            för att begränsa utsläppen av alla växthusgaser. Till detta är
            kopplat en rapporteringsskyldighet som skall läggas till grund
            för utvärdering och successiva förändringar av åtgärderna. Konventionen
            ger en klar signal att åtgärder för att begränsa utsläppen av
            alla växthusgaser kommer att vidtags, trots de osäkerheter rörande
            växthuseffekten som ännu föreligger. En stor fördel är att man
            har skapat en institutionell uppbyggnad för att säkra implementeringen
            av konventionen. Alla parter är också överens om att inte vänta
            på det formella ikraftträdandet utan vidta åtgärder omedelbart
            efter undertecknandet i Rio.
          </note>
          <note>
            Naturvårdsverket har regeringens uppdrag att göra en bred redovisning
            av vilka ytterligare åtgärder som kan vidtas i Sverige för att
            begränsa utsläpp av koldioxid och andra växthusgaser. Uppdraget
            som kommer att redovisas till regeringen senast den 1
          </note>
          <note>
            november i år kommer att omfatta kostnader och åtgärdsmöjligheter
            inom alla samhällssektorer.
          </note>
          <note>
            Regeringen kommer därefter att bereda frågan och redovisa Sveriges
            fortsatta arbete inom klimatområdet. I detta sammanhang kommer
            också regeringen under våren 1993 att föreslå riksdagen att ratificera
            klimatkonventionen.
          </note>
          <note>
            Därmed har jag svarat även på Annika Åhnbergs andra fråga.
          </note>
          <note>
            Beträffande den tredje frågan, om vad regeringen ämnar göra åt
            trafikens koldioxidutsläpp, kan jag också hänvisa till naturvårdsverkets
            kommande klimatrapport, där bl.a. åtgärdsmöjligheter inom trafiksektorn
            skall redovisas. Naturvårdsverket har dessutom inom den s.k. Stockholmsgruppen
            lagt fram ett förslag till gränsvärden för utsläpp av koldioxid
            från vägtrafikfordon.
          </note>
          <note>
            Stockholmsgruppen utgör ett forum för diskussion och samordning
            av bilavgaskrav. I gruppen deltar länder med förhållandevis höga
            ambitioner på bilavgasområdet -- f.n. EFTA-länderna, Danmark,
          </note>
          <note>
            Storbritannien, USA, Canada, Tyskland och
          </note>
          <note>
            Holland. Ett framgångsrikt arbete på detta område kräver en internationell
            koordinering. Sverige deltar därför aktivt i EG/EFTA-samarbetet
            för att utforma framtida normer för fordon. Förslaget till gränsvärden
            för koldioxidutsläpp kommer att användas som underlag i dessa
            diskussioner.
          </note>
          <note>
            Åtgärder för att minska utsläppen av koldioxid från trafiksektorn
            inriktar sig inte enbart på direkta åtgärder avseende fordonen.
            I
          </note>
          <note>
            kompletteringspropositionen föreslås att en samlad översyn av
            ekonomiska styrmedel inom transportsektorn inleds. Det gäller
            i första hand en översyn av beskattningen av bilförmåner, ändrad
            miljöklassindelning för bensin och beskattning av den tunga trafiken.
            Ekonomiska styrmedel har den effekten att de kan påskynda teknisk
            utveckling i miljöanpassad riktning så att en bättre fördelning
            av trafikslagen åstadkommes. I
          </note>
          <note>
            kompletteringspropositionen beskrivs också en vidareutveckling
            av miljöklassningen av fordon och storstädernas möjligheter att
            använda sig av ekonomiska styrmedel. Alla dessa frågor har betydelse
            för trafikens koldioxidutsläpp.
          </note>
          <note>
            I sin fjärde och sista fråga tar Annika Åhnberg upp kommunernas
            energiplanering. Jag delar Annika
          </note>
          <note>
            Åhnbergs uppfattning att den kommunala energiplaneringen är ett
            viktigt instrument. Lagen om kommunal energiplanering har också
            nyligen ändrats så att en miljökonsekvensbeskrivning skall fogas
            till kommunens energiplan.
          </note>
          <note>
            Miljökonsekvensbeskrivningen skall möjliggöra en samlad bedömning
            av vilka effekter planen har på miljön, hälsan och hushållningen
            med naturresurser.
          </note>
          <note>
            Det praktiska miljöarbetet måste ske på lokal nivå även när det
            gäller globala miljöfrågor.
          </note>
          <note>
            Kommunerna har stora kunskaper om de lokala möjligheterna att
            ta till vara förnybara energislag.
          </note>
          <note>
            De har ofta också, som huvudmän för energianläggningar, de operativa
            verktygen för att välja energiformer som är uthålliga. Det är
            därför viktigt att kommunerna inventerar de lokala möjligheter
            som står till buds för att bidra till att ett miljöanpassat energisystem
            med liten klimatpåverkan kan skapas. Samtidigt vill jag emellertid
            understryka att åtgärder på den lokala nivån inte är tillräckliga
            för att styra utvecklingen i önskvärd riktning. Det är därför
            angeläget att utforma generella styrmedel för att uppnå ett miljöanpassat
            energisystem.
          </note>
          <note type="speaker">
            Anf. 21 ANNIKA ÅHNBERG (v):
          </note>
          <note>
            Fru talman! Jag tackar för svaret på min interpellation.
          </note>
          <note>
            Naturligtvis vet jag att det är miljöministern som har ansvaret
            för detta område. Men bakgrunden till att interpellationen ursprungligen
            framställdes till statsministern var det konkreta faktum att
          </note>
          <note>
            Moderata samlingspartiet, som ju är det största och såvitt jag
            förstår det växande regeringspartiet, under sin tid som oppositionsparti
            avlämnade förslag till riksdagen som var långtgående när det gällde
            reduktionen av koldioxidutsläppen.
          </note>
          <note>
            Man föreslog en höjning av koldioxidskatten till
          </note>
          <note>
            46 öre. Dessutom föreslog man en sänkning av de svenska koldioxidutsläppen
            med minst 20 % fram till år 2005.
          </note>
          <note>
            Nu måste det konstateras att det i fråga om det som regeringen
            hittills har gjort inte finns någonting som pekar på att man skulle
            uppnå avsedda resultat. Eller är det så, att miljöministern och
            regeringen menar att man når uppsatta mål genom de förslag som
            hittills har lagts fram?
          </note>
          <note>
            Dessutom är det så, att inte heller de mål som
          </note>
          <note>
            Moderata samlingspartiet har med i sina förslag är tillräckliga.
            Vi vet ju att det skulle behövas en reduktion av koldioxidutsläppen
            med 60--80 %.
          </note>
          <note>
            Vi vet också att det här är ett av de största miljöproblemen
            i det globala perspektivet. Och vi vet att ett land som Kina räknar
            med att kanske
          </note>
          <note>
            20 % av jordbruksproduktionen i de södra delarna av landet kommer
            att gå förlorad.
          </note>
          <note>
            Vidare vet vi att läget för länder som är lågt belägna, t.ex.
            Bangladesh, är katastrofalt. Redan nu ser vi ju hur områden drabbas
            av översvämningskatastrofer.
          </note>
          <note>
            Var finns alltså bromsklossarna i regeringen, och hur kan det
            komma sig att man inte har kommit längre med förslagen?
          </note>
          <note>
            Det förslag till ny energibeskattning som regeringen nyligen
            har lagt fram styr på intet sätt utvecklingen i nämnda riktning.
            Tvärtom kommer det att leda till att industrin i högre grad använder
            sig av fossila bränslen. Men samtidigt vet vi att det är just
            förbrukningen av fossila bränslen som i väldigt hög grad orsakar
            koldioxidutsläppen och den s.k. växthuseffekten. 70 % av förbrukningen
            av fossila bränslen noteras i industriländerna.
          </note>
          <note>
            Jag har all förståelse för att man, när man lägger fram ett förslag
            till energibeskattning, måste ta hänsyn till den svenska industrins
            konkurrensvillkor och att det kanske är nödvändigt med någon typ
            av undantagsregler. Men kravet måste ändå ställas att ett skatteförslag
            skall ha en styrande effekt, så att man kommer bort från en ökad
            användning av fossila bränslen. Så är dock alls inte fallet.
          </note>
          <note>
            Det finns många olika metoder när det gäller att åstadkomma ett
            energiskatteförslag som får nämnda effekter:
          </note>
          <note>
            Man kunde ha använt sig av en konstruktion liknande den som användes
            när miljöavgiften på kväveutsläpp infördes.
          </note>
          <note>
            Man kunde ha tänkt sig ett införande av en trappstegstariff.
            Utifrån de internationella åtaganden som Sverige har gjort och
            de behov som finns skulle man fastställa en gräns. När företag
            överskrider den gränsen infaller skattskyldigheten -- och ganska
            kraftigt.
          </note>
          <note>
            Man kunde ha tänkt sig att förslagen om en reduktion också var
            förenade med kravet på företagen att dessa tar fram planer för
            hur man skulle kunna gå över till en annan typ av energiförbrukning
            eller för hur koldioxidutsläppen skulle kunna minskas.
          </note>
          <note>
            Man kunde ha tänkt sig att använda miljöskyddslagen mera aktivt.
            Dessutom kunde man ha tänkt sig hårda krav i samband med de många
            omprövningar som skall göras under de närmaste åren när det gäller
            koldioxidutsläppen.
          </note>
          <note>
            Inga signaler om att någonting i denna riktning äger rum har
            vi sett från regeringens sida. För de flesta företag innebär det
            nya skatteförslaget en stimulans till ökad användning av fossila
            bränslen. Så var det inte för SSAB, som skulle drabbas av mycket
            kraftigt höjda kostnader. Men nu har en majoritet i näringsuskottet
            gått med på att bevilja undantag för
          </note>
          <note>
            SSAB. Det kol som används i industriprocessen skall inte räknas.
            Ingen avgift skall tas ut fram till
          </note>
          <note>
            1995. Sedan skall regeringen utreda vidare.
          </note>
          <note>
            Jag undrar just hur regeringen ser på framtiden i detta avseende,
            dvs. hur man ser på det som skall ske efter 1995.
          </note>
          <note>
            Det aktuella förslaget är alltså inte bra, och det är mycket
            beklagligt. Det finns ingen som helst möjlighet att få minskade
            koldioxidutsläpp.
          </note>
          <note>
            En grupp forskare redovisade för några år sedan att det skulle
            vara möjligt att minska koldioxidutsläppen globalt med 50 % fram
            till år
          </note>
          <note>
            2020, om det fanns en konsekvent styrning bort från användningen
            av fossila bränslen.
          </note>
          <note>
            Inom EG har en grupp forskare kommit med liknande förslag, och
            också inom Norden har utredningar gjorts som pekar i samma riktning.
          </note>
          <note>
            Varför använder sig regeringen inte av de här forskningsunderlagen
            och lägger fram förslag som överensstämmer med dessa? Varför gör
            man raka motsatsen?
          </note>
          <note>
            Sverige har haft ett gott anseende internationellt.
          </note>
          <note>
            Men i samband med det här förslaget till ny energiskatt har vi
            mötts av en annan typ av uppmärksamhet från omvärlden. Nu talar
            man i stället om att Sverige förlorar sin position som ledande
            miljönation. Det tycker jag är mycket beklagligt. Inte heller
            gynnas våra möjligheter att aktivt arbeta för att den klimatkonvention
            som skall antas på Riokonferensen blir så stark som möjligt.
          </note>
          <note>
            Till sist vill jag när det gäller trafiken säga följande.
          </note>
          <note>
            I Tyskland talas det allt oftar om ''Verkehrsinfarkt'', trafikinfarkten.
            Tyska trafikpolitiker och forskare kräver nu att EG gör något
            åt trafiken. Man räknar nämligen med att förverkligandet av den
            inre marknaden kommer att innebära att antalet varutransporter
            i Tyskland fördubblas. Samma bild gäller för övriga Europa. Var
            finns Sverige i den debatten? Jag har inte hört att den svenska
            regeringen har tagit ställning för de tyska ståndpunkterna eller
            att man aktivt försöker åstadkomma förändringar på trafikpolitikens
            område.
          </note>
          <note>
            Anf. 22 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Låt mig repetera förutsättningarna för det förslag
            som nu ligger på riksdagens bord.
          </note>
          <note>
            Som både Annika Åhnberg och jag känner till är det underlag som
            vi har haft till vårt förfogande producerat av en utredare med
            direktiv från den tidigare regeringen. Det är alltså inte fråga
            om en fullständig klimatstrategi. Jag trodde att det stod fullständigt
            klart i det här sammanhanget.
          </note>
          <note>
            Det vi har anledning att göra härefter kan jag gärna återkomma
            till. En del av det har jag berört i interpellationssvaret. Det
            är det självklara att vi skall återkomma till uppföljningen av
            Rio och det självklara att vi mot denna bakgrund skall återkomma
            till uppföljningen av vår egen klimatstrategi.
          </note>
          <note>
            Men vi har haft att hantera en annan situation, dvs.
          </note>
          <note>
            hur man skulle skapa en avvägning mellan konkurrensneutralitet
            och miljökrav. Då hävdar jag att de förslag som har förelagts
            riksdagen ökar miljöstyrningen inom energibeskattningen, inte
            motsatsen. Vi lyckas dessutom kombinera det med en rimlig fördelning.
            Men jag skall inte gå in på de komponenter som ligger vid sidan
            av den direkta kopplingen till koldioxidutvecklingen.
          </note>
          <note>
            Styrningen mot bättre miljö förstärks alltså. Varför kan jag
            säga det? Jo, därför att vi tar in mer skatt än sänkningen motsvarar.
            Det är klart att man kan säga att effektiviteten är mindre på
            de områden som får en höjning än på de som får en sänkning.
          </note>
          <note>
            Men det återstår verkligen att se. Dessutom finns det en skillnad
            mellan de 4 miljarder som vi ökar och de 3,4 som vi sänker. 500
            miljoner ytterligare --
          </note>
          <note>
            alltså lika mycket till årligen som hela energiöverenskommelsen
            innehöll -- går till det förnybara området. Man måste vara en
            total pessimist för att tycka att detta är en sänkt ambitionsnivå.
          </note>
          <note>
            Jag har naturligtvis hur många argument som helst.
          </note>
          <note>
            Jag åberopar dem inte gärna. Men jag tycker hjärtligt illa om
            debattörer här i Sverige som hela tiden talar illa om sitt lands
            ambitioner på det här området, när vårt problem, Annika Åhnberg,
            är de länder som omger oss och som inte alls har våra ambitioner.
            Det är vårt problem, i Rio och i
          </note>
          <note>
            Europa.
          </note>
          <note>
            EG lyckas inte samla sig till ett enhetligt beslut. Vi får se
            vad som händer i morgon eller på onsdag, om de kan göra det. Men
            alla deras yrkanden har hittills gjorts i förhållande till det
            USA och Japan gör. Hur är det med våra nordiska grannländer?
          </note>
          <note>
            Ligger de före oss på det här området? Jag har i mitt svar redogjort
            för hur situationen är. Detta är vårt problem. Vi är fem sex länder
            i världen som har infört koldioxidskatt över huvud taget. Då står
          </note>
          <note>
            Annika Åhnberg här och ifrågasätter Sveriges ledande roll på
            detta område. Jag tycker att det är så häpnadsväckande att jag
            inte har ord för det.
          </note>
          <note>
            Men hon är tyvärr inte ensam om det. Så gör också socialdemokrater
            och miljöpartister i den allmänna debatten. Det förefaller som
            om man över huvud taget inte vet vad man talar om eller var problemen
            finns. Observera alltså att syftet med regeringens förslag var
            att skapa en avvägning mellan kostnadsneutralitet och miljöansvar.
            Vi har lyckats att klara miljöansvaret i det sammanhanget. Jag
            har ingenting att redovisa på den punkten som skulle vara en nackdel.
          </note>
          <note>
            Det finns problem, det är jag den förste att erkänna. Det har
            jag sagt också. Det är smärtsamt att behöva sänka skatten på fossila
            bränslen.
          </note>
          <note>
            Samtidigt har vi ökat möjligheterna till marginaleffekter på
            detta område, dvs. de gamla utomordentligt dåliga nedsättningsreglerna
            på energiområdet förändras så att industrin får känna av varje
            ökning av sin fossilbränsleeldning i fortsättningen. De flesta
            företag kommer inte upp till taket på den nya nivån. Det är klart
            att det ökar pressen på företagen, mer än det gamla systemet,
            som fungerade mer som en fiskal pålaga. Det togs ut en kloss i
            botten, lika för alla. När man hade passerat den nivån, 1,2 %
            av försäljningsvärdet, påverkades man inte längre.
          </note>
          <note>
            Vi har dessutom anmält i propositionen, och det har en direkt
            koppling till koldioxiden, att vi skall återkomma till översynen
            av nedsättningen av skatt på fossila bränslen som används i kraftvärmeverk.
          </note>
          <note>
            Det finns, som måhända Annika Åhnberg också känner till, utredningar
            i biobränslekommissionen som redan är klara och som det bara är
            att hämta ut.
          </note>
          <note>
            När det gäller trafiken har jag i detta sammanhang aviserat att
            vi kommer att ge naturvårdsverket ett uppdrag som innebär miljöklassning
            av bensin. Det innebär naturligtvis möjligheter att differentiera
            hårdare mellan det som vi vill ha in och det som vi vill ha ut,
            sådant som skapar koldioxidutsläpp. Det innebär också en ytterligare
            chans för förnybara bränslen.
          </note>
          <note>
            Sammanfattningsvis är detta naturligtvis bara ett steg ett knappt
            år efter det att vi hade den förra diskussionen om klimatstrategi.
          </note>
          <note type="speaker">
            Anf. 23 ANNIKA ÅHNBERG (v):
          </note>
          <note>
            Fru talman! Jag måste säga att miljöministerns upprördhet förvånar
            mig litet. Det är faktiskt en oppositionspolitikers roll att avslöja
            det man tycker är brister i regeringens politik. Jag kan inte
            påminna mig att Olof Johansson under sin tid som oppositionspolitiker
            var så angelägen om att ständigt vårda det svenska ryktet eller
            mån om att hålla den dåvarande socialdemokratiska regeringen under
            armarna. Jag tycker faktiskt att en regering får tåla kritik.
          </note>
          <note>
            Dessutom hänvisade jag till uttalanden som har gjorts internationellt,
            till beskrivningar som har funnits i internationell press av hur
            man upplever att bilden av Sverige som föregångsland på miljöområdet
            nu förskjuts i sin motsats. Det får uppröra miljöministern hur
            mycket som helst. Jag vet inte om han har för avsikt att fara
            världen runt och peka finger åt de journalister som uttrycker
            sig på det sättet.
          </note>
          <note>
            Vad skatten kommer att leda till är det inte jag som står här
            och påstår. Det finns utredningar, från
          </note>
          <note>
            NUTEK t.ex., som redovisar att detta troligen kommer att leda
            till att man inom industrin använder fossilbränslen i ökad omfattning.
            Jag har frågat: Hur bedömer regeringen att man kommer att nå de
            mål som är uppsatta för koldioxidutsläppen? Är de förslag som
            man nu har lagt fram steg i rätt riktning när det gäller utsläppen
            av koldioxid? Jag fick inget svar på de frågorna.
          </note>
          <note>
            Har regeringen gjort en bedömning? Vilka ytterligare åtgärder
            anser man behövs? Jag skulle mycket gärna vilja ha svar på de
            frågorna.
          </note>
          <note>
            När vi diskuterar skatter och avgifter tror jag att vi när det
            handlar om energin måste diskutera helhetsbilden, energipriserna
            totalt. Det blir inte intressant att bara diskutera vilka koldioxidavgifter
            olika länder har. Det intressanta är vilken den totala kostnaden
            för olika typer av energi är för industrier i andra länder.
          </note>
          <note>
            Sedan säger miljöministern att förslaget har miljöprofil, därför
            att man tar in mer pengar än man ger ut. Men det är olika skattekollektiv
            vi talar om. Man tar in mer pengar från hushållen. Vi har i
          </note>
          <note>
            Vänsterpartiet sagt att vi accepterar det, för vi har sett att
            energiförbrukningen ökar inom hushållen.
          </note>
          <note>
            Vi accepterar den åtgärden. Men det kan på intet sätt vara ett
            argument för att man skall acceptera en utveckling som leder till
            ökad användning av fossilbränslen inom industrisektorn.
          </note>
          <note>
            Jag skulle också gärna vilja upprepa en fråga som fanns med i
            min interpellation, men som jag inte har fått svar på. Avser regeringen
            att utvärdera de kommunala energiplanerna och se vilken effekt
            de har haft på energiförbrukningen? Tycker regeringen att det
            vore värt att pröva att komma med förslag till riksdagen om att
            sätta upp styrande mål för den kommunala energiplaneringen? Det
            skulle i så fall finnas ett övergripande mål att förbrukningen
            av fossilbränslen skulle minska och att man över huvud taget skulle
            hushålla med energin.
          </note>
          <note>
            Anf. 24 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jag vet att det är ungefär samma sorts uttalanden
            som roterar, bl.a. har European åberopats. Jag har sagt det tidigare,
            och jag står för det, att den inte är något sanningsvittne.
          </note>
          <note>
            De utredningar som vi har gjort är klara och tydliga. Vi ökar
            koldioxidskatten för ett större område, ett större underlag, än
            det område för vilket vi sänker den. Skillnader i effektivitet
            kan uppstå på marginalen. Jag är den förste att erkänna det. Men
            då har vi möjlighet att, med hjälp av de nya 500 miljoner kronorna
            till förnybar energi, se till att effekterna blir de rätta. Det
            är där som vi återkommer med förslag. Det är därför som man inte
            heller kan säga någonting exakt, inte kan mäta exakt. Detta är
            ingenting som har utretts.
          </note>
          <note>
            Däremot är det helt riktigt som Annika Åhnberg säger, att det
            finns en NUTEK-utredning, det finns en miljökonsekvensanalys i
            den meningen, och naturvårdsverket har tittat på detta på samma
            sätt.
          </note>
          <note>
            De två dokumenten har varit underlag för våra bedömningar i miljödepartementet.
          </note>
          <note>
            Vi hade aldrig accepterat den här uppläggningen, om vi inte hade
            varit övertygade om att vi flyttar fram miljöpositionerna, men
            med det undantaget --
          </note>
          <note>
            jag upprepar det -- att vi på en sektor av konkurrensneutralitetsskäl
            sänker skatten på det som vi vill bli av med, dvs. fossila bränslen.
            Det är naturligtvis smärtsamt, det erkänner jag.
          </note>
          <note>
            Då är vi inne på nästa steg i denna fråga. Där är naturligtvis
            miljölagstiftningen det medel som kan användas. Om man av konkurrensskäl
            inte kan använda ekonomiska styrmedel, måste man använda reglerande
            medel. Jag har frågat industrin direkt om man är intresserad av
            sådant, men då får jag inget svar. Vi kommer naturligtvis inte
            att nöja oss med detta icke-svar, utan vi kommer att se vilka
            möjligheter som finns, när vi nu gör om den nuvarande miljöskyddslagen
            till en miljöbalk, att i det sammanhanget också ompröva tillstånden.
            Det betyder alltså att man sätter restriktioner för utsläppen
            i stället. Vi har inte för avsikt att öka miljöbelastningarna.
          </note>
          <note>
            Jag är fullt medveten om att det här är ett trubbigare instrument.
            Därför utgår jag från att vi självfallet skall gå vidare med att
            utveckla klimatstrategin. Det var inte syftet med förslaget, som
            hade ett annat syfte, ärvt från den tidigare regeringen.
          </note>
          <note>
            Frågan om den kommunala energiplaneringen har vi ännu inte diskuterat
            i regeringen, det är riktigt.
          </note>
          <note>
            Men jag delar uppfattningen att den kommunala energiplaneringen
            är ett viktigt instrument, som jag sade i svaret, och att kommunerna
            har en viktig roll att spela för att förverkliga energipolitiken.
            Det gäller inte bara det här området, utan det gäller också avfallsområdet.
            I varje fall i den senare delen, det som ligger på mitt bord,
            har vi för avsikt att återkomma till riksdagen.
          </note>
          <note>
            Jag tog med mig för säkerhets skull en av de utredningar som
            naturvårdsverket har gjort om växthusgaserna. Ett arbete är alltså
            på gång, som jag delvis redovisade i svaret. Arbetet är upplagt
            i två etapper. Det är viktigt att vi med den här utredningen,
            som kom vid årsskiftet, den kommande utredningen i slutet av det
            här året och klimatkonventionen, som finns för undertecknande
            i Rio, skall kunna vidareutveckla klimatstrategin och lägga fram
            förslag till Sveriges riksdag. På den punkten vill jag säga att
            jag har kritiserat klimatkonventionen för dess brist på substans,
            och jag står för det å regeringens vägnar. Självfallet har förhandlarna
            uppnått ganska stora framgångar, och det har jag redogjort för
            i mitt interpellationssvar.
          </note>
          <note>
            I förhållande till vår ambitionsnivå är klimatkonventionen utomordentligt
            medioker.
          </note>
          <note>
            Den innebär inga förpliktelser, men det är viktigt att få i gång
            en process för att sedan kunna utveckla detta vidare, sätta press
            på de länder som deltar i arbetet och se till att de helt enkelt
            får möjligheter att lägga fram nationella handlingsplaner. Sedan
            bevakar vi varandra inom ramen för konventionen.
          </note>
          <note>
            Däremot finns det knappast någon möjlighet att i
          </note>
          <note>
            Rio ta upp en ny förhandling om en klimatkonvention. Den har
            förhandlats fram av ett annat organ vid sidan av UNCED-processen
            och öppnas alltså för undertecknande i Rio. Därför är det bra
            att det finns en resolution som innebär att man kan börja arbeta
            omedelbart utan att behöva avvakta ratificering från en rad länder.
          </note>
          <note type="speaker">
            Anf. 25 ANNIKA ÅHNBERG (v):
          </note>
          <note>
            Fru talman! Får jag först säga att jag delar miljöministerns
            uppfattning när han säger att det behövs en ekonomisk utveckling
            som grund för bättre miljö. Men det finns naturligtvis ingen automatik
            i detta. Det leder inte automatiskt till bättre miljö. Därför
            behövs en kraftig styrning från samhällets sida också.
          </note>
          <note>
            När det gäller miljöskyddslagen behöver man inte förändra lagen
            för att kunna använda den aktivt när det gäller omprövningar,
            koncessioner och tillstånd. Det är fullt möjligt att göra det
            med den nuvarande lagen, om man inbegriper koldioxidutsläppen
            i de utsläpp som betraktas som miljöfarliga. Det var närmast på
            den punkten som jag ville ha en precisering om miljöministern
            delar min uppfattning, att man skulle kunna använda den nuvarande
            miljöskyddslagen i de närmaste årens omprövningsarbete på det
            sättet.
          </note>
          <note>
            Sedan vill jag ha sagt att jag tycker att klimatkonventionen,
            som kommer att öppnas för undertecknande i Rio, är ett steg i
            rätt riktning, men ett alltför litet steg. Där delar jag miljöministerns
            uppfattning. Jag har inte förstått det så att klimatkonventionen
            kommer att få några pådrivande effekter för det svenska arbetet.
            Jag uppfattade att miljöministern avsåg detta. Jag uppfattade
            det så att vi har en högre ambitionsnivå än vad som läggs fast
            i konventionen.
          </note>
          <note>
            Det är bra att det avsätts 500 milj.kr. årligen bl.a.
          </note>
          <note>
            för förnyelsebara energikällor. Men det kan aldrig bli så att
            man kan kompensera ett i grunden felaktigt skattesystem med att
            årligen avsätta budgetmedel. Man måste ha ett skattesystem som
            från början har den styrande effekten, i rätt riktning, så att
            vi får en ökad andel av sådana energislag som är varsamma för
            miljön och en minskning av användningen av de energityper som
            är skadliga för miljön. Det går inte i längden att upprätthålla
            biobränslen eller andra förnyelsebara energikällor med årliga
            anslag via statsbudgeten.
          </note>
          <note>
            Jag vill gärna upprepa min fråga: Hur ser regeringen nu på de
            svenska koldioxidutsläppen i förhållande till de mål som tidigare
            har uppsatts?
          </note>
          <note>
            Bedömer man det så att de åtgärder som har vidtagits är tillräckliga,
            eller behövs det ytterligare åtgärder? Där vill jag gärna ha någon
            typ av precisering när det gäller trafikpolitiken. Jag hänvisade
            till den diskussion som förs alltmer aktivt i Europa och bland
            EG-länder, där man inser att förverkligandet av den inre marknaden
            kommer att leda till en stor ökning av trafiken. Det i sin tur
            kommer att leda till oerhörda miljöproblem --
          </note>
          <note>
            koldioxidutsläppen är ett av dem -- om man inte vidtar åtgärder
            också på det miljöpolitiska området. Jag undrar: Vad gör Sverige
            i den diskussionen? Jag har inte hört någonting från regeringen.
          </note>
          <note>
            Anf. 26 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Man kan aldrig kompensera med bidrag, säger Annika
            Åhnberg. Nu råkar det vara så på det här området att det finns
            en del förnybara energislag som faktiskt är nollbeskattade. Det
            betyder, att skall man upprätthålla prisrelationerna på energimarknaden,
            måste man använda någon metod för att stimulera användning av
            förnybar energi i stället för fossila bränslen, som gör att man
            inte försvagar skillnaden utan vidmakthåller, helst ökar, skillnaden
            mellan de olika energislagen, dvs.
          </note>
          <note>
            sätter pris på miljön. Det är precis vad vi har gjort.
          </note>
          <note>
            Man måste alltså gå under nollstrecket skattemässigt för att
            få denna skillnad, om man av konkurrensskäl måste sänka fossilbränsleskatten.
          </note>
          <note>
            Det ansågs nödvändigt av konkurrensskäl.
          </note>
          <note>
            Detta är inte så märkligt. Det är en metod som har använts i
            samband med energiöverenskommelsen om t.ex. kraftvärmen. Man har
            i och för sig gått på investeringsbidragslinjen och inte på driftbidragslinjen.
            Det är väl den linje som man i första hand bör söka sig fram till
            också när det gäller förnybar energi.
          </note>
          <note>
            Jag upprepar: Det skulle vara bra mycket enklare ocn lättare
            om andra länder hade någorlunda likvärdiga nivåer med vår inom
            energibeskattningen. Då skulle man inte behöva den här hanteringen
            av fossila bränslen inom industrin. Jag kan konstatera att Danmark,
            som införde koldioxidskatt den 15 maj 1992, väljer en differentiering
            på samma sätt som vi har gjort. I
          </note>
          <note>
            Danmark är skatten 5 öre/kg när det gäller näringsverksamhet.
            Detta betyder alltså att man i
          </note>
          <note>
            Danmark ligger klart under den svenska nivån.
          </note>
          <note>
            Detsamma gäller beträffande hushållen och övriga sektorn.
          </note>
          <note>
            Som exempel vill jag nämna att det från konkurrenssynpunkt hade
            varit mycket enklare om nivåerna i våra grannländer och i Europa
            hade varit högre. Inom EG diskuteras priset 3 dollar per fat som
            en introduktionsnivå, vilket alltså motsvarar 4
          </note>
          <note>
            öre/kg -- detta sagt som en jämförelse.
          </note>
          <note>
            Detta är bara ett första steg. Jag har svarat på fråga nummer
            två. I fråga om trafikpolitiken har jag hänvisat till kompletteringspropsitionen.
            Vi återkommer med åtgärder, av vilka en del gäller tjänstebilar
            och annat, som har diskuterats under senare tid.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1991/92:193 om miljöpolitiken
          </note>
          <note>
            Anf. 27 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Annika Åhnberg har frågat mig om, och i så fall när
            och hur, regeringen har för avsikt att genomföra sin regeringsdeklaration
            i vad gäller miljöpolitiken. Hon preciserar också frågeställningen
            till att gälla ett antal områden såsom miljö och handel, europeisk
            luftvårdsfond, europeiskt miljövårdsarbete, förpackningar, trafiken,
            övrigt internationellt miljöarbete, ett ekologiskt samhälle samt
            sysselsättningspolitiken.
          </note>
          <note>
            Regeringen har höga ambitioner på miljöpolitikens område och
            flera beslut har redan fattats som kommer att ge positiva förändringar.
            Stora satsningar görs t.ex. på det internationella miljöarbetet,
            den fysiska planeringen och för att minska miljöstörningarna från
            trafiken.
          </note>
          <note>
            Finansplanen innehöll i år för första gången en grön bilaga,
            och i kompletteringspropositionen har jag vidareutvecklat strategin
            för ökad användning av ekonomiska styrmedel.
          </note>
          <note>
            Det är nödvändigt att miljö- och resurshushållningsaspekterna
            i allt större utsträckning får påverka inriktningen av politiken
            inom alla samhällssektorer. I regeringens arbete har också miljöfrågorna
            givits ökad tyngd genom att ärenden av betydelse för den yttre
            miljön skall beredas med miljöoch naturresursdepartementet.
          </note>
          <note>
            Helhetssynen på miljön får därmed ökat genomslag inom sektorer
            som trafik, energi och jordbruk.
          </note>
          <note>
            På den fysiska planeringens område pågår också ett långsiktigt
            arbete för att utveckla instrument för den förebyggande miljövården.
            Bl.a. studeras kommunernas översiktsplaner, trafikverkens långsiktiga
            investeringsplanering, dialogen mellan kommuner och stat samt
            användningen av miljökonsekvensbeskrivningar.
          </note>
          <note>
            När det gäller frågor om miljö och handel pågår i
          </note>
          <note>
            OECD ett analysarbete som syftar till att skapa ökad klarhet
            om sambanden mellan handelspolitik och miljöpolitik inom ramen
            för GATT.
          </note>
          <note>
            Arbetsgruppen redovisar sina resultat av hittillsvarande arbete
            i en ministerkommuniké från handels- och finansministrarna i maj
            i år.
          </note>
          <note>
            GATT beslutade år 1973 att inrätta en arbetsgrupp för miljö och
            handel. Arbetsgruppen, som har varit vilande under många år, inledde
            sitt egentliga arbete under förra året. Även i denna grupp pågår
            ett arbete motsvarande det i OECD. Regeringen verkar aktivt i
            båda grupperna för att skapa större utrymme för miljöskyddsåtgärder.
          </note>
          <note>
            Inom ramen för konventionen om långväga gränsöverskridande luftföroreningar
            har förhandlingar nyligen inletts om ett nytt svavelprotokoll.
            I samband med dessa förhandlingar finns många frågor att lösa.
            En sådan fråga är hur de nödvändiga utsläppsminskningarna skall
            fördelas mellan olika länder. Sannolikt är det i de östeuropeiska
            länderna som de stora utsläppsminskningarna måste ske. Frågan
            är då hur kostnaderna för dessa utsläppsminskningar skall fördelas.
            Det är i detta sammanhang som tanken på en europeisk luftvårdsfond
            ånyo aktualiserats.
          </note>
          <note>
            Arbetet med finansieringsfrågan har nu kommit så långt att ordföranden
            i förhandlingsgruppen inom konventionen har fått i uppdrag att
            tillsammans med ordföranden i det beslutande organet kontakta
            ett antal länder och institutioner för att diskutera olika lösningar
            på finansieringsproblemet. Rapport om detta arbete skall lämnas
            vid förhandlingsgruppens nästa möte i augusti i år. I
          </note>
          <note>
            detta sammanhang vill jag påminna om att den nyupprättade europeiska
            utvecklingsbanken kommer att få en tydlig miljöprofil i sin utlåningsverksamhet.
          </note>
          <note>
            En stor del av arbetet under regeringens första nio månader har
            ägnats åt europeiskt miljövårdsarbete. Det har bl.a. handlat om
            EES
          </note>
          <note>
            och om förberedelse för förhandlingar om svenskt medlemskap i
            EG, där högsta miljöambition gäller.
          </note>
          <note>
            Regeringen har vidare varit pådrivande i arbetet inom Helsingforskonventionen
            (HELCOM) för att få till stånd åtgärdsprogram för att rädda Östersjön.
          </note>
          <note>
            Avtal om miljösamarbete har slutits med Estland,
          </note>
          <note>
            Lettland och Litauen. Regeringen gör också stora insatser för
            att förbättra kärnsäkerheten i
          </note>
          <note>
            Östeuropa.
          </note>
          <note>
            Eftersom Annika Åhnberg speciellt nämner förpackningar, vill
            jag informera om att en särskild strategi för förpackningsområdet
            avses tas upp i en proposition till riksdagen i höst. Jag kommer
            där att ge en samlad syn på hur nuvarande hantering kan anpassas
            till ett ekologiskt kretslopp.
          </note>
          <note>
            Den ändrade beskattningen av etanol skall ses som ett led i införandet
            av alternativa bränslen. I övrigt är vidareutvecklingen av de
            obligatoriska avgaskraven och miljöklasserna för fordon av stor
            betydelse för hur snabbt introduktionen av icke fossila bränslen
            kommer att ske. Exempelvis kan införande av en miljöklass med
            mycket långtgående miljökrav bli ett kraftfullt incitament till
            introduktion av alternativa drivmedel.
          </note>
          <note>
            Överläggningar med biltillverkarna är ett led i detta arbete.
            Utvecklingen av avgaskraven måste ske i nära samarbete med övriga
            Europa, om de skall få avsedd effekt. Det satsas också mycket
            på forskning och utveckling när det gäller alternativa bränslen.
            Som exempel kan nämnas att transportforskningsberedningen har
            tilldelats 120
          </note>
          <note>
            milj.kr. för stöd till utvecklingsoch demonstrationsprojekt rörande
            användning av motoralkoholer. För att inte fossila bränslen skall
            få större genomslag avser jag att föreslå regeringen att naturvårdsverket
            får i uppdrag att utreda utformningen av ett miljöklassystem för
            bensin, för att därigenom på kort sikt minska de skadliga utsläppen
            från bensindrivna fordon.
          </note>
          <note>
            Energipolitiken har jag tagit upp i mitt svar tidigare i dag
            på Annika Åhnbergs interpellation som rör denna fråga.
          </note>
          <note>
            UNCED-konferensen i Rio blir en mycket omfattande FN-konferens.
            Därför har regeringen vidtagit åtgärder för att förankra det svenska
            förberedelsearbetet och deltagandet i Sverige. En speciell nationalkommitté,
            med deltagande av bl.a.
          </note>
          <note>
            samtliga riksdagspartier har varit verksam. Stöd har vidare lämnats
            till miljörörelserna för att göra en aktiv medverkan möjlig från
            deras sida.
          </note>
          <note>
            Riksdagen har hållits fortlöpande informerad om processen genom
            information i årets budgetproposition, genom deltagande i nationalkommittén
            och på andra sätt. Dessutom vill jag påminna om att jag den 14
            maj lämnade en omfattande redogörelse för regeringens ställningstaganden
            inför UNCED.
          </note>
          <note>
            Miljövårdsberedningens möte den 15 maj har helt ägnats åt UNCED-konferensen.
            Jag kommer också att den 26 maj redogöra för UNCED i utrikesnämnden.
            Regeringen har således gjort betydande insatser för att informera
            och ta emot synpunkter.
          </note>
          <note>
            När det gäller frågan om arbetslösheten vill jag påminna om att
            regeringen i samband med kompletteringspropositionen har avsatt
            ytterligare medel för att bekämpa arbetslösheten. Det föreslås
            att AMS får 500 milj.kr. för beredskapsarbeten, som bl.a. avser
            arbeten inom naturvårdsområdet.
          </note>
          <note>
            På motsvarande sätt kommer regeringen att steg för steg förverkliga
            de miljömål som anges i regeringsdeklarationen. De långtgående
            ambitioner som regeringen har angett kommer att fullföljas.
          </note>
          <note type="speaker">
            Anf. 28 ANNIKA ÅHNBERG (v):
          </note>
          <note>
            Fru talman! För inte så länge sedan begärde vi i
          </note>
          <note>
            Vänsterpartiet en aktuell debatt -- aktuella debatter är ju en
            del i riksdagens nya arbetsformer -- med temat Miljöpolitik. Men
            vi fick avslag med motiveringen att det inte hade hänt någonting
            särskilt som motiverade en debatt av det här slaget. Som vi bedömde
            det var det just detta, att det inte hade hänt något särskilt
            på miljöpolitikens område, som var vårt huvudargument för att
            det behövdes en sådan här debatt i riksdagen.
          </note>
          <note>
            Att det är ett oppositionspartis självklara uppgift att kritisera
            regeringen döljer kanske i det här fallet hur allvarlig bristen
            är. Nu är det ju inte bara den politiska oppositionen som har
            reagerat. I en debattartikel för en tid sedan gav den moderate
            riksdagsledamoten Ulf Kristersson uttryck för sin besvikelse.
            Han talade om en märklig ambitionslöshet inom miljöområdet och
            lade för sin del skulden på miljöministern. Jag kan inte bedöma
            det interna regeringsarbetet och avgöra vems skulden är, men jag
            konstaterar bara att utifrån sett gäller Ulf Kristerssons omdöme
            för den här regeringens miljöpolitik.
          </note>
          <note>
            I regeringsdeklarationen sade man att detta var ett av fyra prioriterade
            områden, men det enda som vi sedan dess i stort sett har hört
            är att man skall tillsätta nya utredningar och göra ytterligare
            undersökningar. De konkreta förslagen har varit väldigt få.
          </note>
          <note>
            Miljöministern sade i sitt svar att regeringen präglas av en
            helhetssyn, som ger miljöpolitiken genomslag. Han nämnde trafik,
            energi och jordbruk som exempel.
          </note>
          <note>
            När det gäller trafik, anser jag för min del inte att det fortsatta
            arbetet med genomdrivandet av en
          </note>
          <note>
            Öresundsbro tyder på att en sådan miljöpolitisk helhetssyn har
            fått något genomslag.
          </note>
          <note>
            Beträffande energin har vi nyss diskuterat det nya skatteförslaget,
            som leder till ökad användning av fossilbränslen, vilket inte
            heller pekar på någon ökad miljöhänsyn.
          </note>
          <note>
            I fråga om jordbruket kan jag inte se att den nya regeringen
            har lagt fram några förslag som skulle bidra till att öka miljöhänsynen.
            Det kanske är förslaget om återgång till det gamla med exportfinansiering
            av överskottsproduktion som skall vara ett utslag av denna helhetssyn,
            men jag tror att alla som värnar om miljön betackar sig för detta.
          </note>
          <note>
            De ständigt återkommande utfästelserna som handlar om sådant
            som skall inträffa någon gång i en mer eller mindre avlägsen framtid
            motsvarar helt enkelt inte vad som sades i regeringsdeklarationen.
            I
          </note>
          <note>
            kompletteringspropositionen, som nu behandlas i riksdagen, redovisar
            man återigen att det på ett antal områden skall tillsättas utredningar
            eller att det skall göras nya utredningar av redan befintliga
            verk.
          </note>
          <note>
            Vad är det som ytterligare behöver utredas när det gäller en
            avgift på klorerade, organiska ämnen som släpps ut från pappersindustrin?
            Detta har redan utretts av miljöavgiftsutredningen, och vi föreslår
            att det framlagda förslaget genomförs.
          </note>
          <note>
            Varför kan man inte förbjuda blyhaltig bensin, i stället för
            att dela in bensinen i olika klasser? Det finns ju alternativ,
            varför man inte behöver denna typ av bensin.
          </note>
          <note>
            Varför kan man inte visa modet och redan nu säga att miljöavgifter
            på handelsgödsel och bekämpningsmedel inte får understiga dagens
            totala avgifter?
          </note>
          <note>
            Varför kan man inte förbjuda kadmium i handelsgödsel, eller åtminstone
            införa en miljöavgift som naturvårdsverket har krävt? Vi vet att
            det i dag i Skåne finns områden där kadmiumhalten i vete överstiger
            de av WHO och
          </note>
          <note>
            FAO, de olika FN-organen, rekommenderade gränsvärdena.
          </note>
          <note>
            Varför kan man inte ha en miljöavgift på kylar och frysar som
            vi har föreslagit från Vänsterpartiets sida? Dessa medel skulle
            kunna användas till att möjliggöra för kommuner att ta om hand
            om förekommande innehåll av CFC -- som vi kallar de freoner som
            finns i olika typer av frysutrustningar.
          </note>
          <note>
            Varför skall vi ännu i flera år fortsätta att deponera kylar
            och frysar på soptippar och därmed få ut freonet i naturen, när
            vi sedan många år tillbaka vet hur farligt det är och när vi skulle
            kunna gå fram snabbare.
          </note>
          <note>
            Redan i mars talade miljöministern om att man skulle komma med
            förslag till ekonomiska styrmedel när det gäller de mildare formerna
            av freoner, som kallas HCFC. I
          </note>
          <note>
            kompletteringspropositionen kommer emellertid återigen enbart
            förslag om ytterligare utredning.
          </note>
          <note>
            Samma sak är det när det gäller avfall och förpackningar. I många
            länder i Europa agerar man betydligt mer beslutskraftigt än vi
            gör i Sverige. I
          </note>
          <note>
            både Frankrike och Tyskland har man kommit längre på det här
            området. I Tyskland förbereder man t.ex. förslag om returflaskor
            för alla typer av drycker. Det finns många flaskor som inte är
            returflaskor, som saftflaskor och ciderflaskor. I
          </note>
          <note>
            Tyskland sätter man upp konkreta mål, som att år
          </note>
          <note>
            2002 94 % av dryckesförpackningar för öl och mineralvatten och
            85 % av läskflaskorna skall vara returflaskor. Från den svenska
            regeringens sida saknas emellertid den här typen av konkret inriktat
            arbete, där man sätter upp mål och därefter målmedvetet arbetar
            för dem. Allting skall i stället endast utredas och utredas.
          </note>
          <note>
            Varför inför man inte t.ex. en miljöavgift på arsenik och krom,
            när man vet hur oerhört farliga dessa ämnen är? Den tidigare regeringen
            sade att man skulle återkomma med förslag härom, om användningen
            inte drastiskt minskade. Såvitt jag kan förstå har användningen
            inte minskat dramatiskt.
          </note>
          <note>
            Varför kan man inte indela elapparatur i klasser beroende på
            hur mycket energi apparaterna förbrukar? Varför har man inte kommit
            med ett enda konkret förslag när det gäller att minska den militära
            användningen? Man skulle dels kunna belägga den militära verksamheten
            med miljöavgifter, dels överföra militära resurser till miljöarbete.
            Det skulle ha varit ett bra underlag för
          </note>
          <note>
            Sveriges agerande i den frågan vid Riokonferensen. Det är ju
            en fråga som man i Sverige vill agera aktivt i. Det skulle vara
            bra med något konkret att komma med.
          </note>
          <note>
            Min taletid är snart slut varför jag återgår till att fråga:
            Varför gör man inte mer för att företag skall komma in i bättre
            miljöanpassad verksamhet?
          </note>
          <note>
            Anf. 29 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Annika Åhnberg må ha sina profeter.
          </note>
          <note>
            Ulf Kristersson tillhör i varje fall inte mina. Han har ingen
            egen trovärdighet i miljöfrågorna, och jag har aldrig tidigare
            sett att han över huvud taget har ägnat sig åt dessa frågor och
            ställt några krav.
          </note>
          <note>
            Att ställa hur många frågor som helst, är i och för sig oppositionens
            rätt, men det som förvånar mig är att minnet hos oppositionen
            är så pass kort. Den förra regeringen hade en planering som innebar
            att man samlade ihop en stor del av det miljöpolitiska handlandet
            till en samlad proposition, som riksdagen i slutet av perioden,
            dvs. i juni förra året omedelbart före valet, därefter beslutade
            om.
          </note>
          <note>
            Självfallet präglar det förhållandet arbetssituationen i ett
            departement. Det betyder att den första arbetsperioden har varit
            dikterad av de förutsättningar som har skapats och av tidigare
            fattade riksdagsbeslut och av genomförandet av fattade beslut,
            vilka vi har varit ense om. Därefter har vi haft som uppgift att
            vidare och tillsätta ytterligare utredningar, därav utredningsdominansen.
            Jag trodde att Annika
          </note>
          <note>
            Åhnberg förstod att arbetet måste föras vidare på det sätt som
            vi har arbetat. Jag kan naturligtvis gå in på de olika förändringarna
            i övrigt och de beslut som har fattats på olika områden av regeringen.
            Jag har långa listor över det. Låt mig i stället se framåt.
          </note>
          <note>
            Miljödepartementet publicerade förra veckan en verksamhetsplan
            som innehåller mängder av aktiviteter för hela valperioden. I
            denna verksamhetsplan finns både mål och aktiviteter beskrivna.
            Det är inte så vanligt att i varje fall alla departement gör så.
          </note>
          <note>
            Jag kan börja med att under rubriken
          </note>
          <note>
            ''kretsloppssamhället'' nämna något som är på gång, för att Annika
            Åhnberg skall få en känsla av vad det handlar om: en kretsloppsproposition
            inom avfallsområdet när det gäller förpackningar m.m.
          </note>
          <note>
            håller på att utarbetas, en proposition om miljöfarligt avfall
            skall utarbetas och Baselkonventionen skall följas upp, en proposition
            om ny miljöskadeförsäkring skall utarbetas, kommunernas arbete
            med avfallsplanen skall följas upp och möjligheterna att utvidga
            planerna till kretsloppsbanor skall prövas.
          </note>
          <note>
            Under rubriken ''skärpta miljökrav och effektiva styrmedel''
            meddelas att en proposition om en ny miljöbalk kommer att utarbetas,
            ett antal Haagöverläggningar bland ledande företrädare för regeringen
            i olika samhällssektorer skall genomföras, för att diskutera vad
            som krävs för en hållbar utveckling -- det arbetet är inlett --,
            en proposition om en handlingsplan mot buller i samhället skall
            utarbetas, förslag till den forskningspolitiska propositionen
            avseende miljöforskningens innehåll och omfattning skall utarbetas,
            förslag till hur medlen från löntagarfonderna kan användas i miljöforskning
            av stratetisk betydelse skall utarbetas, innehåll i och finansiering
            av svensk miljöövervakning skall presenteras i budgetspropositionen
            år 1993, en miljöredovisning till riksdagen skall ske i budgetspropositionen
            1993/94, användning av miljökonsekvensbeskrivningen skall följas
            upp och utvecklas, kompletterande utredning om ekonomiska styrmedel
            och om samhällsekonomiska analyser som hjälpmedel i beslutsprocessen
            skall genomföras, ÖB:s rapport om militär miljöpåverkan -- för
            att besvara en av frågorna -- skall utvärderas och en policy för
            försvarssektorn skall läggas fast i samarbete med försvarsdepartementet
            och användning av utbildning och information som styrmedel inom
            miljöpolitiken skall stärkas.
          </note>
          <note>
            Så här kan jag gå igenom område efter område.
          </note>
          <note>
            Här handlade det bara om två områden. Vi har också områden som
            god naturvård, biologisk mångfald och ansvarsfull bioteknik, minskad
            klimatpåverkan och försurning -- som vi har haft anledning att
            diskutera tidigare -- och övrigt internationellt samarbete. Låt
            mig med tanke på det sistnämnda området nämna det stora arbete
            som i dagarna har lämnats till oss när det gäller
          </note>
          <note>
            Östersjön och Östersjöns överlevnad, och där vi i samband med
            HELCOM-samarbetet i Helsingfors den 8--9 april, utöver de frågor
            som gäller finansieringen av mellan 100 och 150 miljarder särskilt
            allvarliga utsläpp, har frågan om internationellt samarbete när
            det gäller dumpning av militärt avfall i Östersjön. Detta har
            vi tagit upp i HELCOM och det kommer att från svensk sida tas
            upp i ESK-processen.
          </note>
          <note>
            Vi har dessutom frågan om kloret, som Annika
          </note>
          <note>
            Åhnberg litet kritiskt nämnde. Finland är naturligtvis i det
            här sammanhanget ett viktigt land, och nu är det hela Östersjön
            som det gäller. I de förhandlingar som vi står inför när det gäller
          </note>
          <note>
            Östersjöns överlevnad tänker vi använda det här som ett förhandlingsinstrument.
            Vi tänker se till att andra också gör någonting. Det är skälet
            till att avgiftsfrågan kom upp på nytt. Det är alltså inte enbart
            en svensk fråga, om det nu var någon som trodde det.
          </note>
          <note>
            I fredags gick en departementsstencil ut från miljödepartementet
            angående EES-avtalet, och vi håller för närvarande på att förbereda
            de kommande förhandlingarna med Europeiska gemenskapen.
          </note>
          <note type="speaker">
            Anf. 30 ANNIKA ÅHNBERG (v):
          </note>
          <note>
            Fru talman! Jag tycker att det verkar som om regeringens miljöpolitiska
            förslag befinner sig i något slags märkligt kretslopp som påminner
            om galten Särimners i den fornnordiska mytologin. De dyker upp
            pigga och omfattande på morgonen, de slaktas så småningom av verkligheten
            för att sedan dyka upp på nytt i en ny proposition i form av någonting
            som skall infrias i framtiden -- så småningom.
          </note>
          <note>
            Låt mig ta ett litet exempel, som miljöministern inte har berört,
            som gäller bioteknik. I ett pressmeddelande för en tid sedan uttalade
            miljöministern att det är dags att infria de löften som gavs på
            området i regeringsdeklarationen.
          </note>
          <note>
            Miljöministern avsåg då en proposition som skall läggas fram
            för riksdagen om ungefär ett år och som skall behandla frågan
            om hur den biologiska mångfalden skall bevaras och hur avancerade
            biotekniska förfaranden skall regleras.
          </note>
          <note>
            Det här är oacceptabelt. En regeringsdeklaration skall väl avse
            det riksmöte då deklarationen presenterades? Det är orimligt att
            på detta sätt ständigt tala om sådant som skall inträffa långt
            in i framtiden.
          </note>
          <note>
            Splittringen inom regeringspartierna är vad jag förstår total
            när det gäller frågan om biotekniken --
          </note>
          <note>
            åtminstone skulle det gälla arbetet inom den gentekniska beredningen.
            Ett sådant agerande är inte trovärdigt.
          </note>
          <note>
            Jag noterade att miljöministern i stort sett inte svarade på
            någon av mina konkreta frågor om varför inte några definitiva
            förslag lades fram i samband med kompletteringspropositionen utan
            att man i stället fortsätter med ytterligare utredningar.
          </note>
          <note>
            En fråga jag vill ta upp rör företagens arbete för att förbättra
            sin egen verksamhet. I en ny undersökning, som har genomförts
            bl.a. i samarbete med Lunds universitet, konstaterar man att egenaktiviteten
            framför allt för de små och medelstora företagen är liten. Med
            ett aktivt engagemeang från samhällets sida -- det kan vara pengar
            från de kommunala miljö- och hälsoskyddsförvaltningarna eller
            särskilt avsatta statliga projektpengar -- går det att uppnå bra
            resultat. Det redovisas t.ex. i en försöksverksamhet som har pågått
            i Landskrona.
          </note>
          <note>
            En lågkonjunktur, som för det mesta ställer till med besvär,
            kan också erbjuda möjligheter att t.ex.
          </note>
          <note>
            utbilda personal och genomföra investeringar och förändringar
            som inte är möjliga i en högkonjunktur.
          </note>
          <note>
            Regeringen har inte förmått att ta tillfället i akt och föreslå
            den typen av stöd som skulle göra det möjligt för företagen att
            komma längre i det avseendet.
          </note>
          <note>
            Miljöministern berörde frågan om Östersjön. Det är en mycket
            viktig fråga. Vi vet att det kommar att kosta i storleksordningen
            130 miljarder kronor att restaurera Östersjön. Jag skulle gärna
            vilja höra litet mer om denna fråga. Jag tar inte upp denna fråga
            för att jag skulle sitta inne med några bra svar, utan för att
            det här är en oerhört svår fråga som vi behöver diskutera mer.
            Vilka förslag avser den svenska regeringen att lägga fram för
            att bidra till att fylla detta oerhörda behov av resurser på 130
          </note>
          <note>
            miljarder kronor?
          </note>
          <note>
            Anf. 31 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Den sista frågan är typisk för miljöpolitiken, dvs.
            att vi under en lång tid har dragit på oss stora miljöskulder.
            De behöver inte alltid vara lika dramatiska som när det gäller
          </note>
          <note>
            Östersjön. Men när det gäller Östersjön, är det fråga om havets
            överlevnad.
          </note>
          <note>
            Det är klart att marginalerna smalnar med åren.
          </note>
          <note>
            Det är därför så viktigt att bevaka miljökonsekvenserna, beskriva
            och miljöpröva --
          </note>
          <note>
            t.ex. när det gäller Öresundsbron. Det här skall inte bli en
            fråga för lokala och regionala intressen mellan Malmö och Köpenhamn.
            Det handlar här om hela Östersjön och alla Östersjöländer.
          </note>
          <note>
            Den andra genomgående frågan, förutom de miljöskulder vi har
            ådragit oss, är de långa tidsperspektiven. Annika Åhnberg säger
            då att det som sägs i en regeringsförklaring skall uppfyllas under
            innevarande riksmöte. Men i så fall hade man gjort miljöpolitiken
            den största otjänst som det går att göra. Det gäller att även
            ta tag i de stora frågor som inte ryms inom det nästkommande riksmötet.
            De är nästan alla av samma karaktär.
          </note>
          <note>
            Vidare har vi frågan om planeringen av propositionerna. Jag har
            här en promemoria som berör planeringen av propositionen om biologisk
            mångfald. Här behandlas allt det som riksdagen har fattat beslut
            om, en uppföljning av den livsmedelspolitiska reformen, anslagen
            för landskapsvården, lagstiftning för hotade arter. På alla dessa
            områden förekommer ofta utredningar.
          </note>
          <note>
            När det gäller skogspolitiken finns det frågor som gäller miljön.
            Det finns ju som sagt en skogspolitisk kommitté. Precis som Annika
            Åhnberg sade skall genteknikberedningen bli klar i höst. Det är
            klart att den beredningen måste tas med här. Natten mellan fredag
            och lördag i förra veckan förhandlades konventionen om biologisk
            mångfald till skydd för hotade arter färdigt i Nairobi.
          </note>
          <note>
            Det är här fråga om ett enormt arbete. Då frågar
          </note>
          <note>
            Annika Åhnberg varför inte några förslag har lagts fram nu. Det
            hade varit fel att lägga fram förslag nu. Jag beklagar att arbetet
            inte startades tidigare, och jag hoppas att det här svaret är
            tillräckligt tydligt. Så arbetar regeringen på område efter område.
            Annika Åhnberg har faktiskt fel när hon hävdar att det är bara
            att genomföra saker. För det mesta krävs faktiskt utredningar,
            bedömningar och samordning. Miljön är inte ett sektorsområde.
            Här måste ske en samordning med en rad andra delar av samhället
            för att få bästa möjliga lösningar. Det är alltså inte fråga om
            någon beslutsvånda, utan vi arbetar i planerade former. Det borde
            Annika
          </note>
          <note>
            Åhnberg känna igen sitt eget parti -- åtminstone när det gäller
            att hålla ordning och reda på saker och ting, även om det inte
            gäller Vänsterpartiet.
          </note>
          <note>
            Jag skall också nämna HCFC som ett exempel. Det är självklart
            att jag har för avsikt att försöka lösa frågan om de avlagda kylskåpen
            och frysarna, som har lämnats åt denna regering. Det har ju inte
            gjorts tillräckligt mycket tidigare. Det är ju fråga om 5 100
            ton som redan finns i befintliga kylskåp och frysar, och ingen
            har talat om hur detta skall betalas. Ingen har heller betalat
            under den tid dessa tjänster från kylar och frysar har konsumerats,
            och det är ju den vanliga situationen på miljöområdet.
          </note>
          <note>
            Den här regeringen har ärvt frågorna, och vi skall ta tag i dem.
            Det är därför jag har föreslagit miljöavgifter på HCFC plus att
            pressa hastigheten på annan teknisk utveckling för att få fram
            alternativ. Alla vet att HCFC inte är någon uthållig lösning på
            ersättningen av CFC.
          </note>
          <note>
            Jag kan naturligtvis använda min tid för att svara på olika frågeställningar.
            När det gäller ekonomiska styrmedel pågår ett arbete som omfattar
            mängder av olika saker. Det gäller inte bara sådant som är aviserat
            som utredningar i kompletteringspropositionen. Regeringen visar
            också intresse för andra farliga ämnen såsom arsenik och krom.
          </note>
          <note>
            Annika Åhnberg tog upp frågan om att förbjuda blyad bensin. Det
            är tyvärr inte så enkelt. Jag har också varit inne på den linjen.
            Men experterna avråder från något sådant. Därmed får man se om
            deras argumentation är hållbar och vilka problem som skapas för
            de ungefär en miljon trafikanter som i dag kör bilar med blyad
            bensin. Jag tycker inte att man skall bortse från detta och därmed
            skapa kaos. I så fall motarbetar man endast miljöpolitikens intressen.
            Folk i allmänhet blir mer retade än miljövännerna. Det har jag
            inte tänkt att medverka till, utan det får i så fall andra stå
            för.
          </note>
          <note type="speaker">
            Anf. 32 ANNIKA ÅHNBERG (v):
          </note>
          <note>
            Fru talman! Jag begär inte att regeringen skall ha löst miljöproblemen
            under innevarande riksmöte.
          </note>
          <note>
            Det kravet tror jag inte någon har ställt på vare sig denna eller
            den tidigare regeringen.
          </note>
          <note>
            Men om man i regeringsförklaringen hävdar -- och regeringsförklaringen
            avser väl ändå detta riksmöte -- att regeringen kommer att ange
            tydliga miljömål, ställa bestämda miljökrav och använda effektiva
            styrmedel, t.ex. miljöavgifter, men sedan inte gör så utan ständigt
            kommer med förslag om ytterligare utredningar, är det inte så
            konstigt att man blir besviken. Uppenbarligen sträcker sig besvikelsen
            in i de egna leden, med tanke på den debattartikel jag tidigare
            hänvisade till.
          </note>
          <note>
            Det är klart att det behövs utredningar. Men jag tvivlar på att
            utredningarna skall behöva göras om.
          </note>
          <note>
            Det gäller t.ex. de avgifter som finns på handelsgödsel och bekämpningsmedel,
            där det är fråga om att få fram en samlad miljöavgift som inte
            understiger dagens nivå. Där fanns för flera år sedan en bred
            politisk enighet om den frågan i den livsmedelpolitiska arbetsgrupp
            som jag själv deltog i. Nu är det något som plötsligt måste utredas
            på nytt. Det är den typen av glidningar på väg bort från konkreta
            förslag och i stället till ökat antal utredningar som jag tycker
            att det finns all anledning att vara mycket kritisk mot.
          </note>
          <note>
            Miljöministern säger att blyad bensin inte kan förbjudas därför
            att experterna avråder från detta.
          </note>
          <note>
            Men om inte miljöministern också i så fall redovisar vilka deras
            sakargument är, blir diskussionen omöjlig att föra. Man kan ju
            inte avfärda frågan bara genom att tala om att experterna anser
            det vara fel. Flera stora bensinbolag saluför nu bensin som inte
            är blyad men som är anpassad även till fordon som tidigare bara
            kunde köras på blyad bensin.
          </note>
          <note>
            Den här typen av vag argumentation från miljömininstern kan jag
            inte vara nöjd med.
          </note>
          <note>
            När det gäller diskussionen om Östersjön: Javisst, det är ett
            arv som vi alla har. Det är inte så att hela den samlade miljöbördan
            vilar enbart på regeringens axlar. Vi försöker väl alla ta vår
            del av ansvaret, som politiskt förtroendevalda, som enskilda konsumenter
            osv.
          </note>
          <note>
            Jag fick inget svar när det gäller frågan om
          </note>
          <note>
            Östersjön och de stora miljöproblemen där. Det behövs 130 miljarder.
            När man först diskuterade detta vid Ronnebykonferensen, var det
            ekonomiska läget litet annorlunda i flera av de berörda länderna,
            och det fanns större entusiasm och större tro på att man skulle
            få loss pengarna.
          </note>
          <note>
            Men nu verkar det här arbetet att gått i stå; det går mycket
            långsamt. Vad gör Sverige för att driva på?
          </note>
          <note>
            Vad tänker vi oss att vi själva kan göra, utöver det vi redan
            gjort, för att vara med och få fram de här nödvändiga resurserna?
          </note>
          <note>
            Till sist vill jag ställa ännu en fråga. När miljömininstern
            informerade riksdagen om läget inför Riokonferensen, redovisade
            han att det enligt konferenssekretariatet 125 miljarder dollar
            per år att föras över från rika till fattiga länder för att klara
            detta med miljö och utveckling. Men han sade samtidigt: Denna
            siffra är inte realistisk. Då undrar jag: Vad menar miljömininstern
            med att den inte var realistisk?
          </note>
          <note>
            Anf. 33 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Nej, det finns ingen glidning på väg bort, utan det
            är en mycket handlingsinriktad verksamhet som pågår både i miljö-
            och naturresursdepartementet och i de sektordepartement som också
            hanterar s.k.
          </note>
          <note>
            miljöstörande verksamhet. Jag räknade upp en del av alla dessa
            verksamheter och de planer som finns.
          </note>
          <note>
            De är tidsbestämda, och de kommer efter hand att redovisas för
            riksdagen.
          </note>
          <note>
            När det gäller bensin och bly är miljöklassning ett sätt att
            hantera både inblandning av motoralkohol och blyfrågan i ett sammanhang,
            och därför kommer ett förslag på det området.
          </note>
          <note>
            När det gäller Östersjön är det tidsperspektiv som har nämnts
            20-årigt; det är den bedömning som har gjorts av andra länder
            än Sverige. Jag konstaterar bara att vi sannolikt inte har den
            tiden på oss. För svenskt vidkommande har vi anvisat öststatsanslag
            i särskild ordning -- 1 miljard kronor per år i tre år.
          </note>
          <note>
            Det är naturligtvis bara en början. Men det är viktigt att man
            avgränsar detta så att man inte har en ständig konflikt med de
            fattiga sydländerna.
          </note>
          <note>
            Det är felaktigt att påstå att det här arbetet har gått i stå.
            Jag har bara konstaterat att arbetet inte kom i gång så fort som
            det borde har gjort efter
          </note>
          <note>
            Ronnebykonferensen -- nu när jag har insyn i dessa frågor. Därför
            har det tagit längre tid, och därför var det en preliminär rapport
            som vi fick den 8--9
          </note>
          <note>
            april i Helsingfors. Därefter gjordes den rapporten fullständig,
            och vi har sagt att kring kommande årsskifte skall vi vara färdiga
            för att ha en
          </note>
          <note>
            ''insamlingskonferens'' när det gäller resurser.
          </note>
          <note>
            Det är därför som jag i olika sammanhang förbereder mig för de
            här ökade insatserna genom att också nämna att man som en del
            av de 500
          </note>
          <note>
            miljonerna skall kunna satsa på Östersjön när det är kostnadseffektivt.
            På samma sätt är det med miljöavgifter. Exempelvis kloravgiften
            är ju avsedd att kunna bekosta en del av detta gigantiska arbete
            -- och så skall det vara på område efter område.
          </note>
          <note>
            Jag tror inte att det finns särskilt mycket lediga och lösa pengar,
            utan det krävs en finansiering som slår två flugor i en smäll
            -- både förbättrar miljön och finansierar de reparationer som
            är nödvändiga.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1991/9:191 om de politiska fångarna
            i Chile
          </note>
          <note type="speaker">
            Anf. 34 Statsrådet ALF SVENSSON(kds):
          </note>
          <note>
            Fru talman! Eva Zetterberg har frågat mig vilka ansträngningar
            Sverige gör för att Chile skall frige de återstående politiska
            fångarna och om regeringen avser att genom biståndsinsatser stödja
            den sociala återanpassningen av f.d. politiska fångar i Chile.
            Hon har också frågat om regeringen avser att genom andra insatser
            stödja uppbyggandet av politisk demokrati i Chile.
          </note>
          <note>
            Sedan sitt tillträde i mars 1990 har den demokratiskt valda regeringen
            under president
          </note>
          <note>
            Aylwin strävat efter nationell försoning.
          </note>
          <note>
            Ett problem för den chilenska regeringen vid behandlingen av
            frågan om de politiska fångarna är att vissa vänstergrupper har
            vägrat att acceptera övergången till demokrati. De betraktar Aylwinregeringen
            som en fortsättning på militärregimen.
          </note>
          <note>
            Ett annat problem har varit militärens och den politiska oppositionens
            motstånd mot frigivning av särskilt hårt belastade förövare av
            brott med politiska motiv.
          </note>
          <note>
            Redan från början gavs högsta prioritet åt att ge alla kvarvarande
            politiska fångar rättvis behandling. Vid Aylwin-regeringens tillträde
            i mars
          </note>
          <note>
            1990 fanns drygt 380 politiska fångar kvar i de chilenska fängelserna.
            Många av fångarna var inte dömda och hade genomgått tortyr. En
            del hade dömts till extremt hårda straff av militärdomstolar.
          </note>
          <note>
            Nästan alla fall med politisk anknytning hade under diktaturen
            överförts till det militära rättsväsendet.
          </note>
          <note>
            Amnesti i samband med maktövertagandet övervägdes. Men amnestin
            hade också måst omfatta brott mot de mänskliga rättigheterna.
          </note>
          <note>
            Detta var, enligt den chilenska regeringens bedömning, inte en
            politiskt sett möjlig väg.
          </note>
          <note>
            Den demokratiska regeringen ansåg i stället att alla de politiska
            fångarna skulle ges möjlighet att få sina fall prövade i civil
            domstol. Efter en långdragen behandling i kongressen antogs en
            ny lag med denna innebörd i februari 1991.
          </note>
          <note>
            För närvarande granskas fallen enskilt. Presidenten kan ta ställning
            till ansökan om benådning efter dom. När benådning inte är möjlig
            finns laglig möjlighet att erbjuda s.k. straffomvandling. Detta
            innebär att fången frivilligt accepterar att under bestämd tid
            bosätta sig utomlands. Sådan straffomvandling förutsätter att
            fången själv begär att få straffet omvandlat till exil i särskilt
            angivet land. Givetvis förutsätter denna lösning också ett villigt
            mottagarland.
          </note>
          <note>
            Den 30 april i år hade, enligt uppgift, de politiska fångarnas
            antal sjunkit till ca 50 personer.
          </note>
          <note>
            Vad som återstår att pröva är i huvudsak sådana fall där personer
            misstänks för s.k. blodsbrott, som ofta lett till dödlig utgång.
          </note>
          <note>
            Som svar på Eva Zetterbergs första fråga om vilka ansträngningar
            Sverige gör för att Chile skall frige de återstående politiska
            fångarna vill jag särskilt framhålla att den svenska regeringen
            ej har anledning att ifrågasätta det sätt på vilket den chilenska
            regeringen valt att ta itu med arvet från militärdiktaturen.
          </note>
          <note>
            Den svenska regeringen intämmer i den chilenska regeringens förhoppning
            att problemet med de politiska fångarna skall få en snar lösning.
          </note>
          <note>
            Beträffande frågan om eventuellt stöd för de politiska fångarnas
            återanpassning vill jag erinra om att Sverige under lång tid lämnat
            humanitärt bistånd till Chile.
          </note>
          <note>
            Sådant bistånd har under en övergångsperiod fortsatt att utgå
            efter demokratins seger i mars
          </note>
          <note>
            1990. Biståndet motiveras med behovet av att stödja rehabilitering
            av dem som föll offer för militärregimens brott mot mänskliga
            rättigheter.
          </note>
          <note>
            Ett omfattande humanitärt bistånd till Chile är enligt regeringens
            mening inte längre motiverat. Vi förutser emellertid fortsatt
            stöd framöver till svenska enskilda organisationer, vilka sedan
            länge bistått med bl.a. insatser för social återanpassning av
            förutvarande politiska fångar i Chile.
          </note>
          <note>
            Den tredje frågan är om regeringen genom andra insatser avser
            att stödja uppbyggandet av politisk demokrati i Chile.
          </note>
          <note>
            Sverige lämnar redan ett ansenligt bistånd till Chile i syfte
            att stärka demokratin. Detta bistånd riktar sig huvudsakligen
            till de sociala sektorerna. Bl.a.
          </note>
          <note>
            stöder Sverige ett projekt för bostadsbyggande i områden av kåkstäder
            utanför städerna Santiago,
          </note>
          <note>
            Valparaiso och Talca. Stöd har även lämnats till rehabilitering
            av eftersatta skolor.
          </note>
          <note>
            Det svenska biståndet understöder därmed den chilenska regeringens
            ansträngningar att tillmötesgå uppdämda förväntningar om att landets
            demokrati också skall medföra materiellt förbättrade villkor.
          </note>
          <note>
            Fru talman! Den demokratiska regeringen i Chile har genom en
            rad åtgärder visat att den vill göra upp med de oförrätter som
            begicks under militärdiktaturen. Jämfört med diktaturåren blir
            kränkningar av de mänskliga rättigheterna nu i mycket stor utsträckning
            föremål för utredning och domstolsbehandling. Två generaler har
            lagförts som misstänkta för delaktighet i det uppmärksammade mordet
            på förre utrikesministern Letelier.
          </note>
          <note>
            Den senaste tiden har demokratin i Latinamerika utsatts för påtagliga
            hot. Därför är det desto viktigare för den svenska regeringen
            att uttrycka sitt stöd för demokratins konsolidering i Chile.
            Att döma av utvecklingen hittills finns det anledning att uttrycka
            beundran över hur väl det chilenska samhället klarat övergången
            från diktatur till demokrati.
          </note>
          <note type="speaker">
            Anf. 35 EVA ZETTERBERG (v):
          </note>
          <note>
            Fru talman! Jag vill först tacka Alf Svensson för svaret på min
            interpellation. Inledningsvis vill jag också konstatera att det
            är bra att regeringen aktivt stöder, och aktivt har stött, det
            chilenska folkets kamp för att återupprätta demokratin i sitt
            land.
          </note>
          <note>
            När den demokratiskt valda regeringen tillträdde i mars 1990
            var det ett stort steg framåt för det chilenska folket, men också
            också en stor glädje för alla dem som ute i världen och här hemma
            i Sverige aktivt hade stött kampen mot den mångåriga militärdiktaturen.
          </note>
          <note>
            När det gäller arvet från diktaturen, de politiska fångarna,
            hoppas jag att Alf Svensson och jag är överens om att det är en
            brist i demokratin att det över huvud taget förekommer politiska
            fångar. Jag tycker att det hade varit bra att få det bekräftat
            i svaret på min interpellation.
          </note>
          <note>
            Det är självfallet glädjande att antalet politiska fångar nu
            har sjunkit jämfört med när regeringen
          </note>
          <note>
            Aylwin tillträdde och är nere i drygt 50 personer.
          </note>
          <note>
            Men räcker det, Alf Svensson? Skall inte ambitionerna vara högre
            -- att över huvud taget inte ha några politiska fångar?
          </note>
          <note>
            I svaret talar Alf Svensson om dem som har begått s.k. blodsbrott,
            men faktum är att det finns en hel del personer kvar som ännu
            inte har fått juridisk prövning av de anklagelser som riktas mot
            dem.
          </note>
          <note>
            Det finns också flera exempel på politiska fångar som är villkorligt
            frigivna, men som t.ex. inte kan resa ut därför att de inte har
            fått ett mottagarland.
          </note>
          <note>
            De saknar vissa medborgerliga rättigheter under den tid de lever
            kvar i Chile.
          </note>
          <note>
            Det finns flera sådana exempel. José Moya, Mario
          </note>
          <note>
            Huyes och Fermin Montes är exempel på sådana personer. Det finns
            flera. Jag undrar om statsrådet
          </note>
          <note>
            Alf Svensson anser det tillfredsställande att människor som anklagas
            för våldsbrott inte ens skall få sin sak prövad i domstol. Det
            måste ändå vara ett brott mot de mänskliga rättigheterna.
          </note>
          <note>
            I interpellationssvaret talar statsrådet om att det inte är regeringens
            sak att gå vidare och att man är nöjd med den chilenska regeringens
            behandling.
          </note>
          <note>
            Jag tycker att vi kan kräva en mer aktiv roll av den svenska
            regeringen och dess sändebud i Chile på ambassaden. Skulle inte
            den svenska ambassaden kunna spela en mer aktiv roll genom att
            exempelvis erbjuda dem som skulle få en straffomvandling att komma
            till Sverige? Bara det faktum att man har visum till ett land
            skulle kanske möjliggöra för en del personer att få resa ut.
          </note>
          <note>
            Fru talman! I svaret på min interpellation nämner statsrådet
            att regeringen med kraft har tagit itu med arvet från diktaturen.
            I mina ögon är det en kraftig överdrift. Jag vet att det är en
            svår avvägning mot intresset att samtidigt skapa nationell enighet
            i landet.
          </note>
          <note>
            Exemplet att regeringen i Chile har lagfört de två generalerna
            som misstänkta för mordet på den förra utrikesministern Letelier
            tycker jag är mycket litet. Vad jag känner till, är det hittills
            en eller ett ytterst litet antal personer som över huvud taget
            har blivit dömda för brott mot de mänskliga rättigheterna under
            militärdiktaturen. Det är mycket små anspråk vi ställer på den
            chilenska regeringen när vi säger att den har tagit itu med arvet
            från diktaturen.
          </note>
          <note>
            Det finns färska Amnestyrapporter från september och november
            1991 om mer än 40 fall där människor har blivit utsatta för tortyr,
            sexuellt missbruk, våldtäkter m.m. Det är alltså efter det att
            en demokratisk regering har tillträtt. Det har skett mot människor
            som har blivit häktade eller som befinner sig i fängelse. Dessa
            Amnestyrapporter talar sitt tydliga språk om att detta fortfarande
            förekommer. Även om regeringen har velat ta itu med frågan genom
            vissa dekret, är inte den delen löst.
          </note>
          <note>
            Fru talman! De andra frågorna som jag tog upp i min interpellation
            gällde möjligheter till bistånd och det bistånd som existerar
            för att återanpassa politiska fångar, humanitärt bistånd och bistånd
            för att befrämja den politiska demokratin.
          </note>
          <note>
            Det humanitära biståndet minskar faktiskt i dag, vilket jag beklagar.
            Det finns ju många bra biståndsprojekt. Jag är övertygad om att
            Alf
          </note>
          <note>
            Svensson vid sin resa tidigare i år hade möjlighet att ta del
            av vilket värdefullt bidrag de utgör till demokratin och för att
            skapa bättre levnadsvillkor för människor i Chile.
          </note>
          <note>
            Därför är det beklagligt att de insatserna dras ner i dag. Det
            strider litet mot den borgerliga regeringens övriga politik, eftersom
            den i biståndssammanhang minskar biståndet till länder som inte
            uppfyller demokratiska krav. Då borde
          </note>
          <note>
            Chile vara ett viktigt land, eftersom man där även enligt regeringen
            har klara demokratiska mål och försöker leva upp till dem. Skulle
            inte det vara ett bra sätt att aktivt stödja de demokratiska insatserna
            i Chile?
          </note>
          <note type="speaker">
            Anf. 36 Statsrådet ALF SVENSSON (kds):
          </note>
          <note>
            Fru talman! Låt mig först på en gång svara Eva
          </note>
          <note>
            Zetterberg att jag tycker det är en brist i demokratin att det
            finns politiska fångar. Samtidigt finns det problem som man har
            att hantera, som
          </note>
          <note>
            Eva Zetterberg var inne på. Även en person som går under beteckningen
            politisk fånge kan ha begått brott, och har det av och till, som
            man också måste ta hänsyn till. Det gäller dessa blodsbrott som
            jag nämnde.
          </note>
          <note>
            Jag är övertygad om att det är nödvändigt att vi sätter in den
            chilenska regeringens situation i sitt rätta sammanhang. Det känner
            säkert Eva
          </note>
          <note>
            Zetterberg till. Vi vet att den här demokratiska regeringen har
            sin rörelsefrihet begränsad. Det gäller även när den skall behandla
            de politiska fångarna. Den avgående militärjuntan stiftade en
            rad lagar för att kringskära manöverutrymmet för den tillträdande
            regeringen.
          </note>
          <note>
            Dessa lagar innebar bl.a. att ett antal militären närstående
            personer t.ex. utsågs till senatorer. De här lagarna innebar också
            att den civila makten förhindrades att avsätta general Pinochet,
            att militären gavs vetorätt i det nationella säkerhetsrådet och
            att ledamöterna i författningsdomstolen skall utses i odemokratiska
            former. Den var den ena sidan.
          </note>
          <note>
            Å den andra sidan har regeringen att ta hänsyn till de vänstergrupper
            som fortsätter den s.k. väpnade kampen. De använder sig av attentat
            och även politiska mord. Dessa våldsdåd inverkar naturligtvis
            negativt på möjligheterna att konsolidera den unga demokratin.
            Om presidenten benådar personer som öppet sympatiserar med grupper
            som vill fortsätta den väpnade kampen riskerar han att några av
            dessa f.d. fångar senare kan bli inblandade i nya blodiga attentat.
            Det skulle naturligtvis omgående utnyttjas av oppositionen.
          </note>
          <note>
            Regeringen har alltså att ta hänsyn både till höger och vänster.
            Den befinner sig i en till dels klämd situation. Den måste då
            ta hänsyn till armén som med kraft kan motsätta sig varje benådning
            av fångar som är dömda för mord på militärer. Det är likväl så
            att president Aylwin har benådat betydligt fler personer än man
            haft anledning att förvänta sig, särskilt om man beaktar den komplicerade
            inrikespolitiska situationen.
          </note>
          <note>
            Fru talman! Jag håller också med om att det är viktigt att nu
            finnas till hands för den nyunga demokratiska regimen i Chile
            och hjälpa till med humanitärt bistånd. Samtidigt vet vi att Chile
            har en relativt hög BNP per capita. Det rör sig om ca
          </note>
          <note>
            1 800 USA-dollar. Vi har begränsade resurser. Den resurs vi har
            att hantera räcker inte till allt som vi skulle önska. Det är
            likväl så att de satsningar vi gör, görs för att förstärka demokratin
            och förbättra demokratin. Jag vill påstå att Sverige var mycket
            snabbt framme inne i Chile för att visa president
          </note>
          <note>
            Aylwin och hans regering att vi inte sitter på åskådarläktaren
            längre, utan att vi vill vara med och hjälpa till.
          </note>
          <note>
            Som också antyddes av Eva Zetterberg finns det anledning att
            vara mycket tillfreds med de insatser som gjort och som görs.
            Jag är personligen övertygad om att dessa insatser främjar den
            demokratiska utvecklingen.
          </note>
          <note type="speaker">
            Anf. 37 EVA ZETTERBERG (v):
          </note>
          <note>
            Herr talman! Vad gäller frågan om våldsbrott begångna av vänsterextremister
            i Chile, är det självklart att sådana brott skall bedömas som
            de brott de är. Det är fråga om kriminella handlingar i de fall
            där det har skett våldsaktioner och människor blivit dödade eller
            allvarligt skadade.
          </note>
          <note>
            Det är inte politisk opposition. Jag menar därför att det inte
            kan komma i fråga att detta skall jämställas med övriga politiska
            brott.
          </note>
          <note>
            Vad det handlar om i Chile är att människor sedan flera år tillbaka
            många gånger blivit falskeligen anklagade för att ha begått våldsbrott
            som de inte har begått. De människorna måste ha rätt att kräva
            en politisk rättegång och få sin sak prövad, och de skall ha vårt
            stöd. Det är inte vår sak att i förväg göra bedömningen att anklagelserna
            är riktiga. Det bör prövas vid en domstol. Det trodde jag att
            vi kunde vara överens om, Alf Svensson.
          </note>
          <note>
            Vad gäller de personer som finns i fängelse, i exempelvis Cárcel
            pública i Santiago, finns i dag 48
          </note>
          <note>
            politiska fångar. Ca 10 av dem kan få straffomvandling om de
            får resa till ett annat land.
          </note>
          <note>
            De har fått vissa löften från andra länder. Men det har krävts
            påtryckningar för att de skulle få en möjlighet att göra den resan
            och tillfälligt lämna sitt land. Det är i och för sig något att
            beklaga att de är tvungna att lämna sitt land, men för dessa personer
            vore det mycket värdefullt.
          </note>
          <note>
            Det finns också personer som är villkorligt frigivna och som
            pga. byråkrati och olika processer som försvårar det hela får
            vänta mycket lång tid för att få sin sak helt avgjord, för att
            därefter kunna avtjäna eventuellt straff eller som fria personer
            lämma
          </note>
          <note>
            Chile eller stanna kvar där.
          </note>
          <note>
            Jag menar att insatserna från svensk sida vad gäller de mänskliga
            rättigheterna trots allt är för svaga.
          </note>
          <note>
            Jag tycker att det borde vara en hjärtefråga för Alf
          </note>
          <note>
            Svensson att stärka de mänskliga rättigheterna.
          </note>
          <note>
            Sverige skall stå upp runt om i världen där de mänskliga rättigheterna
            kränks. Jag vill än en gång fråga om det inte finns anledning
            för Sverige att mer aktivt ingripa i dessa frågor. Där borde den
            svenska ambassaden kunna spela en mycket viktig roll.
          </note>
          <note>
            Vad gäller biståndsfrågorna finns det självfallet mycket angelägna
            projekt runt om i världen, och jag har förståelse för att man
            inte kan satsa lika mycket. Men hur stämmer detta överens med
            inställningen till andra biståndsprojekt i andra länder där det
            brister i demokrati? I dessa fall ger det anledning till att skära
            ned, men i Chile är det tvärtom. Där skulle man behöva stöd för
            att bygga upp demokratin.
          </note>
          <note type="speaker">
            Anf. 38 Statsrådet ALF SVENSSON (kds):
          </note>
          <note>
            Herr talman! Jag svarade alldeles nyss att chilenarna visst behöver
            stöd för att bygga upp sin demokrati, och sådant stöd ges. Men
            de har också en ekonomisk tillväxt som är imponerande. Till mångt
            och mycket har de själva resurser, och man är inriktad på att
            använda dessa resurser till att bygga upp sin demokrati, sanera
            samhället exempelvis miljömässigt och skapa en helt annan social
            situation.
          </note>
          <note>
            Som Eva Zetterberg sade är det för mig en hjärtefråga att få
            understryka MR-frågornas betydelse i alla tänkbara sammanhang.
            När jag var i Chile talade vi åtskilligt om denna problematik.
          </note>
          <note>
            Man bör med glädje konstatera att Aylwinregeringen deklarerar
            sin avsikt att ta fram sanningen, skapa rättvisa i fråga om mänskliga
            rättigheter och demokratisera de politiska institutionerna på
            både lokal och nationell nivå.
          </note>
          <note>
            Detta är ett arbete man är inbegripen i, och man gör, vilket
            jag tidigare sade, påtagliga och rejäla ansträngningar för att
            öka den sociala rättvisan och komma till rätta med fattigdomen.
          </note>
          <note>
            Det är också rim och reson, Eva Zetterberg, att känna en viss
            tillfredställelse över att antalet politiska fångar, som var ca
            380 när Aylwinregeringen tillträdde, nu är nere till 47 eller
            50 -- det beror på vilken källa som anlitas.
          </note>
          <note>
            Jag kan hålla med om att det kan tyckas något märkligt att människor
            skall behöva få sitt straff omvandlat på ett sådant sätt att de
            behöver lämna sitt eget land. Det kanske kan finnas en del praktiska
            förklaringar till detta. De uppgifter jag har säger att det enbart
            är -- eller hur man nu vill uttrycka det -- 8--10 f.d. fångar
            som är intresserade av denna typ av straffomvandling. Det hävdas
            också att flertalet av dessa uttryckt en önskan om att få slå
            sig ner i ett EG-land, och att det dessutom helst skulle vara
            Belgien. Jag har fått det beskedet att mottagningserbjudanden
            därifrån också har presenterats.
          </note>
          <note type="speaker">
            Anf. 39 EVA ZETTERBERG (v):
          </note>
          <note>
            Herr talman! Jag vill först och främst säga att det själfallet
            är tillfredsställande att det chilenska folket självt tar itu
            med sin situation och startar olika projekt för att återuppbygga
            ekonomin och försöka skapa ett socialt välstånd.
          </note>
          <note>
            Självfallet är det bra att antalet politiska fångar har minskat.
            Men jag tycker inte att det räcker. Det behövs ett svenskt stöd
            för att driva på och för att minska det antal politiska fångar
            som finns. När det gäller straffomvandling finns det en del politiska
            fångar som vill till Sverige. Det finns dessutom personer som
            är villkorligt frigivna och har familjer i Sverige och som vill
            komma till Sverige. Sverige skulle där kunna göra en mycket positiv
            insats.
          </note>
          <note>
            Jag vill återigen hänvisa till de två
          </note>
          <note>
            Amnestyrapporter som kom i höstas. Man pekar i dessa på att det
            beklagligtvis förekommit en rad fall av tortyr och olika sexuella
            övergrepp. Det är sådant som man inte förknippar med en demokrati,
            och det finns också här anledning från svensk sida att engagera
            sig.
          </note>
          <note>
            När det slutligen gäller biståndsprojekten, Alf
          </note>
          <note>
            Svensson, ser jag positivt på svaret vad gäller de enskilda organisationerna.
            Jag vet att det finns ett flertal -- Rädda barnen, Diakonia m.fl.
            -- som gör ett förtjänstfullt arbete. Jag vet också att Diakonia
            håller på att förbereda en ansökan om ett konkret stöd till anhöriga
            till försvunna och de som tidigare har varit politiska fångar,
            och man hoppas där på regeringens stöd framöver. Med detta svar
            som grund uppfattar jag att de kan förvänta sig en oerhört positiv
            bedömning av sina ansökningar och att de, liksom andra organisationer
            som vill fortsätta att arbeta som enskilda organisationer, kan
            påräkna regeringens stöd i framtiden.
          </note>
          <note type="speaker">
            Anf. 40 Statsrådet ALF SVENSSON (kds):
          </note>
          <note>
            Herr talman! Tortyr och våld skall naturligtvis aldrig accepteras.
            Var det än förekommer skall det självfallet fördömas, och det
            med kraft. Jag vill än en gång försäkra Eva Zetterberg, som jag
            tror är väl underkunnig om detta, att Aylwin-regeringen gör rejäla
            insatser för att komma till rätta med problemen och utrota de
            förhållanden som på intet vis kan accepteras i en demokrati.
          </note>
          <note>
            Vi är säkert också överens om att demokrati inte byggs på en
            dag, utan man måste ständigt vara i verksamhet för att utveckla
            den. Det skall kanske också erinras om att Aylwin-regeringen har
            antagit en lag som föreskriver gottgörelse till offrens familjemedlemmar.
            Jag tycker i och för sig att det enbart är positivt att enskilda
            svenska organisationer hjälper till i detta arbete.
          </note>
          <note>
            Sedan nämnde Eva Zetterberg också att det finns politiska fångar
            som har anknytning till Sverige.
          </note>
          <note>
            Det är helt rätt. Nu har dessa fall inte slutbehandlats i högre
            instans. Fram till dess detta inte är klart i Chile kan de knappast
            få inresevisering till Sverige, men därefter torde den möjligheten
            stå till buds.
          </note>
          <note>
            Överläggningen var härmed avslutad.
          </note>
          <note>
            9 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1991/92:KU22
          </note>
          <note>
            Skatteutskottets betänkanden 1991/92:SkU29 och
          </note>
          <note>
            SkU32
          </note>
          <note>
            Lagutskottets betänkande 1991/92:LU36
          </note>
          <note>
            Utrikesutskottets betänkanden 1991/92:UU20,
          </note>
          <note>
            UU21, UU27 och UU28
          </note>
          <note>
            Kulturutskottets betänkanden 1991/92:KrU30 och
          </note>
          <note>
            KrU32
          </note>
          <note>
            Utbildningsutskottets betänkanden
          </note>
          <note>
            1991/92:UbU19, UbU20, UbU23 och UbU28
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Finansutskottets betänkanden
          </note>
          <note>
            1991/92:FiU23 Förenklad statistikreglering
          </note>
          <note>
            1991/92:FiU28 Oförutsedda utgifter för budgetåret
          </note>
          <note>
            1992/93
          </note>
          <note>
            Lagutskottets betänkande
          </note>
          <note>
            1991/92:LU38 Uppskov med behandlingen av vissa ärenden
          </note>
          <note>
            Utrikesutskottets betänkanden
          </note>
          <note>
            1991/92:UU13 Avskaffandet av sanktioner mot
          </note>
          <note>
            Sydafrika
          </note>
          <note>
            1991/92:UU29 Godkännande av protokoll nr 10 till konventionen
            angående skydd för de mänskliga rättigheterna och de grundläggande
            friheterna
          </note>
          <note>
            Jordbruksutskottets betänkanden
          </note>
          <note>
            1991/92:JoU18 Miljöpolitik
          </note>
          <note>
            1991/92:JoU20 Reglering av priserna på fisk m.m.
          </note>
          <note>
            Bostadsutskottets betänkande
          </note>
          <note>
            1991/92:BoU22 Övergång från hyresrätt till bostadsrätt, m.m.
          </note>
          <note>
            11 § Kammaren åtskildes kl. 14.41.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 8 §
          </note>
          <note>
            anf. 36 (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
