<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--45</head>
          <docDate when="1991-12-13">1991-12-13</docDate>
        </div>
      </front>
      <body>
        <div>
          <note>
            1 § Svar på interpellation 1991/92:47 om hjälpen till de baltiska
            staterna
          </note>
          <note>
            Anf. 1 Utrikesminister MARGARETHA AF
          </note>
          <note>
            UGGLAS:
          </note>
          <note>
            Fru talman! Henrik S Järrel har ställt följande frågor till statsrådet
            Alf Svensson.
          </note>
          <note>
            1. Vilka praktiska, konkreta åtgärder förbereder regeringen för
            att vi på bästa sätt skall bistå våra grannar i Baltikum?
          </note>
          <note>
            2. Hur ser tidsplanen ut för Sveriges biståndsinsatser till de
            baltiska staterna under innevarande mandatperiod?
          </note>
          <note>
            Arbetet inom regeringen är så fördelat att det är jag som skall
            svara på interpellationen, eftersom
          </note>
          <note>
            Centraloch Östeuropafrågor kommer att ligga under min domvärjo
            inom departementet.
          </note>
          <note>
            Fru talman! Våra baltiska grannländer står inför en enorm uppgift.
            De skall liksom de andra länderna i
          </note>
          <note>
            Central- och Östeuropa skapa ett demokratiskt styrelseskick och
            utveckla marknadsekonomiska strukturer. Samtidigt skall de befästa
            sin nationella suveränitet. Det innebär bl.a. att man från början
            måste bygga upp en självständig förvaltning och skaffa sig kunnande
            och kompetens på alla de samhällsområden som förut styrts från
            Moskva.
          </note>
          <note>
            Det innebär också att man måste bryta sig ur sitt närmast totala
            ekonomiska beroende av republikerna i Sovjetunionen. Allt detta
            måste klaras, samtidigt som man på t.ex. energiområdet utsätts
            för störningar som hotar den omedelbara försörjningen.
          </note>
          <note>
            Uppgiften kräver stora ansträngningar av de baltiska folken.
            Vi måste visa solidaritet. Vi måste både ge eget stöd och mobilisera
            internationellt stöd för de baltiska staterna.
          </note>
          <note>
            Detta krävs av oss som grannar och medmänniskor.
          </note>
          <note>
            Samtidigt är det uppenbart att Sverige också har ett starkt eget
            intresse av att förändringen i Baltikum blir framgångsrik och
            genomförs så smidigt som möjligt.
          </note>
          <note>
            Den nyligen vunna självständigheten har ställt de baltiska staterna
            inför en rad akuta praktiska problem. Flera av dessa problem hänger
            samman med att de saknar konvertibel valuta. Att vinna inträde
            i och delta i internationella organisationers verksamhet -- och
            därmed få tillgång till deras stöd -- är bara möjligt om man kan
            betala för sig i konvertibel valuta. Att öppna ambassader utomlands
            kräver också valuta. En suverän stat måste också hålla sig med
            en viss gränsbevakning, sköta flygledning, ha en räddningstjänst
            m.m.
          </note>
          <note>
            Sådant kräver utbildad personal.
          </note>
          <note>
            Detta är exempel på uppgifter som måste klaras mer eller mindre
            omgående. Sverige har, i flera fall tillsammans med övriga nordiska
            länder, gett bidrag till baltiskt deltagande i internationella
            möten. Regeringen undersöker nu möjligheterna att skyndsamt göra
            ytterligare insatser till stöd för de baltiska staterna. Utrikesutskottets
            initiativ till förmån för skyndsamma åtgärder -- ett beslut som
            antogs av riksdagen i går -- är mycket glädjande, då möjligheterna
            nu öppnas för regeringen att kunna göra sådana insatser.
          </note>
          <note>
            Ett brett samarbete mellan företag, institutioner, organisationer
            och enskilda i Sverige och i de baltiska staterna växer nu fram.
            Jag hoppas att vi snart kommer att ha direkta kontakter på alla
            samhällsområden på det sätt som är normalt mellan grannländer.
            Det statliga stödet till Baltikum bör tjäna som en stimulans till
            andra insatser och därmed ta till vara det breda engagemang för
            de baltiska länderna som finns i vårt land.
          </note>
          <note>
            Det bilaterala svenska stödet till reformprocessen i
          </note>
          <note>
            Central- och Östeuropa är i första hand inriktat på vårt närområde.
            De baltiska staterna har prioritet.
          </note>
          <note>
            Kunskapsöverföring är redan en dominerande del av vårt samarbete
            med de baltiska staterna. Det är den form av stöd som under många
            år framåt bör ges högsta prioritet. Stöd behövs på alla samhällsområden.
            Regeringen kommer att i budgetpropositionen lämna förslag om ökade
            insatser. Strävan är att nå ett brett engagemang genom en decentralisering
            och en smidig hantering av verksamheten.
          </note>
          <note>
            De internationella organisationerna på det finansiella och ekonomiska
            området har under det senaste året utvecklat verksamheter och
            program med särskild inriktning på de central- och östeuropeiska
            ländernas behov.
          </note>
          <note>
            Sverige verkar aktivt för att man i dessa organisationer särskilt
            skall uppmärksamma de baltiska ländernas läge. I den s.k. G24-gruppen,
            industriländernas organ för att samordna stödet till
          </note>
          <note>
            Central- och Östeuropa, har denna vecka på svenskt och nordiskt
            initiativ ett möte ägnats särskilt åt de baltiska ländernas situation
            och biståndsbehov. Genom mötet har nu en god grund lagts för samordning
            av det internationella stödet till Baltikum.
          </note>
          <note>
            I budgetpropositionen kommer regeringen att presentera förslag
            som syftar till fortsatta insatser för att främja de internationella
            organisationernas engagemang för de baltiska staterna.
          </note>
          <note>
            Extraordinära insatser kommer att behövas för att stödja de baltiska
            staternas betalningsbalans och införandet av egna valutor. Vi
            bör spela en pådrivande roll för att mobilisera internationella
            resurser och också vara beredda att svara för en del av det finansiella
            stödet. Regeringen kommer att ta upp denna fråga i budgetpropositionen.
          </note>
          <note>
            Med hänsyn till den mycket svåra ekonomiska situationen i de
            baltiska länderna måste vi också hålla en hög beredskap för katastrofinsatser,
            humanitärt bistånd och annan nödhjälp.
          </note>
          <note>
            Fru talman! Sammanfattningsvis kommer regeringen att
          </note>
          <note>
            -- skyndsamt bereda ett beslut om akuta stödinsatser,
          </note>
          <note>
            -- i budgetpropositionen lämna förslag om ökade insatser för
            kunskapsöverföring och förslag om insatser för att främja de internationella
            organisationernas engagemang och förslag om finansiellt stöd,
          </note>
          <note>
            -- upprätthålla hög beredskap för katastrofinsatser, humanitärt
            bistånd och annan nödhjälp.
          </note>
          <note>
            Tack, fru talman.
          </note>
          <note type="speaker">
            Anf. 2 HENRIK S JÄRREL (m):
          </note>
          <note>
            Fru talman! Jag vill först och främst tacka utrikesministern
            för ett ganska omsorgsfullt svar på min interpellation, vilket
            möjligen kan hänga samman med att vi under den senaste tiden har
            haft en debatt om Baltikumstödet. Det har också kommit larmrapporter
            om hur det ser ut på sjukhus och andra inrättningar i t.ex. Lettland.
            Det råder inga tvivel om att det finns ett skriande behov. En
            annan förklaring kan vara att regeringsförklaringen mycket tydligt
            markerar ett särskilt intresse för de baltiska staterna. Det är
            glädjande att den nya borgerliga regeringen vill intensifiera
            vårt biståndsarbete i närområdet och bland våra grannländer.
          </note>
          <note>
            Fru talman! Utrikesministerns svar andas sympati och det har
            en human underton. Man vill så att säga ta fasta på det mycket
            goda och breda intresse som finns i vårt land för att stödja våra
            baltiska broderfolk. Här handlar det om att ge ett nationellt
            stöd och också -- som utrikesministern antydde --
          </note>
          <note>
            att försöka samordna ett internationellt biståndsarbete. Vidare
            kan man kanske dela upp stödet i omedelbara hjälpåtgärder och
            hjälp på litet längre sikt.
          </note>
          <note>
            Jag lyssnade i morse till Eko-nyheterna, där det antyddes att
            svensk humanitär biståndshjälp till
          </note>
          <note>
            Baltikum är ganska liten -- det angavs en siffra på
          </note>
          <note>
            15 milj. kr., vilket är ett förvånansvärt lågt belopp om man
            jämför med vissa EG-staters humanitära bistånd.
          </note>
          <note>
            Precis som utrikesministern gläder också jag mig åt utrikesutskottets
            initiativ, som det i går beslutades om här i riksdagen. Man skall
            med prioritet anvisa vissa medel ur det anslag som skulle gå till
            andra ändamål för att i stället använda pengarna just till det
            baltiska stödet och Östeuropastödet.
          </note>
          <note>
            Fru talman! Jag efterlyser ändå litet mera konkreta och praktiska
            anvisningar från regeringen om hur man tänker lägga upp detta
            bistånd.
          </note>
          <note>
            Utrikesministern pekar själv på två utomordentligt viktiga förutsättningar
            för ett verkningsfullt bistånd, nämligen en konvertibel valuta
            och en långsiktig kunskapsöverföring. Jag biträder den uppfattningen.
          </note>
          <note>
            I övrigt får vi kanske vänta tills budgetpropositionen kommer
            för att se vilka konkreta och mera praktiska förslag till stödåtgärder
            som regeringen vill sätta in för
          </note>
          <note>
            Baltikum. Jag kan avslöja att jag fick inspirationen till den
            här interpellationen efter några dagars rundresa i Lettland för
            några veckor sedan. Jag måste säga att jag återvände därifrån
            nedstämd. Jag var ganska betryckt när jag kom hem. Huvudsyftet
            med resan var att studera den baltiska sjukvården.
          </note>
          <note>
            Jag kan försäkra kammarens ledamöter och utrikesministern att
            den nivå baltisk, och i det här fallet lettisk, sjukvård befinner
            sig på mest motsvarar svensk 20- och 30-talsstandard. Här finns
            ett skriande behov av läkemedel, av inte minst medicinsk utbildning,
            av sanitära hjälpinsatser för sjukhushygienen och för bredspektrumantibiotika
            och andra sådana saker. Bl.a. besökte jag en barnklinik, och jag
            kan vitsorda att det intryck som vi de senaste dagarna har fått
            ta del av i massmedierna på intet sätt jävar det intryck som jag
            fick. Det var ganska skrämmande.
          </note>
          <note>
            Jag skulle vilja att regeringen ägnade också sjukvården ett intresse.
            Sjukvården nämns inte i utrikesministerns svar. Men jag tror att
            Sverige kan göra en utomordentlig insats genom att stå till tjänst
            med sjukvård och sjukvårdskunnande. Jag kan i det här sammanhanget
            nämna att ortopedkirurgiska klinikerna vid Sabbatsbergs sjukhus
            och S:t Görans sjukhus under en tioårsperiod har haft ett utbyte
            med framför allt centralortopedkirurgiska sjukhuset i Riga. Man
            har förmedlat operationsteknik och operationskunnande och även
            tagit emot lettiska och ryska läkare för utbildning. Jag vet att
            det också finns ett intresse av att arbeta vidare med de här frågorna,
            men man behöver ett visst ekonomiskt stöd för detta.
          </note>
          <note>
            För egen del måste jag säga att jag beträffande principerna för
            det svenska biståndet i Baltikum bedömer att det är utomordentligt
            viktigt att i första hand satsa på hjälp till självhjälp. Vi får
            inte med något slags överlägsenhetsattityd tvinga balterna att
            anta våra system eller förslag till lösningar. De måste själva
            få välja, och vi måste ge dem alternativ. Det gäller att bygga
            upp nya strukturer och att inte konservera gamla. Man får inte
            i onödan byråkratisera och formalisera det svenska biståndet.
          </note>
          <note>
            Det är också klart, fru talman, att många i vårt land vill hjälpa
            utan att riktigt veta hur hjälpen skall kanaliseras. Jag skulle
            vilja fråga utrikesministern och regeringen om man på något sätt
            kan biträda med att organisera en hjälpcentral eller på annat
            sätt försöka att, utan att onödigtvis byråkratisera biståndet,
            samla upp alla de krafter som gärna vill biträda de baltiska staterna
            i det här sammanhanget. Tack så länge!
          </note>
          <note type="speaker">
            Anf. 3 MARGARETA GARD (m):
          </note>
          <note>
            Fru talman! Banden mellan Baltikum och Sverige är starka. Det
            kan främst avläsas genom de stora frivilliga insatserna för Baltikums
            folk, insatser som görs runt om i vårt land.
          </note>
          <note>
            På grund av den långvariga ockupationen av baltländerna under
            ett planekonomiskt system har länderna utarmats, och de mest elementära
            behoven är långt ifrån tillfredsställda. En uppvärmd bostad är
            inte längre en självklarhet.
          </note>
          <note>
            Under veckoslutet stängs energiverket i Tallinn och de flesta
            lägenheterna där blir utan värme, detta på grund av att oljeleveranserna
            från Sovjet har upphört. En ung pojke från Tallinn som givits
            tillfälle till studiebesök i min hemstad uttryckte sin innerliga
            önskan om en mild vinter för att man någorlunda skall kunna klara
            värmen i bostäderna.
          </note>
          <note>
            Det är min förhoppning att Sverige på något sätt kan hjälpa till
            för att lindra den uppkomna situationen. Jag vill vädja till utrikesministern
            att se vad Sverige kan hjälpa till med i den mycket svåra situation
            som Tallinborna befinner sig i.
          </note>
          <note>
            Ett omfattande hjälparbete har genom personliga kontakter byggts
            upp i Dalarna. Allt från medicinsk utrustning till kopieringsmaskiner
            har samlats in, och alltefter det att vädjanden kommer från
          </note>
          <note>
            Estland sätts olika insamlingskampanjer i gång.
          </note>
          <note>
            Problemet har blivit transporterna till Estland.
          </note>
          <note>
            Insamlingarna har övergått till alltmer skrymmande saker som
            sjukhussängar och cyklar, och då räcker det inte längre att transportera
            med minibussar.
          </note>
          <note>
            Erikshjälpen har sträckt en hjälpande hand genom att upplåta
            plats i långtradarbilarna som går till
          </note>
          <note>
            Estland för deras räkning. Problemet är nu att behovet av transporter
            har ökat betydligt, och
          </note>
          <note>
            Erikshjälpen saknar pengar för att kunna transportera i tillräcklig
            utsträckning. Detta innebär att de högst nödvändiga saker som
            finns lagrade inte kommer i väg till Estland.
          </note>
          <note>
            Jag riktar därför en vädjan till utrikesministern, att om det
            finns några möjligheter, bistå Erikshjälpen med pengar för transporter
            till Baltikum. Det vore en stor och god insats.
          </note>
          <note>
            Min förhoppning är att statens anslag till stöd åt
          </note>
          <note>
            Baltikum är så flexibelt att insatser av det slag som jag har
            berört skall kunna ges. Jag hoppas att utrikesministern är villig
            att ge mig ett svar på de angelägna frågorna.
          </note>
          <note type="speaker">
            Anf. 4 PEETER LUKSEP (m):
          </note>
          <note>
            Fru talman, ärade ledamöter! Det som stod i utrikesministerns
            svar var mycket glädjande. Även tidigare deklarationer vittnar
            om en stor förståelse för de problem som Baltikum kommer att råka
            ut för.
          </note>
          <note>
            Jag vill ändå fästa uppmärksamheten på en sak.
          </note>
          <note>
            Pengar i en budget är inte detsamma som hjälp som når fram. Jag
            har under min tid i riksdagen upplevt, och jag har faktiskt också
            hört det från många riksdagskolleger, att man mycket ofta får
            påstötningar från människor som tar initativ för att hjälpa Baltikum
            och som är beredda att med sin egen arbetsinsats eller med saker
            och pengar hjälpa till. Men de behöver kompletterande stöd av
            våra biståndsmyndigheter. Man får emellertid inte något svar på
            sina frågor. Personligen kan jag säga att jag får tre telefonsamtal
            eller brev per dag med påstötningar från privatpersoner, organisationer,
            myndigheter och företag. De är bekymrade över att de kanske ett
            halvår har försökt få någon reaktion.
          </note>
          <note>
            I vissa fall har det dröjt bortåt ett år. Man får inte höra någonting,
            handläggare slutar, det kommer inga svar -- varken ja eller nej.
          </note>
          <note>
            Jag tror att biståndet till Baltikum och Östeuropa skiljer sig
            totalt från biståndet till tredje världen.
          </note>
          <note>
            Förhållandena i mottagarländerna är olika. Det är en annan typ
            av samhällen. En betydligt bredare krets av människor kan ta initativ
            i de baltiska mottagarländerna. De kan sätta sig i förbindelse
            med det svenska samhället. På samma sätt finns det i Sverige,
            på grund av närheten, oerhört många fler människor som personligen
            är engagerade och som har möjlighet att själva resa till platsen
            och som får egna kontakter, t.ex. yrkesmässiga och liknande kontakter.
            Jag tror inte att våra nuvarande biståndsmyndigheter är dimensionerade
            för biståndet till Baltikum. Det är en vädjan från min sida till
            utrikesministern att regeringen mycket snart tar itu med detta
            stopp i rören när det gäller
          </note>
          <note>
            Baltikumbiståndets handläggning som jag tycker finns i dag.
          </note>
          <note type="speaker">
            Anf. 5 PÄR GRANSTEDT (c):
          </note>
          <note>
            Fru talman! Också jag vill uttrycka glädje över det positiva
            svar som den här interpellationen har fått.
          </note>
          <note>
            Jag vet att det finns ett starkt intresse från regeringens sida
            att få fart på hjälpen till Baltikum.
          </note>
          <note>
            Jag har förstått att vi kan påräkna att de resurser som kommer
            att avdelas för östbistånd kommer att öka ganska ordentligt. Och
            vad som inte är mindre glädjande är att det inte kommer att ske
            på bekostnad av vår hjälp till tredje världens fattiga länder,
            vilket jag också tycker är en avsevärd förbättring jämfört med
            den tidigare regeringens politik.
          </note>
          <note>
            Jag vill också betona brådskan. Jag hade tillfälle att diskutera
            energisituationen i Baltikum för ett par veckor sedan i en frågedebatt
            här i kammaren. Och jag kan bara konstatera att situationen sedan
            dess har förvärrats. Precis som nämndes här hotas nu värmeförsörjningen
            i Tallinn och även på andra ställen. Tillgången på bensin till
            bilar är dålig, flygplatser stängs, osv. Hela samhället riskerar
            att gå i stå.
          </note>
          <note>
            Jag vet nu att regeringen undersöker förutsättningarna för att
            få till stånd snabb hjälp på energisidan. Jag skulle därför vilja
            ha en kommentar om hur långt man har kommit. I detta sammanhang
            brådskar det verkligen. Det brådskar även när det gäller andra
            humanitära insatser. Vi måste snabbt komma ur planerings- och
            förberedelsestadiet och verkligen se till att det sker ganska
            massiva insatser. Det är naturligtvis en hel del som redan görs,
            men insatserna behöver få en betydligt större omfattning än vad
            de hittills har haft.
          </note>
          <note type="speaker">
            Anf. 6 HADAR CARS (fp):
          </note>
          <note>
            Fru talman! Under många år var det få av oss som vågade tro att
            vi någon gång skulle få uppleva en period då det fanns en möjlighet
            för ett land som
          </note>
          <note>
            Sverige att hjälpa ett oberoende och fritt Estland, ett oberoende
            och fritt Litauen och ett oberoende och fritt Lettland. Detta
            var en dröm som man närde men vars realism knappast framstod som
            särskilt tydlig. Vi minns personer som Birger
          </note>
          <note>
            Nerman, Bertil Ohlin och andra som försökte hålla detta hopp
            om ett oberoende Baltikum levande för oss. Nu har den situation
            kommit då det finns ett oberoende Baltikum som verkligen behöver
            vår hjälp och som behöver de i mycket hög grad och snabbt. Jag
            tror att alla i denna kammare delar förhoppningen om att den svenska
            regeringen nu skall visa att den, nu när den har fått denna möjlighet,
            också skall begagna sig av den och ge en hjälpande hand till de
            länder som vi under så många år har talat så mycket om, tänkt
            så mycket på, men inte kunnat göra mycket för.
          </note>
          <note>
            I sitt svar pekar utrikesministern på Baltikums omedelbara behov
            av konvertibel valuta för att klara sina infrastrukturer, sätta
            upp ambassader, vara med i organisationer, osv. Andra talare har
            i debatten tagit upp behoven av omedelbara och snabba sociala
            hjälpinsatser. Jag har ingenting att invända mot något av det.
            Men jag vill även peka på att målet långsiktigt måste vara att
            underlätta för de baltiska staterna att få en självbärande ekonomi,
            att få i gång en ekonomisk utveckling som kan generera de exportinkomster
            som ger dem både den nödvändiga valutan för nödvändig import och
            för att klara infrastrukturen.
          </note>
          <note>
            De satsningar som vi kan göra måste också ha till syfte att ge
            de baltiska staterna förutsättningar att på egen hand gå vidare
            och att bygga upp en ekonomi. Det är en fantastiskt svår uppgift
            som de har att gå över från det planekonomiska systemet till att
            bygga upp ett helt annat system när de för närvarande förfogar
            över så knappa resurser.
          </note>
          <note>
            Fru talman! Jag vill också peka på att vi har flera grannländer
            kring Östersjön. Det är riktigt att
          </note>
          <note>
            Baltikum står oss mycket nära. Men låt oss för den skull inte
            glömma bort att också Polen är ett område kring Östersjön, där
            det behövs betydelsefulla insatser från svensk sida. Det handlar
            för min del inte om att jag anser att man skall försöka föra över
            en del av de resurser som nu kan vara föreslagna för Baltikum
            till Polen. Men jag tror att vi skall eftersträva en rimlig fördelning
            mellan de olika områdena. Polen är också ett land som långsiktigt
            är viktigt för oss, där inte minst kraven på att vi ställer upp
            och underlättar en övergång till en annan och självbärande ekonomi
            ställs högt, och dessa krav måste vi vara beredda att möta.
          </note>
          <note>
            Anf. 7 Utrikesminister MARGARETHA f446 &gt; AF
          </note>
          <note type="speaker">
            f423 &gt; UGGLAS (m):
          </note>
          <note>
            Fru talman! Jag har känt samma otålighet som många talare här
            i kammaren i dag över att det har varit så trögt med den svenska
            hjälpen till Centraloch Östeuropa, så trögt med den svenska hjälpen
            till Baltikum. Och jag kan bara säga att det är en av den nya
            regeringens absolut bestämda avsikter och strävan att nu få litet
            fart på våra insatser.
          </note>
          <note>
            Självfallet känner vi, i likhet med talarna här, mycket starkt
            för den utsatthet som de baltiska folken har i dag. Och när vi
            gör besök i Estland,
          </note>
          <note>
            Lettland och Litauen får vi denna mycket starka känsla för de
            mycket stora svårigheter som möter de baltiska folken när de nu
            både skall befästa sin demokrati, utveckla sina länder och komma
            loss från centralstyrningen.
          </note>
          <note>
            Jag vill svara på några av de frågor som jag har fått.
          </note>
          <note>
            Jag tror att både interpellanten Henrik S Järrel och
          </note>
          <note>
            Peeter Luksep talade om att det var stopp i rören, att det skulle
            bli fart, osv.
          </note>
          <note>
            Regeringen har redan utnämnt en särskild samordnare för hjälpen
            till Central- och
          </note>
          <note>
            Östeuropa, nämligen ambassadören i Tokyo, Ove
          </note>
          <note>
            Heyman. Han kommer att påbörja detta arbete vid årsskiftet. Och
            i och med att han kommer i gång tror jag att detta kommer att
            betyda väldigt mycket för att vi skall få fart på samarbetet.
          </note>
          <note>
            Budgetpropositionen, som jag tyvärr inte i detalj kan gå in i
            här i dag, innehåller flera förslag som jag tror kommer att tillgodose
            bl.a. vad Henrik S Järrel var inne på, nämligen vart människor
            skall vända sig, hur de skall få svar, osv. Det blir en av
          </note>
          <note>
            Östeuropasamordnarens huvuduppgifter att se till att vi kan bygga
            upp en organisation och att vi får instrument så att det går litet
            fortare. Min förhoppning är att vi kommer att lyckas med detta.
          </note>
          <note>
            Som jag ser det är den stora styrkan i det svenska samhällets
            möjligheter att bistå Baltikum i dag att vi har den bredd på intresset,
            denna stora lust att göra insatser. Detta gäller alla möjliga
            områden.
          </note>
          <note>
            Det kan gälla sjukvården, televerkssidan, energisidan, osv. Överallt
            finns det ett intresse. Vad staten kan göra är att vara smörjmedel
            och att ibland kunna ställa upp med små medel för att hjälpa organisationer
            att komma i gång.
          </note>
          <note>
            Margareta Gard tog upp Erikshjälpen. Den är aktuell även när
            det gäller nödhjälpen till Sankt
          </note>
          <note>
            Petersburg. Om Erikshjälpen skulle sakna medel för att klara
            angelägna transporter till Estland bör den vända sig till SIDA.
            Men det finns nu även möjligheter att få medel från katastrofanslaget.
            Då är det biståndsavdelningen som kan hjälpa till med det. Dit
            bör därför Erikshjälpen vända sig.
          </note>
          <note>
            Jag vill till Pär Granstedt när det gäller energisidan gärna
            säga att uppgifterna växlar litet grand. Men just nu är det mycket
            svårt. Och vi kan faktiskt också konstatera att det uppenbarligen
            är brist på drivmedel. Även från det sönderfallande
          </note>
          <note>
            Sovjetunionen får vi rapporter om att det saknas drivmedel. Men
            en delegation åker nästa vecka till
          </note>
          <note>
            Estland och Lettland för att bedöma katastrofläget.
          </note>
          <note>
            En delegation är alltså på väg dit, och regeringen är beredd
            att därefter göra omedelbara insatser.
          </note>
          <note>
            Regeringen mottager utrikesutskottets initiativ och riksdagens
            beslut att friställa vissa medel från multilaterala anslag med
            stor tillfredsställelse. Det ger oss nu möjlighet att även göra
            kortsiktiga, omedelbara insatser till stöd för de baltiska staterna.
            Den möjligheten hade vi inte haft annars, av rent budgettekniska
            skäl. Detta är den ena möjligheten vi har.
          </note>
          <note>
            Den andra möjligheten är katastrofanslaget. Det är då biståndsavdelningen
            som är huvudansvarig för att få i gång de insatserna. Det kommer
            vi också att använda. Detta är vad vi kan göra på kort sikt.
          </note>
          <note>
            På längre sikt kommer budgetpropositionen med mycket konkreta
            förslag. Dem blir det sedan möjlighet för kammaren att ta ställning
            till. Jag tror att vi på så sätt kommer att få en möjlighet att
            arbeta vidare på ett bra sätt. Jag hoppas på detta.
          </note>
          <note type="speaker">
            Anf. 8 MARGARETA GARD (m):
          </note>
          <note>
            Fru talman! Jag vill tacka utrikesministern för svaret på de
            frågor jag ställde. Jag tyckte att det var mycket tillfredsställande.
            Jag hoppas att jag kan gå vidare hem till Dalarna och säga att
            vi kan fortsätta att samla in de angelägna saker som fattas för
            ett rimligt liv i Estland. Jag skall vidarebefordra de uppgifter
            som jag har fått av utrikesministern i dag.
          </note>
          <note>
            Jag vill framföra mitt tack.
          </note>
          <note type="speaker">
            Anf. 9 PÄR GRANSTEDT (c):
          </note>
          <note>
            Fru talman! Jag vill också tacka för de ytterligare kommentarer
            som jag fick, inte minst när det gäller frågan om energisituationen
            i Estland.
          </note>
          <note>
            Det är bra att en delegation far över i nästa vecka och att man
            har en hög beredskap för att göra insatser. Det är klart att jag
            skulle ha önskat att vi hade legat ännu bättre till i tiden. Det
            är som sagt ett par veckor sedan som jag tog upp frågan här i
            riksdagen. Visst hade det varit bra om vi hade kunnat ordna energileveranser
            till Tallinn redan till den veckända som vi nu står inför, eftersom
            vi vet att en stor del av Tallinns bostäder kommer att stå utan
            värme.
          </note>
          <note>
            Men det finns naturligtvis alltid en tröghet i den process man
            drar i gång. Det kan inte hjälpas. Det är i alla fall tacknämligt
            att vi nu kan påräkna kraftfulla svenska insatser.
          </note>
          <note>
            Överläggningen var härmed avslutad.
          </note>
          <note>
            2 § Svar på interpellation 1991/92:59 om sanktionspolitiken mot
            Sydafrika
          </note>
          <note>
            Anf. 10 Utrikesminister MARGARETHA f446 &gt; AF
          </note>
          <note type="speaker">
            f423 &gt; UGGLAS (m):
          </note>
          <note>
            Fru talman! Pär Granstedt har frågat mig om jag är beredd att
            verka för att frågan om stödet från
          </note>
          <note>
            Sydafrika till terrorverksamhet i Moçambique beaktas vid övervägande
            om att avveckla sanktionerna mot Sydafrika.
          </note>
          <note>
            Den terror Renamo bedrivit och fortfarande bedriver i Moçambique
            är ohygglig. Renamos terror stöddes från början av Sydafrika och
            utgjorde ett led i detta lands destabiliseringspolitik gentemot
            sina grannländer.
          </note>
          <note>
            Syftet med Renamos verksamhet, som är inriktad på terror, är
            oklart. Själv har Renamo uppgivit sig ha som politiska mål att
            få till stånd demokrati och flerpartisystem i Moçambique. Trots
            att
          </note>
          <note>
            Moçambiques regering och parlament på senare tid reformerat landets
            politiska system, fortsätter
          </note>
          <note>
            Renamos attacker. De förhandlingar som sedan en tid pågår i Rom
            har endast givit mycket begränsade resultat. Att förhandlingarna
            fortfarande pågår och inte brutit samman inger likafullt visst
            hopp att det skall vara möjligt att finna en formel för fred.
          </note>
          <note>
            Sverige ger sitt fulla stöd till fredsansträngningarna.
          </note>
          <note>
            För Moçambique, som är ett av jordens allra fattigaste länder,
            är fred av avgörande betydelse för landets framtid.
          </note>
          <note>
            Genom det s.k. Nkomati-avtalet våren 1984
          </note>
          <note>
            förband sig Sydafrika att inte stödja Renamo.
          </note>
          <note>
            Sydafrika har dock erkänt att man sedan dess begått brott mot
            avtalet. Det finns emellertid inga belägg för att Sydafrikas regering
            i dag bryter mot överenskommelsen. Inte heller Moçambiques regering
            hävdar att så skulle vara fallet. Däremot kan det inte uteslutas
            att det finns grupper i
          </note>
          <note>
            Sydafrika som ger stöd till Renamo. Det kan vidare inte anses
            klarlagt att Renamos verksamhet är helt beroende av stöd från
            Sydafrika. Det har gjorts gällande att kretsar i andra länder
            ger sådant stöd.
          </note>
          <note>
            När det gäller den svenska Sydafrikapolitiken vill jag erinra
            om att målet för denna är att medverka till ett avskaffande av
            apartheid och till införande av ett demokratiskt samhällssystem
            i Sydafrika. I
          </note>
          <note>
            1989 års FN-deklaration om apartheid och dess destruktiva konsekvenser
            för södra Afrika underströks vikten av att omvärlden inte lättar
            på existerande åtgärder förrän det föreligger klara belägg för
            djupgående och oåterkalleliga förändringar i Sydafrika. De nordiska
            utrikesministrarna har enats om att det är utvecklingen i Sydafrika
            som är avgörande för beslut om upphävande av sanktionerna. FN-
          </note>
          <note>
            deklarationen och det nordiska ställningstagandet har legat till
            grund för den svenska regeringens beslut at företa vissa uppmjukningar
            i
          </note>
          <note>
            Sydafrikapolitiken, främst i fråga om visumreglerna och besöksutbytet.
            Det är vår förhoppning att utvecklingen i Sydafrika snart skall
            göra det möjligt för oss att uphäva de ekonomiska sanktionerna
            mot Sydafrika.
          </note>
          <note>
            Jag vill understryka vikten av att omvärlden inte nu så att säga
            flyttar målstolparna gentemot Sydafrika.
          </note>
          <note>
            Den utveckling som skett de senaste två åren har varit dramatisk.
            Den har förvisso mörka drag. Det brutala våldet i landet är både
            djupt tragiskt och oroande. Men i sina huvuddrag är utvecklingen
            ändå löftesrik. Detta intryck har förstärkts av dels det fredsavtal
            som bl.a. regeringen, ANC och
          </note>
          <note>
            Inkatha undertecknade den 14 september, dels det förberedande
            möte inför konferensen om ett demokratiskt Sydafrika, som nyligen
            hölls i
          </note>
          <note>
            Johannesburg. Konferensens första plenarsession avses äga rum
            den 20--21 december. Det är ingen problemfri tid som förestår
            i Sydafrika. Men de samtal om en ny författning för landet som
            vi så länge hoppats på tycks nu äntligen komma i gång.
          </note>
          <note>
            Jag vill i sammanhanget också påminna om den väsentliga förbättring
            som inträtt i relationerna mellan Sydafrika och dess grannar.
            Jag har svårt att tro att denna utveckling skulle ha kommit till
            stånd om grannländerna vore övertygade om att
          </note>
          <note>
            Sydafarikas regering fortfarande bedriver aktiv destabiliseringspolitik
            gentemot ett av dem.
          </note>
          <note>
            Regeringens Sydafrikapolitik ligger således fast.
          </note>
          <note>
            Det är utvecklingen inne i Sydafrika som är avgörande för beslut
            om upphävande av våra sanktioner mot Sydafrika. Det är min förhoppning
            att den delegation som regeringen gett i uppdrag att besöka Sydafrika
            för att skaffa ett fördjupat underlag för beslut om Sydafrikapolitiken
            skall komma åter med en rapport som gör det möjligt för oss att
            upphäva sanktionerna mot Sydafrika.
          </note>
          <note type="speaker">
            Anf. 11 PÄR GRANSTEDT (c):
          </note>
          <note>
            Fru talman! Jag ber att få tacka utrikesministern för svaret
            på min interpellation. Jag noterar att vi ser med samma allvar
            på situationen i Moçambique.
          </note>
          <note>
            Den mycket långvariga terrorverksamhet, till stor del inspirerad
            från Sydafrika, som har bedrivits i
          </note>
          <note>
            Moçambique har varit oerhört destruktiv för detta land och mer
            eller mindre omöjliggjort all positiv ekonomisk och även politisk
            utveckling. Den korruptionsskandal som vi nu ser rullas upp i
          </note>
          <note>
            Moçambique, vilken även drabbar relationerna mellan Sverige och
            Moçambique, är ett exempel på konsekvenserna av att destruktiva
            krafter har fått verka så länge i det landet. Detta är däremot
            naturligtvis inte på något sätt någon ursäkt för de människor
            i Moçambique som plundrar sitt eget land genom att försnilla biståndsmedel,
            om nu detta visar sig vara verklighet.
          </note>
          <note>
            Man kan förmodligen inte längre hävda att den sydafrikanska regeringen
            aktivt stöder Renamo.
          </note>
          <note>
            Det är i varje fall svårt att få belägg för någonting sådant,
            precis som utrikesministern påpekade.
          </note>
          <note>
            Däremot är det helt klart att tillkomsten och uppbyggnaden av
            Renamo till stor del var en del av den sydafrikanska destabiliseringsverksamheten
            gentemot grannstaterna. Denna destabiliseringsverksamhet var en
            integrerad del av
          </note>
          <note>
            Sydafrikas politik för att kunna upprätthålla apartheid i landet.
            Det finns alltså ett mycket starkt samband mellan den sydafrikanska
            destabiliseringspolitiken i grannländerna och apartheidsystemet
            i själva Sydafrika. Det innebär att det inte går att göra en alltför
            tydlig boskillnad mellan dessa båda grenar av politiken.
          </note>
          <note>
            I dag är av allt att döma den sydafrikanska ledningen inne på
            att försöka avskaffa apartheid.
          </note>
          <note>
            Man kan, som sagt var, förmodligen inte hävda att de aktivt stöder
            Renamo. Däremot kan man utan vidare konstatera att Sydafrika inte
            gör vad som står i dess makt för att stoppa ett resursflöde till
          </note>
          <note>
            Renamo. Det finns mycket starka indikationer på att det går resurser
            från Sydafrika till Renamo, som de sydafrikanska myndigheterna
            ganska lätt skulle kunna stoppa, om man ville.
          </note>
          <note>
            Här kan man se en viss parallell till det interna våldet i Sydafrika.
            Jag tror inte att man, i varje fall inte med säkerhet, kan hävda
            att den sydafrikanska regeringen uppmuntrar det interna våldet
            i
          </note>
          <note>
            Sydafrika. Men man gör uppenbarligen inte vad som står i ens
            makt för att stoppa det. Det är alltså samma typ av politik. Man
            låter det ske. Jag tror också att man här kan se ett samband mellan
            den sydafrikanska regeringens benägenhet att låta våldet i Sydafrika
            florera och dess benägenhet att låta våldet i Sydafrikas grannskap
            florera. Även här finns det alltså ett klart samband mellan den
            sydafrikanska regeringens politik när det gäller den inre situationen
            i Sydafrika och dess politik gentemot grannstaterna.
          </note>
          <note>
            Jag delar förhoppningen att vi snart skall kunna lyfta sanktionerna
            mot Sydafrika. Jag tror att det finns förutsättningar för det.
            Det finns anledning att följa utvecklingen mycket noga. Jag har
            förståelse för utrikesministerns synpunkter att man inte bör flytta
            målstolparna och att det måste var utvecklingen inne i Sydafrika
            som avgör i vilken takt vi kan aveckla sanktionerna.
          </note>
          <note>
            Samtidigt har den här terrorverksamheten i
          </note>
          <note>
            Moçambique mycket allvarliga konsekvenser för hela denna region.
            Den riktar sig också, kan man säga, mot svensk politik, eftersom
            Sverige är en stor biståndsgivare i Moçambique. Våra ansträngningar
            att hjälpa till vid uppbyggnadsarbeten i Moçambique försvåras
            allvarligt av Renamos verksamhet. Det finns därför anledning för
            oss att också inför den sydafrikanska regeringen framhålla vilken
            vikt vi lägger vid att
          </note>
          <note>
            Sydafrika gör allt vad man kan för att stoppa ett resursflöde
            över gränsen till Renamo i
          </note>
          <note>
            Moçambique. Vi har också anledning att göra det tydligt att Sydafrikas
            politik på det här området har betydelse för relationerna mellan
            Sverige och
          </note>
          <note>
            Sydafrika.
          </note>
          <note>
            Det är alltså min förhoppning, fru talman, att en sådan svensk
            inställning kommer att klargöras för de sydafrikanska myndigheterna.
            Detta är alltså, enligt min uppfattning, en viktig fråga också
            när det gäller relationerna mellan Sverige och Sydafrika.
          </note>
          <note type="speaker">
            Anf. 12 LARS MOQUIST (nyd):
          </note>
          <note>
            Fru talman! Pär Granstedt tar upp frågan om
          </note>
          <note>
            Renamogerillans samröre med Sydafrika. Det har tidigare belagts
            att regimen i Sydafrika haft ett finger med i spelet när det gällt
            Renamogerillans aktioner i Moçambique. Att Sydafrika under senare
            tid har kunnat förknippas med
          </note>
          <note>
            Renamogerillans verksamhet har -- vad jag vet --
          </note>
          <note>
            inte tillfredsställande kunnat verifieras.
          </note>
          <note>
            Jag finner det därför oklokt, och kanske inte heller rättvist,
            att måhända grundlösa beskyllningar mot
          </note>
          <note>
            Sydafrika om stöd till Renamogerillan i
          </note>
          <note>
            Moçambique skulle leda till fortsatta sanktioner mot ett Sydafrika
            som onekligen är på rätt väg när det gäller demokratifrågor och
            avskaffandet av apartheid. Flera länder har nu fullt normala förbindelser
            med Sydafrika. Jag tänker bl.a. på
          </note>
          <note>
            Storbritannien. Finland har upphävt import- och exportförbudet,
            Norge har beslutat att upprätta diplomatiska förbindelser, EG
            har sedan ett år tillbaka avskaffat förbudet mot investeringar
            i
          </note>
          <note>
            Sydafrika. Ja, listan skulle kunna göras lång över hur allt fler
            länder nu normaliserar förbindelserna med Sydafrika.
          </note>
          <note>
            Det som Sverige nu behöver göra är att normalisera förbindelserna
            med Sydafrika och i varje fall omedelbart häva det svenska investeringsförbudet.
          </note>
          <note>
            Vi har ju visat omvärlden vår uppfattning om den sydafrikanska
            apartheidpolitiken och hanteringen av demokratifrågorna. Att då
            ta Sydafrika i örat ett tag till anser jag är fel signal både
            till Sydafrika och till omvärlden. Medan Sverige mästrar Sydafrika,
            passar industrinationerna runt om i världen på att etablera handels-
            och industriförbindelser med
          </note>
          <note>
            Sydafrika. Vi står bredvid med den moraliska pekpinnen och bara
            tittar på när svensk industri --
          </note>
          <note>
            genom fortsatta sanktioner -- får ett allt större handikapp i
            förhållande till våra konkurrentländer.
          </note>
          <note>
            Nej, normalisera förbindelserna. Upphäv det svenska förbudet
            att investera i Sydafrika. Men gör det nu.
          </note>
          <note>
            Efter det att jag skrev mitt anförande har jag fått del av utrikesministerns
            svar. Beträffande
          </note>
          <note>
            Sydafrikas samröre med Renamogerillan är det intressant att konstatera
            att utrikesministern och jag tydligen har samman syn på det nuvarande
            förhållandet mellan Renamogerillan och Sydafrika.
          </note>
          <note>
            Utrikesministern konstaterar i slutet på sitt svar att en delegation
            skall besöka Sydafrika för att på ort och ställe ta del av situationen
            i Sydafrika. Den här delegationen är välgörande liten, men den
            består av fyra företrädare för regeringen och en för oppositionen
            -- en socialdemokrat. Varför Ny
          </note>
          <note>
            Demokrati inte beretts plats i delegationen förstår jag inte.
            Tycker utrikesministern att det är ett korrekt och demokratiskt
            sätt att Ny Demokrati utesluts från den här delegationen när vi
            bara har ett mandat mindre än kds? Jag vill inte här föreslå att
            vi skall få den plats som kds har, men mot bakgrund av att regeringen
            är företrädd med fyra delegater finner jag handläggningen både
            odemokratisk och felaktig. Jag hoppas att jag själv eller någon
            annan företrädare för Ny Demokrati bereds plats i Sydafrikadelegationen.
          </note>
          <note>
            Anf. 13 Utrikesminister MARGARETHA f446 &gt; AFf423 &gt;
          </note>
          <note type="speaker">
            UGGLAS (m):
          </note>
          <note>
            Fru talman! Renamos terror mot civilbefolkningen i Moçambique
            måste på det skarpaste fördömas.
          </note>
          <note>
            Det står också klart att Sydafrika har ett ansvar för följderna
            av landets tidigare destabiliseringspolitik mot grannländerna,
            däribland Moçambique. Jag tror att det på den punkten råder fullständig
            enighet mellan mig och Pär Granstedt.
          </note>
          <note>
            Vad diskussionen gäller är alltså om vi bör koppla samman våra
            överväganden om upphävande av sanktionerna mot Sydafrika med det
            stöd till
          </note>
          <note>
            Renamo som kan komma från vissa kretsar i
          </note>
          <note>
            Sydafrika. Detta skulle innebära att ett nytt krav måste uppfyllas
            av Sydafrika innan sanktionerna kan hävas. Landets regering skulle
            sannolikt uppfatta en sådan åtgärd som en bekräftelse på dess
            misstanke att omvärlden aldrig kommer att vara nöjd med vad Sydafrika
            gör. När ett krav är uppfyllt, kommer genast ett nytt i dess ställe.
          </note>
          <note>
            Jag vill erinra om att en koppling av det slag som interpellanten
            föreslår inte återfinns i vare sig FNs deklaration från december
            1989, som antogs enhälligt, eller exempelvis beslutet från samväldets
            toppmöte i oktober i år. De krav som där riktas mot den sydafrikanska
            regeringen för att sanktionena skall hävas gäller inrikespolitiska
            förändringar i
          </note>
          <note>
            Sydafrika, inte relationerna med grannländerna.
          </note>
          <note>
            Också de villkor som ANC ställer upp för att sanktionena skall
            kunna hävas avser förändringar inne i Sydafrika, något som tydligt
            framgick av
          </note>
          <note>
            ANC-ledaren Nelson Mandelas anförande i FNs apartheiddebatt i
            veckan.
          </note>
          <note>
            Slutligen kan jag nämna att det förslag till resolution om samfällda
            åtgärder för avskaffande av apartheid som FNs generalförsamling
            väntas anta i dag går ut på att omvärlden uppmanas att se över
            befintliga restriktioner mot Sydafrika i ljuset av en utveckling
            i positiv riktning, såsom avtal om övergångsarrangemang och överenskommelse
            om en ny demokratisk författning.
          </note>
          <note>
            Det är således, som också de nordiska länderna har framhållit,
            utvecklingen inne i Sydafrika som är avgörande för beslut om upphävande
            av sanktionerna. I sydafrika inleds om exakt en vecka de första
            samtalen om en demokratisk författning för landet. Det stärker
            mig i min förhoppning om att utvecklingen i Sydafrika snart skall
            leda till att
          </note>
          <note>
            Sverige kan avskaffa sina sanktioner.
          </note>
          <note>
            Avslutningsvis, fru talman, vill jag gärna till Lars
          </note>
          <note>
            Moquist säga att det är helt naturligt att de partier som ingår
            i en koalitionsregering vill vara med i en sådan delegation. Samtidigt
            har det gjorts överväganden om att delegationen inte skall bli
            alltför stor. Sådana avvägningar måste alltid göras.
          </note>
          <note>
            Därför har delegationen fått det utseende den har.
          </note>
          <note>
            Det är inte bara det parti som Lars Moquist representerar som
            inte är med utan också ett annat riksdagsparti. Det har att göra
            med att det har varit en avvägning mellan att få delegationen
            representativ och att inte göra den för stor. Det är svar på frågan.
          </note>
          <note type="speaker">
            Anf. 14 PÄR GRANSTEDT (c):
          </note>
          <note>
            Fru talman! Också med anledning av Lars Moquists inlägg vill
            jag påminna om att jag inte har hävdat att den sydafrikanska regeringen
            aktivt skulle stödja Renamo. Det framgår även av min interpellation
            att jag inte anser att det finns belägg för ett sådant påstående.
            Det kan naturligtvis inte uteslutas, men det finns absolut inget
            belägg för det.
          </note>
          <note>
            Däremot är det uppenbart att den sydafrikanska regeringen inte
            gör vad som står i dess makt för att förhindra en ström av stöd
            till Renamo från sydafrikanskt territorium. Såvitt jag förstår
            föreligger det en folkrättslig skyldighet för
          </note>
          <note>
            Sydafrika att se till att inte dess territorium används som bas
            för aggression mot ett grannland, vilket man nog kan säga här
            är fallet.
          </note>
          <note>
            Jag inser naturligtvis att det måste vara situationen inne i
            Sydafrika som är avgörande för frågan om sanktionernas upphävande.
            Eftersom aggressionen mot Moçambique trots allt har sina rötter
            i och är en integrerad del av apartheidpolitiken, tycker jag ändå
            att det är rimligt att också den här frågan finns med i diskussionerna
            med Sydafrika och att man klargör att vi i Sverige ser med väldigt
            stort allvar på att inte Syafrika förmår att stoppa ett stöd till
          </note>
          <note>
            Renamo från det sydafrikanska territoriet, även om det skulle
            vara privata källor som finansierar stödet.
          </note>
          <note type="speaker">
            Anf. 15 LARS MOQUIST (nyd):
          </note>
          <note>
            Fru talman! Jag är inte särskilt nöjd med utrikesministerns svar
            på frågan varför Ny
          </note>
          <note>
            Demokrati inte är företrätt i delegationen till
          </note>
          <note>
            Sydafrika. Jag hoppas att man tar beslutet under omprövning.
            Jag tycker i och för sig att det är mycket bra att det är en liten
            delegation som åker till Sydafrika. Ändå tycker jag att det är
            en obalans, när man skall bedöma och ta ställning till dessa frågor,
            att det är fyra representanter för regeringen och bara en för
            oppositionen. Jag hoppas som sagt att det blir en omprövning och
            att Ny Demokrati verkligen kommer med i delegationen.
          </note>
          <note>
            Anf. 16 Utrikesminister MARGARETHA f446 &gt; AF
          </note>
          <note type="speaker">
            f423 &gt; UGGLAS (m):
          </note>
          <note>
            Fru talman! Jag har redan för Pär Granstedt redovisat min principiella
            inställning i frågan, men jag vill omnämna för kammaren att en
            alldeles färsk bedömning från den svenska ambassaden i Mobutu
            är att Renamo, som man benämner som en terrormaskin, numera är
            en av utländska intressenter tämligen oberoende organisation.
            Det är alltså den färskaste bedömningen, från i går, av den svenska
            ambassaden i Mobutu.
          </note>
          <note>
            Överläggningen var härmed avslutad.
          </note>
          <note>
            f401 &gt; 3 § Svar på interpellation 1991/92:46 om rätten till likvärdig
            skolutbildning
          </note>
          <note type="speaker">
            Anf. 17 Statsrådet BEATRICE ASK (m):
          </note>
          <note>
            Eva Johansson har frågat mig om hur jag tänker garantera att
            barn med särskilda behov samt barn som bor i glesbygd och invandrarbarn
            tillförsäkras en likvärdig utbildning i det aviserade systemet,
            där de offentliga bidragen följer eleven.
          </note>
          <note>
            Låt mig inledningsvis erinra om att riksdagen när det gäller
            principerna för det nya styrsystemet för skolan har övergivit
            tanken om att verksamhetens innehåll och resultat kan styras genom
            statsbidragssystemet. Det nya statsbidraget är ett finansiellt
            stöd till verksamheten, men det är ett kommunalt ansvar att utbildningen
            genomförs i enlighet med de mål och riktlinjer som har fastställts
            av regering och riksdag. Skolverket ansvarar för uppföljning och
            utvärdering av verksamheten. Självfallet gäller denna ordning
            oberoende av de enskilda skolornas organisationsform.
          </note>
          <note>
            Jag vill också påminna om de ställningstaganden som 1990/91 års
            riksmöte redan har gjort. De innebär bl.a. förstärkta möjligheter
            för elever och föräldrar att själva välja skola på grundskolenivå
            fr.o.m. läsåret 1992/93. Från denna tidpunkt skall nämligen kommunerna
            fördela verksamhetsbidrag till resp. skola oberoende av organisationsform.
            Riksdagen uttalade också att kommunen så långt det är praktiskt
            och ekonomiskt möjligt skall tillgodose föräldrars och elevers
            önskan om placering vid viss skola.
          </note>
          <note>
            Rätten för föräldrar och elever att själva välja den utbildning
            som passar de egna behoven bäst behöver, enligt min mening, stärkas
            ytterligare.
          </note>
          <note>
            Jag avser därför att lämna förslag som innebär att bidraget för
            en skolpliktig elev skall följa eleven oberoende av skolval --
            så länge skolan är godkänd för skolpliktens fullgörande. Därigenom
            ges föräldrar och elever en verklig frihet att själva välja utbildning
            med hänsyn till de individuella behoven och önskemålen.
          </note>
          <note>
            Den konkurrens och profilering som följer av ökad valfrihet kommer
            att innebära en stimulans för kvaliteten inom hela skolsystemet,
            såväl i tätort som i glesbygd. Valfriheten utgör således, enligt
            min mening, en förutsättning för stärkt kvalitet på utbildning
            över huvud taget, vilket kommer att gynna alla elever i skolan.
          </note>
          <note>
            Mitt svar till Eva Johansson är därför att elevers rätt till
            en likvärdig utbildning skall framgå av de nationella styrdokumenten.
            Kommunerna har därefter i uppgift att fördela tillgängliga resurser
            på skolområdet efter elevernas val, dvs. att offentliga och fristående
            skolor skall behandlas på samma sätt. Det innebär inte att krontalet
            per elev nödvändigtvis skall vara detsamma. Att elever med särskilda
            behov erfordrar extra resurser gäller oavsett vem som är huvudman
            för den enskilda skolan. Jag utgår från att det är nödvändigt
            att ge kommunerna viss möjlighet att fördela medel efter lokala
            förutsättningar, förutsatt att olika huvudmän behandlas lika.
          </note>
          <note>
            Diskussionen om den närmare utformningen av bidragssystemet vill
            jag för min del vänta med till dess att vi har berett frågan färdigt.
          </note>
          <note type="speaker">
            Anf. 18 EVA JOHANSSON (s):
          </note>
          <note>
            Fru talman! Jag tackar skolministern för svaret på min interpellation
            om skolpeng. Min avsikt med interpellationen var att försöka få
            reda på vad skolpeng är eller skall bli. Jag får många frågor
            av oroliga elever, föräldrar och inte minst skolans personal.
            Jag har hittills tvingats säga precis som det är att jag inte
            vet.
          </note>
          <note>
            Skolministern synes tycka att frågan är tidigt ställd. Men det
            tycker inte jag. Det är nog snarare så att skolministern är sent
            ute, om hon med ett beslut i riksdagen vill påverka hur kommunerna
            skall handskas med skolans resurser. Det kan inte vara skolministern
            obekant att flera kommuner, många med moderatledning, nu står
            i färd med att fatta beslut om införande om skolpeng. De gör det
            inom ramen för de regler som gäller i dag. Såvitt jag förstår
            rör det sig i mycket hög grad om att utveckla möjligheterna att
            välja skola enligt det riksdagsbeslut som redan är fattat.
          </note>
          <note>
            Det underlag jag har sett bl.a. i Stockholm är lindrigt uttryckt
            magert. Det är bara några rader på ett papper som mynnar ut i
            ett beslut om skolpeng. Så där finns inte mycket vägledning att
            få.
          </note>
          <note>
            Det skulle vara intressant om skolministern ville utveckla detta
            något. Kommunerna känner sig tydligen inte förhindrade att utveckla
            ett system med rätt för eleverna och föräldrarna att välja skola
            inom det befintliga systemet och där resurserna självfallet följer
            med. Behöver riksdag och regering fatta ytterligare ett beslut
            i frågan?
          </note>
          <note>
            Min andra fråga gällde de löften som moderaterna och för den
            delen även en del andra borgerliga politiker ställde ut i valrörelsen
            och deras formulering. Jag var på många torgmöten där man utlovade
            ''en påse pengar'' till varje elev för att han eller hon skall
            kunna gå och köpa sig en utbildning där han eller hon vill. Jag
            vet att det var många som trodde på det här. Det är också säkert
            en och annan som lade sin röst på moderaterna just därför. Blir
            det så, skolministern? Blir det en påse pengar, eller är hela
            frågan reducerad till det som debatten nu handlar om, nämligen
            om ökade möjligheter att välja en annan skola än den närmaste
            i mån av plats?
          </note>
          <note>
            Är det detta frågan gäller, kan jag garantera
          </note>
          <note>
            Beatrice Ask att det finns betydligt enklare, mera obyråkratiska
            och framför allt smakligare sätt att klara det än att sätta prislapp
            på våra ungar. För just detta är det otäcka inslaget i moderaternas
            prat om skolpeng.
          </note>
          <note>
            Skolminstern skiver i sitt svar: ''Det innebär inte att krontalet
            per elev nödvändigtvis skall vara detsamma.'' Om det inte är nödvändigt,
            är det enligt skolministern önskvärt? Om det inte är önskvärt
            med lika stor påsar uppkommer frågan:
          </note>
          <note>
            Vem skall avgöra hur mycket det skall finnas i varje elevs påse?
            I dag fördelas resurserna lokalt mellan olika skolor, och på skolorna
            fördelas de i det praktiska vardagsarbetet i klassrummet.
          </note>
          <note>
            Resurserna följer barnen.
          </note>
          <note>
            Den skola som inte har några elever får självfallet heller inga
            resurser.
          </note>
          <note>
            Det här är ett försök från moderaternas sida, tycker jag, att
            visa upp en bild av en skola som inte använder resurserna väl.
            Jag kan garantera,
          </note>
          <note>
            Beatrice Ask, att varje skola använder resurserna väl, för de
            är så knappa att man är tvungen att ta vara på varje öre.
          </note>
          <note>
            Men nu skall det tydligen bli så att någon sitter och prismärker
            barnen, bestämmer hur mycket var och en skall få med sig när han
            skall ut och köpa sin plats i skolan. Var ligger det enligt skolministern
            för värde i ett sådant system?
          </note>
          <note>
            Jag kan inte låta bli att ställa frågan? Mot bakgrund av den
            debatt som ägde rum här i kammaren om prismärkning av varor i
            affärerna, varför moderaterna tycker illa om prislappar på knäckebröd
            och hushållspapper men tycker att det finns ett värde i prislappar
            på våra barn.
          </note>
          <note>
            Vi har äntligen fått ett enkelt statsbidragssystem som med ett
            minimum med byråkrati, just därför att det är så decentraliserat,
            motsvarar ganska högt ställda krav på fördelning av resurserna
            på rättvisst sätt. Tror skolministern att ett system där varje
            barn skall ha en egen prislapp, en egen påse, kommer att bli lika
            enkel att hantera? Riskerar vi inte tvärtom att få en väldig byråkrati,
            om påsarna skall vara av olika typ?
          </note>
          <note>
            Det här förslaget verkar vara hämtat från ''Den nya välfärden'',
            som i en liten skrift beskriver hur systemet borde vara; det är
            bara sådana faktorer som direkt kan hänföras till den enskilde
            eleven, och är möjliga att mycket tydligt definiera, som skall
            ge mer pengar i påsen.
          </note>
          <note>
            Är det också skolministerns åsikt? Vad tror i så fall
          </note>
          <note>
            Beatrice Ask att det kan få för praktiska konsekvenser i vardagsarbetet
            i klassrummet? Om hon menar någonting med att varje barn skall
            ha sin egen påse med sig och faktiskt också få del av skolans
            resurser i förhållande till påsens storlek, då begriper jag inte
            hur vardagsarbetet i klassrummet kommer att se ut. Hur skall man
            då kunna ta hänsyn till att barn behöver olika mycket -- och att
            barn behöver olika mycket -- och att barn behöver olika mycket
            i olika situationer?
          </note>
          <note>
            Det går inte att en gång för alla vid terminens början slå fast
            hur mycket resurser en elev kan behöva ha under läsåret.
          </note>
          <note>
            Detta är några ytterligare frågor som skolministerns svar har
            gett upphov till.
          </note>
          <note type="speaker">
            Anf. 19 CHRISTER LINDBLOM (fp):
          </note>
          <note>
            Fru talman! I regeringsdeklarationen slås fast att alla skall
            ges rätt att fritt välja skola. För mig som liberal innebär denna
            valfrihet flera olika saker.
          </note>
          <note>
            Den innebär rätten att välja mellan olika skolor inom den egna
            kommunen men också rätten att välja en skola i en annan kommun
            om elev och föräldrar skulle tycka detta vara lämpligt.
          </note>
          <note>
            Valfriheten innebär också rätten att välja mellan skolor med
            olika organisationsformer, enskilt drivna -- som stiftelse --
            eller offentligt drivna.
          </note>
          <note>
            En sådan rättighet förverkligas främst genom kommunala beslut,
            men skolministern har också i sitt svar meddelat regeringens avsikt
            att säkerställa rätten att välja skola genom vissa statliga bestämmelser.
            Detta är glädjande, för jag tror att många kommuner behöver både
            vägledande regler och stöd från centralt håll vid genomförandet
            av en sådan valfrihetsreform.
          </note>
          <note>
            Behovet av just denna valfrihetsreform är stort inte bara inom
            grundskolan utan även inom gymnasieskolan. Det finns exempel på
            kommuner som förvägrar elever att välja en gymnasieskola i en
            annan kommun, om den egna kommunen anser sig kunna erbjuda en
            likvärdig utbildning.
          </note>
          <note>
            Låt mig ge ett sådant exempel. I Surahammars kommun finns endast
            grundskola, och gymnasieeleverna därifrån har brukat gå i Fagersta.
          </note>
          <note>
            Nu har Surahammars och Hallstahammars kommuner, som för övrigt
            båda har socialdemokratisk majoritet, fattat ett principbeslut
            om att bilda ett kommunalförbund.
          </note>
          <note>
            Som en följd härav kommer alla gymnasieelever att hänvisas till
            Hallstahammar. Detta innebär t.ex. att elever från Virsbo, som
            ligger i Surahammars norra kommundel, kommer att få mycket längre
            -- nästan fördubblad -- resväg. Dessutom förvägras man rätten
            att välja en skola som man kanske känner till genom äldre syskon
            eller andra tidigare elever.
          </note>
          <note>
            Risken är stor att studiemotståndet hos redan svagmotiverade
            elever ökar på grund av det ökade avståndet till skolan. Dessa
            beslut har fattats över elevernas och föräldrarnas huvuden och
            är typexempel på motsatsen till en flexibel skolpolitik, präglad
            av mångfald och valfrihet.
          </note>
          <note>
            Eva Johansson nämner i sin interpellation barn i glesbygd, och
            för dem är det ju tveklöst problem med likvärdigheten i utbildningen.
            Det blir med självklarhet så, att gymnasier i mindre orter inte
            kan ha den bredd på sina tillval, t.ex. smala språk och möjligheter
            till individuella program, som ett gymnasium med större elevunderlag
            har. Inte desto mindre är det en rättvisefråga att även glesbygdselever
            skall kunna välja ett annat gymnasium, med de linjer och tillvalsmöjligheter
            som den enskilde eleven önskar. Även i större kommuner med flera
            gymnasieskolor kan det finnas tendenser till revirtänkande. I
            och med det samlade sektorsbidraget till kommunernas utbildning
            finns också en risk att man blir mer restriktiv med interkommunala
            ersättningar för gymnasieelever som önskar studera i andra kommuner.
          </note>
          <note>
            Jag noterar med tillfredsställelse att skolministern med självklarhet
            slår fast något som kanske i och för sig är en självklarhet, nämligen
            att elever med särskilda behov måste tilldelas extra resurser
            oavsett vem som är huvudman för den aktuella skolan. I den allmänna
            debatten kan man ibland höra motståndarna till enskilt drivna
            skolor göra gällande att dessa skulle ''plocka russinen ur kakan''
          </note>
          <note>
            och därmed inte ta sitt ansvar för elever med särskilda behov.
            Som jag ser det är det mycket klart att om det är några som valfriheten
            är särskilt viktig för, så är det barn med olika typer av handikapp.
          </note>
          <note>
            Friska och trygga barn kan lätt anpassa sig i en standardiserad
            värld, men det kan inte barn med handikapp.
          </note>
          <note>
            Av skolministerns interpellationssvar framgår att det offentliga
            bidraget för de skolpliktiga eleverna skall föreslås följa varje
            elev, men däremot sägs inget om gymnasieeleverna.
          </note>
          <note>
            Jag vill därför fråga skolministern: Avser regeringen att även
            reglera eller garantera gymnasieelevers rätt att fritt välja en
            annan skola än den som den egna kommunen anvisar?
          </note>
          <note type="speaker">
            Anf. 20 EWA HEDKVIST PETERSEN (s):
          </note>
          <note>
            Fru talman! Det viktiga för mig som socialdemokrat och norrbottning
            är att barn och ungdomar, oavsett var de bor i vårt land -- eller
            i mitt vidsträckta län -- skall få en bra skolutbildning.
          </note>
          <note>
            Ingen skall få sämre utbildning för att han bor sju mil från
            centralorten i kommunen.
          </note>
          <note>
            Detta har vi faktiskt också lyckats uppnå i
          </note>
          <note>
            Sverige. Det är det vi är världsberömda för -- att barn får en
            bra utbildning oavsett var de bor i landet. Vi som bor i ett glesbygdslän
            vet att detta faktiskt är sant. Socialdemokratisk skolpolitik
            har värnat även om våra barn -- om alla barns rätt till en likvärdig
            skola.
          </note>
          <note>
            Och det är så här vi vill ha det i fortsättningen. Vi vill ha
            förutsättningar att driva skolor även på landsbygden och i glesbygden.
            Men då måste vi ha pengar till det. Statsbidraget måste medverka
            till att även kommuner med långa avstånd och få elever kan ge
            en bra utbildning till alla elever.
          </note>
          <note>
            Detta tog vi också hänsyn till när vi ändrade statsbidragssystemet
            förra året här i riksdagen på socialdemokratiskt initiativ. Statsbidragssystemet
            behovsanpassades helt enkelt. Det var ett bra beslut för glesbygd,
            för barn med särskilda behov och för invandrarbarn.
          </note>
          <note>
            Men nu vet vi inte hur det blir i fortsättningen.
          </note>
          <note>
            Moderaterna i utbildningsdepartementet och den borgerliga regeringen
            har flaggat för ett skolpengssystem i det offentliga skolväsendet.
            Det sägs i regeringsförklaringen att de offentliga bidragen i
            princip skall följa eleven. Jag hade hoppats att i dag, i skolministerns
            interpellationssvar, få min oro stillad när det gäller rätten
            till likvärdig skola även i glesbygden i det här moderata skolpengssystemet.
          </note>
          <note>
            Tyvärr kan jag inte säga att jag har fått några lugnande besked
            av skolministern. Hennes svar är mycket oprecist och luddigt,
            och det reser många nya frågor -- det har vi hört tidigare. Jag
            tycker att hon hänger sig åt flum, när hon säger att konkurrens
            stimulerar i glesbygd. Det är bara retorik för att krydda anrättningen.
          </note>
          <note>
            Jag står nu här för att kräva svar. Jag vill veta om även barn
            i glesbygd kan räkna med en likvärdig skola i fortsättningen i
            moderata system. Eller innebär ert kommande system att skolpengen
            skall vara lika för alla elever, oavsett om de bor i glesbygd
            eller ej? Den frågan har ställts tidigare här i kammaren, och
            inga svar har getts. Vad skulle det i så fall få för konsekvenser?
          </note>
          <note>
            Jag frågar därför att det oroar mig att skolministern i sitt
            svar inte vill erkänna att statsbidraget har betydelse för möjligheten
            att skapa en likvärdig skola i landet. Hon säger bara att statsbidraget
            inte skall styra verksamhetens innehåll och resultat. Då måste
            jag påpeka för skolministern att statsbidraget självfallet har
            betydelse för att alla barn skall få en likvärdig skola oavsett
            var de bor.
          </note>
          <note>
            Det kostar mer pengar att driva en skola med 30
          </note>
          <note>
            elever i glesbygd än en med 500 elever i tätort. En kommun med
            många byskolor har högre kostnader.
          </note>
          <note>
            Skulle skolpengen bli lika för alla elever oavsett var de bor,
            innebär det självfallet stora negativa konsekvenser för de här
            barnen och kommunerna.
          </note>
          <note>
            Den socialdemokratiska regeringen skrev förra året i propositionen
            att en förutsättning för att en över landet likvärdig skola skall
            kunna uppnås är att alla kommuner har så långt möjligt likvärdiga
            ekonomiska förutsättningar för verksamheten i skolan.
          </note>
          <note>
            Nu vill jag veta om skolministern håller med om att statsbidragets
            storlek och utformning har betydelse för glesbygdskommunernas
            möjligheter att erbjuda likvärdig skolutbildning. Jag vill ha
            ett svar,
          </note>
          <note>
            Beatrice Ask.
          </note>
          <note>
            Det oroar mig också att Beatrice Ask i sin hänvisning till riksdagens
            beslut inte betonar att riksdagen i våras beslutade att närhetsprincipen
            är viktig när elever skall fördelas på skolor i kommunen. Elevens
            val skall vara grunden. Det har riksdagen beslutat. Men kommunen
            måste också kunna ta hänsyn till andra elevers val när den beslutar
            hur skolorganisationen skall se ut. Det är ju så ibland att olika
            elevers intressen kolliderar.
          </note>
          <note>
            Riksdagen har betonat då att kommunen måste kunna väga olika
            behov mot varandra.
          </note>
          <note>
            Närhetsprincipen var en viktig del av riksdagsbeslutet, men det
            utlämnar Beatrice Ask i sitt svar. Är det möjligen så att skolministern
            kommer att strunta i närhetsprincipen även i en kommande proposition
            och alltid låta valet av skola gå före? Då måste jag fråga vad
            statsrådet tror händer i glesbygden.
          </note>
          <note>
            För att förekomma skolministern är mitt svar att skolor som är
            viktiga för bygden då kan tvingas att lägga ned. Då undrar man
            om det verkligen är dithän vi skall komma. Det är i sanning ett
            mycket stelt och fyrkantigt system som skolministern aviserar.
            Jag ser många problem när den bistra verkligheten inte låter sig
            inordnas i skolpengsmodellerna. För regeringen verkar det bara
            vara en fråga om ideologi i stället för praktisk verklighet.
          </note>
          <note>
            Jag föreslår att vi står fast vid de beslut som vi fattade förra
            året här i riksdagen. De besluten förenade olika intressen och
            medför vi även kan tackla olika förhållanden i vårt stora avlånga
            land.
          </note>
          <note>
            I det statsbidragssystem och den skola vi redan har bestämt oss
            för, sammanflätar vi elevernas och föräldrarnas möjligheter att
            välja skola, skolornas möjligheter att profilera sig och kommunernas
            möjlighet att planera ett skolväsende som tillgodoser alla elevers
            behov av en bra skola i närheten av sitt hem. Jag vill fråga skolministern:
          </note>
          <note>
            Varför vill ni riva upp principen om en skola för alla i hela
            landet?
          </note>
          <note type="speaker">
            Anf. 21 JAN BJÖRKMAN (s):
          </note>
          <note>
            Fru talman! En likvärdig skola för alla elever är ett av de mest
            centrala målen för vår skolpolitik. Att ge alla elever goda förutsättningar
            att klara sitt skolarbete och dessutom instrumenten att senare
            ta sig fram i samhälls- och arbetslivet är angeläget. Att ge föräldrar
            och elever ett ökat inflytande över skolan är också angeläget.
            Kring detta finns en stor samstämmighet. Många har känt oro inför
            det moderata resonemanget om skolpengen. Innebär detta en lika
            stor summa för alla? Får man inte chans att stödja svaga elever?
            Lika skolpeng för alla kan ju verka rättvist, men det ger inte
            alla elever samma förutsättningar, beroende på den enskilde elevens
            utgångsläge.
          </note>
          <note>
            I sitt svar framhåller statsrådet att krontalet per elev inte
            nödvändigtvis skall vara detsamma. Det är bra. Snarare är det
            ju så att krontalet inte kan vara detsamma. Skall man skapa en
            likvärdig skola kräver detta med nödvändighet att man får möjlighet
            att ge extra stöd åt elever som har behov av detta.
          </note>
          <note>
            Statsbidraget skall inte styra verksamhetens innehåll och resultat,
            säger statsrådet. Samtidigt kommer man inte ifrån att statsbidraget
            i dag är behovsstyrt och tar hänsyn till kommunernas speciella
            förutsättningar. Kommer detta att vara fallet även i fortsättningen?
            Hur går det annars för t.ex. kommuner med många flykting- och
            invandrarbarn?
          </note>
          <note>
            Att ge invandrarbarnen likvärdiga förutsättningar innebär t.ex.
            att tillgodose behov av extra stöd i svenska. Detta betyder också
            i viss mening att de eleverna blir dyrare. Dessutom erbjuds invandrarelever
            hemspråksundervisning för att vidmakthålla och utveckla kunskaperna
            i det språk som barnet använder dagligdags i hemmet. Denna undervisning
            skall också, enligt regeringsdeklarationen, värnas. Vad händer
            då med dessa elever i ett skolpengssystem? Kan skolor välja bort
            invandrarbarn? Ökar inte riskerna för segregation?
          </note>
          <note>
            Dagens Nyheter behandlade detta med segregationsrisken i sin
            ledare den 3 december där man skrev: ''Höga skolavgifter exempelvis
            kan användas som ett sätt att sålla fram barn med välsituerade
            och engagerade föräldrar. -- -- --
          </note>
          <note>
            Rätten att välja skola ska inte vara en rätt att betala för att
            de egna barnen ska slippa skolkamrater som kommer från en svår
            hemmiljö.
          </note>
          <note>
            Av samma skäl bör skolorna inte hur som helst få välja vilka
            barn de ska ta emot.''
          </note>
          <note>
            Låt mig tillägga att det för mig som socialdemokrat är lätt att
            instämma i detta. Hur ser statsrådet på denna problematik?
          </note>
          <note>
            I regeringsdeklarationen anges, som sagts här tidigare, att de
            offentliga bidragen i princip skall följa eleven. Någon skall
            då prissätta den enskilde eleven, t.ex. eleven med behov av stödundervisning
            i svenska och undervisning i sitt hemspråk. I och för sig kan
            man ju undra vem som skall prissätta eleven, men det kan vi just
            nu lämna därhän. Prismärkningen kan emellertid innebära problem
            när det gäller den enskildes integritet. Hur rimmar det med regeringsdeklarationens
            ord om att ''den personliga integriteten inte får kränkas''.
          </note>
          <note>
            Till detta kommer att prismärkning på invandrarbarn kan bidra
            till att bejaka stämningar som vi i denna kammare i andra sammanhang
            är överens om att bekämpa. Det känns angeläget att få statsrådets
            principiella syn på dessa problemställningar kring invandrarbarn
            och deras ställning i ett skolpengssystem.
          </note>
          <note type="speaker">
            Anf. 22 Statsrådet BEATRICE ASK (m):
          </note>
          <note>
            Fru talman! Jag är inte säker på att jag hinner besvara alla
            frågor i ett anförande, eftersom det var många frågor som togs
            upp.
          </note>
          <note>
            Först vill jag slå fast att det inte har diskuterats att riva
            upp beslutet om statsbidrag. Det sektorsbidrag som är infört,
            det är infört. Det är ganska bra.
          </note>
          <note>
            Däremot tror jag inte att man skall, vare sig man är socialdemokrat
            eller något annat, slå sig för bröstet och säga att det är otroligt
            bra för t.ex.
          </note>
          <note>
            invandrarelever. Det finns kommuner med många invandrarelever
            som trots de justeringar som gjordes faktiskt fick mindre pengar
            än vad de tidigare fick för just detta ändamål. Systemet är inte
            så perfekt.
          </note>
          <note>
            Sedan tycker jag att det ibland är mycket bra att ha kommunal
            erfarenhet. Det är viktigt att riksdagen inser att den tid när
            man styrde verksamheten och garanterade likvärdighet med statsbidragen
            är över. Statsbidragen till skolverksamheten har minskat år för
            år. Vill vi -- och det vill vi -- garantera en likvärdig utbildning
            av hög kvalitet i alla våra skolor, kommer vi att få arbeta mycket
            mer med de nationella målen, utvärdering och mycket annat.
          </note>
          <note>
            De statsbidrag som finns är inte ointressanta. De jämnar ut en
            och annan skillnad, men överdriv inte betydelsen av dem. Om ni
            tittar i en kommunal budget får ni se hur mycket de räcker till.
          </note>
          <note>
            Som utgångspunkt för den här diskussionen är viktigt att inte
            leva i föreställningen att vi är perfekta när det gäller att ordna
            en likvärdig utbildning i alla Sveriges skolor. Vi har många mycket
            bra skolor, men om man har varit ute i många skolor vet man också
            att det finns skolor som fungerar mindre bra. Det finns inte bara
            ekonomiska skäl till detta. Det finns exempel på kommuner där
            det är svårt att rekrytera behöriga lärare. Det finns även andra
            problem som gör att det finns bekymmer. Detta är någonting som
            vi skall arbeta med. Den debatt som vi kommer att föra om läroplanen
            kommer mycket att handla om hur man skall försöka att bearbeta
            det bekymret.
          </note>
          <note>
            Sedan undrade Eva Johansson vad en skolpeng är och vad vi menar
            med det. Det innebär inte, vilket många socialdemokrater fått
            för sig, att man skall skicka en check hem till folk i brevlådan.
            Det är inte poängen. Poängen med en skolpeng är att de medel som
            man är beredd att anslå för en elev följer med eleven till den
            skola eleven och dennes föräldrar har valt, oavsett huvudman för
            skolan. Riksdagen var mycket tydlig i sitt beslut i våras när
            den slog fast principerna för detta.
          </note>
          <note>
            Nu undrar Eva Johansson varför vi skall komma med en proposition.
            För att följa upp riksdagens beslut måste vi för det första ändra
            i bl.a. en del förordningar. Jag är för det andra mycket väl medveten
            om de problem som är förknippade med det här liksom om den oro
            och osäkerhet som finns i kommunerna. En av de viktiga avsikterna
            med den här propositionen är att föra resonemang för och emot
            olika praktiska lösningar.
          </note>
          <note>
            Det finns också en utredning -- faktiskt tillsatt av den förra
            regeringen -- som ser på en del av de frågor som dyker upp när
            man ändrar system. Det handlar om avgifterna, som någon tog upp,
            om närhetsprincipen, om hur man tar hänsyn till elever med speciella
            behov osv.
          </note>
          <note>
            Det är naturligtvis -- det har regeringen aldrig förnekat --
            mer komplicerat än vad man kan tro att byta system. Vi menar allvar
            med att alla barn skall ha en rimlig och rättvis möjlighet att
            välja skola. Vi måste då också visa litet omsorg om detaljerna
            och följa upp de principbeslut som riksdagen har fattat med förslag
            och resonemang.
          </note>
          <note>
            Hur skall då detta system se ut? Det är riktigt, som påpekades
            här tidigare, att man i många kommuner nu söker olika varianter.
            Det finns i princip två system för att tillmötesgå elever med
            särskilda behov. Det ena är att man fördelar de resurser som man
            har tillgängliga -- det statliga sektorsbidraget och de kommunala
            medlen -- per elev. Eleverna får därvid delas upp i kategorier
            med hänsyn till olika typer av särskilda behov. Detta system finns
            i
          </note>
          <note>
            Belgien, Holland och en del liknande länder. Det är inte något
            jättebra system.
          </note>
          <note>
            I det andra systemet fördelar man medel upp till en viss nivå
            och behåller därutöver enligt olika kriterier en del medel centralt
            i kommunen.
          </note>
          <note>
            Det här kommer att vara litet besvärligt, men det beror inte
            på att vi skall ta bort skillnaden mellan offentliga och privata
            skolor, utan det är i sig en svår problematik. Jag skulle inte,
            med erfarenhet av att hantera hittillsvarande bidragssystem och
            kommunal skolbudget, vilja påstå att jag är säker på att vi i
            dag alltid träffar rätt när det gäller att fördela medel för barn
            med särskilda behov.
          </note>
          <note>
            Den förstärkningsresurs som tidigare fanns hade uppgiften att
            vara till för barn med särskilda behov.
          </note>
          <note>
            Vi gjorde i Stockholm på mitt initiativ en del utredningar, och
            det visade sig då att förstärkningsresursen, som var till för
            att man varje år skulle kunna möta de behov som fanns hos vissa
            elever, inte alls användes på det sättet. Det gjordes i stället
            en slentrianmässig fördelning, likadan år för år, och denna stämde
            inte alls med behoven.
          </note>
          <note>
            Jag tror att den diskussion som nu måste föras i kommunerna är
            oerhört angelägen. Den har egentligen ingenting att göra med skillnaden
            mellan offentliga och privata skolor.
          </note>
          <note>
            Det ställdes också en som jag tycker väsentlig fråga om gymnasiet.
            Jag får återkomma till den, eftersom min taletid just nu är ute.
          </note>
          <note type="speaker">
            Anf. 23 EVA JOHANSSON (s):
          </note>
          <note>
            Fru talman! Jag vill först konstatera att jag tror att vi är
            tämligen ense -- det visar också debatten och besluten i riksdagen
            i våras -- om att det är bra om elever och föräldrar så långt
            det är möjligt med tanke på de platser som finns tillgängliga
            kan få välja att gå i den skola som man av olika skäl kan tycka
            är bäst. Också Beatrice Ask har sagt att den som bor närmast en
            skola skall kunna ha första tjing på en plats där.
          </note>
          <note>
            Jag måste mot den bakgrunden återigen ställa frågan till Beatrice
            Ask: Vad är det ytterligare som hon vill uppnå med prismärkningssystemet
            för våra barn? Finns det något annat värde i prislappen på barnen
            än just möjligheten att välja utbildning?
          </note>
          <note>
            Den frågan kan man nämligen mycket väl hantera utan prislappar.
            Det behövs ingen byråkratisk omgång, där någon skall sitta och
            väga det ena barnet mot det andra, för att valfriheten skall kunna
            upprätthållas.
          </note>
          <note>
            Beatrice Ask sade att det är bra att ha kommunal erfarenhet när
            man diskuterar skolfrågor. Ja, det tror också jag. Jag tycker
            dessutom att det är värdefullt att ha erfarenhet både av att vara
            ordförande i en kommunal skolstyrelse och av att vara förälder.
            Jag har under de år som jag varit detta lärt mig ofantligt mycket
            om hur skolans vardag ser ut och vad som är viktigt i det sammanhanget.
            Därav min fråga om hur det praktiskt skall gå till när resurser
            skall fördelas. Det allra viktigaste stället där resurser fördelas
            i dag är i den lokala skolan, faktiskt ute i klassrummet, när
            lärare och elevvårdspersonal tar ställning till elever som behöver
            extra mycket hjälp.
          </note>
          <note>
            Jag har hört på många torg och kan även läsa i interpellationssvaret
            att olika elever kan ha olika stora penningpåsar med sig till
            skolan. Oavsett om det rör sig om en påse, en check eller någon
            rad på ett papper från skolkontoret till skolan, skall någon skicka
            med en summa pengar för en utpekad elev.
          </note>
          <note>
            Menar man något med detta, borde det också återspeglas i verksamheten
            i klassrummet. Den eleven skall för läsåret eller den period det
            gäller få motsvarande resurser. Jag förstår då inte hur lärare
            och elevvårdspersonal på skolorna tillsammans med elever och föräldrar
            skall kunna ta hänsyn till sådant som faktiskt händer. Det är
            ju inte status quo, helt oförändrade förhållanden, i ett klassrum
            under ett läsår, utan de förändras varje dag.
          </note>
          <note type="speaker">
            Anf. 24 EWA HEDKVIST PETERSEN (s):
          </note>
          <note>
            Fru talman! Jag tycker att det är bra att Beatrice
          </note>
          <note>
            Ask nu ger besked om att beslutet om statsbidragssystemet ligger
            fast. Jag vet hur viktigt statsbidragssystemet är för skolor i
            hela landet.
          </note>
          <note>
            Men jag kan därför inte hålla med Beatrice Ask när hon vill tona
            ned systemets betydelse för den likvärdiga skolan över hela landet.
            Det faktum att jag vet hur viktiga nu gällande behovskriterier
            för framräkningen av statsbidraget är gör att jag tycker att statsbidragssystemet
            betyder mycket för likvärdigheten.
          </note>
          <note>
            Jag har tagit fram en del siffror på vad grundskolan kostar i
            olika delar av landet. I mitt hemlän finns det mycket stora variationer.
            I t.ex. Överkalix kostar en grundskoleelev ungefär 64 000 kr.
            per år, men i Boden i samma län är kostnaden ungefär
          </note>
          <note>
            48 000 kr. Jag har också sett på kostnaderna i några andra kommuner
            som kanske många här har anknytning till: Olofström 53 000 kr.,
            Upplands
          </note>
          <note>
            Väsby 46 000 kr. och Härjedalen 63 000 kr.
          </note>
          <note>
            Beroende på olika förhållanden i landet är det alltså mycket
            stora skillnader i kostnader för grundskoleeleverna. Detta speglas
            i statsbidragssystemet, som därmed har stor betydelse för likvärdigheten.
            Det är, som sagt, bra att Beatrice Ask vill värna om det. Men
            kommer
          </note>
          <note>
            Beatrice Ask också att värna om de behovskriterier som i dag
            finns i statsbidragssystemet? Kommer hon t.ex. också att värna
            om glesbygdsfaktorerna, såsom hur många elever som finns per kvadratkilometer?
          </note>
          <note type="speaker">
            Anf. 25 JAN BJÖRKMAN (s):
          </note>
          <note>
            Fru talman! Statsrådet nämnde här i sitt anförande att vi inte
            skall inbilla oss att vi inom det system som vi har i dag är perfekta
            på att anordna likvärdig utbildning. Det är säkerligen korrekt
            att det finns brister och saker som man kan förbättra, men min
            utgångspunkt är då att det är viktigt att vi inte bidrar genom
            systemförändringar till att försämra situationen. De åtgärder
            som vi här vidtar bör i stället stärka skolan och likvärdigheten
            i utbildningen. Jag har därför en rädsla för skolpengen.
          </note>
          <note>
            Jag vill vidare säga till Beatrice Ask att också jag har erfarenhet
            från kommunal skolstyrelseverksamhet, om också inte i en kommun
            av Stockholms storlek utan från en av dem som Ewa Hedkvist Petersen
            här nämnde,
          </note>
          <note>
            Olofström. Olofström är å andra sidan en typisk invandrarkommun.
            Det är mot den bakgrunden som jag gärna vill höra Beatrice Asks
            syn på invandrarbarnens villkor i ett nytt skolpengssystem, och
            jag hoppas att få göra det.
          </note>
          <note type="speaker">
            Anf. 26 Statsrådet BEATRICE ASK (m):
          </note>
          <note>
            Fru talman! Först fick jag frågan om man med statsbidraget också
            i framtiden skulle ta hänsyn till regionala variationer och behov.
            Ja, alldeles självklart. Det står faktiskt i regeringsdeklarationen
            att hela Sverige skall leva.
          </note>
          <note>
            Hur det skulle se ut om vi inte hade skolor i hela landet, begriper
            inte jag. Det är helt nödvändigt.
          </note>
          <note>
            Preciseringen, detaljutformningen av skolpengen blir en kommunal
            fråga. Vi har ett statligt bidragssystem som ser ut på ett visst
            sätt, och det blir i kommunen det måste förverkligas. Jag vill
            gärna säga att när vi skriver en proposition kring det här är
            inte avsikten att i detalj exakt tala om hur systemet skall vara.
            Vi kommer att ange principerna, för jag utgår ifrån att det finns
            lokal variationer och lokala behov, och jag har fullt förtroende
            för kommunalpolitikers förmåga att hitta rätt i systemet.
          </note>
          <note>
            Varför skall man sätta prislappar på barnen? Det där är ju egentligen
            en debatt som jag tycker är ganska tillgjord. Det måste då finnas
            en ofantlig kritik mot det försök till nya statsbidrag som den
            förra regeringen faktiskt initierade och som riksdagen också fattat
            beslut om. Vad man gör är ju att lägga ut pengar per elev och
            lägga till andra faktorer.
          </note>
          <note>
            Jag delar nog uppfattningen med tidigare skolministrar att vi
            i Sverige gör stora satsningar på utbildning, men det är ett allvarligt
            bekymmer att det fortfarande är mediokert med prislappar inom
            systemet. Vi vet inte riktigt hur pengarna använts.
          </note>
          <note>
            Vi är inte riktigt säkra på vad det faktiskt kostar, om man vill
            ge ett autistiskt barn den bästa undervisningen.
          </note>
          <note>
            Då kan det sägas att det kan förstärka fördomar, om man talar
            om att det kostar litet mer att hjälpa invandrarbarn, som kommit
            hit när de är ganska gamla, att lära sig svenska ordentligt. Jag
            är inte så säker på det. Jag tror att det är väldigt bra att motverka
            fördomar genom faktiska konstateranden. Nog måste väl vi politiker
            kunna stå upp för särskilt stöd till ungdomar och barn med olika
            behov.
          </note>
          <note>
            Jag fick också en fråga om gymnasiet. När man fattade beslut
            om den nya gymnasieskolan och i en del andra sammanhang har man
            gett elevens val större tyngd. Finns det nationella program i
            hemkommunen eller har hemkommunen valt att träffa avtal med en
            annan kommun, hänvisas eleven dit i första hand. Det finns inga
            lagliga hinder för en elev att välja en annan kommuns gymnasieskola,
            men det finns inte heller någon skyldighet för hemkommunen, om
            den redan har den önskade utbildningen, att ställa upp och betala
            kostnaderna.
          </note>
          <note>
            När det däremot gäller nationella program eller grenar på nationella
            program som hemkommunen inte erbjuder, har eleven rätt att välja
            en skola också i en annan kommun. Eleven skall dessutom av den
            andra kommunen behandlas på samma villkor som de egna eleverna.
            Och elevens hemkommun får naturligtvis stå för fiolerna.
          </note>
          <note>
            Men det finns en liten brist här naturligtvis, och nästa steg
            blir väl att fundera över om man skall utvidga elevens rätt att
            välja. Jag har mycket stor sympati för det, men jag vet samtidigt
            att förändringarna nu ställer rätt stora krav på kommunerna och
            att det finns en viss oro.
          </note>
          <note>
            Visar det sig att många kommuner, av lokalpatriotiska eller andra
            skäl, inte har förståelse för hur viktigt det är att följa elevers
            och föräldrars val och inte kan åstadkomma vettiga samverkansavtal
            så att önskemålen kan tillgodoses, måste vi naturligtvis vara
            beredda att gå vidare och fatta beslut om ett åläggande för kommunerna.
            Jag tycker att det är alldeles självklart att kommunen, om en
            elev önskar gå i en annan skola, försöker upprätta en överenskommelse
            med den kommun det då gäller.
          </note>
          <note>
            Sedan är det naturligtvis också självklart att en kommun i första
            hand måste se till sina egna elevers behov, i enlighet med de
            regler som gäller i dag.
          </note>
          <note>
            Det tycker jag är rätt viktigt att kommunerna kan göra.
          </note>
          <note type="speaker">
            Anf. 27 EVA JOHANSSON (s):
          </note>
          <note>
            Fru talman! Nu sade skolministern att det är kommunerna som i
            stor utsträckning skall utforma systemet, och det gläder mig.
            Det borde då också vara så att kommunerna har möjligheter även
            framgent att arbeta för att uppnå valfrihet och rättvisa i resursfördelningen
            utan att införa det system med prismärkning av barn som Beatrice
          </note>
          <note>
            Ask varmt förespråkar och som hon inte har kunnat förklara för
            mig vad det egentligen ligger för värde i.
          </note>
          <note>
            Om syftet med det är en rättvis fördelning, valfrihet och ökat
            inflytande för elever och föräldrar i skolan, då kan det uppnås
            på mycket bättre, mindre byråkratiskt och mycket smakligare sätt
            än med det här prismärkningssystemet.
          </note>
          <note>
            Jag tror innerst inne, Beatrice Ask, att hela tanken faktiskt
            vilar på en uppfattning om att alla barn är lika eller att de
            i vart fall har lika stora behov. Då blir tanken begriplig. Då
            går det att förstå den. Men den tanken har ju den svagheten att
            den utgår ifrån fel utgångspunkter. Verkligheten ser faktiskt
            annorlunda ut, och det är min bestämda uppfattning att skolan
            aldrig någonsin får gå tillbaka till att bli en skola som försöker
            göra alla barn lika och behandla alla barn som om de hade samma
            förutsättningar.
          </note>
          <note>
            Det är nödvändigt, och det är vår skolas stora styrka att den
            faktiskt har förmått göra det i så hög grad som nu sker, att skolan
            visar att den ser varje elev som en egen individ.
          </note>
          <note>
            Fru talman! Jag tror att förslaget om skolpeng i själva verket
            är ett hugskott som föddes i någon av moderaternas många kampanjorganisationer
            inför valet. Det var nog ganska effektivt på torgmötena, det tror
            jag, men det klarar inte konfrontationen med verkligheten. Därför
            skulle jag vilja ge ett råd i all vänskaplighet till skolministern:
            Ge upp hela den här grejen, den är fel från början till slut!
          </note>
          <note>
            Ibland måste man nog faktiskt inse att det är bättre att skippa
            en omöjlig tanke innan den har hunnit drabba en massa människor.
            Blås av det här och var i stället med och arbeta för en skola
            med ökad valfrihet och rättvis resursfördelning som tar sin utgångspunkt
            i våra barns behov! För det behövs inte den här prismärkningen.
          </note>
          <note>
            Våra barn har aldrig bett om prismärkningen.
          </note>
          <note>
            Föräldrarna har aldrig bett om den heller. Vad de vill ha är
            mer att säga till om och tillräckliga resurser och, som sagt var,
            en rättvis fördelning som tar hänsyn till alla barn.
          </note>
          <note type="speaker">
            Anf. 28 EWA HEDKVIST PETERSEN (s):
          </note>
          <note>
            Fru talman! Jag gläder mig naturligtvis åt att också skolministern
            utropar att hela landet skall leva och att hon vill betona att
            det är en viktig del av regeringsförklaringen. Jag hoppas att
            få se på många områden att regeringspolitiken verkligen medverkar
            till detta. Nu har jag vissa reservationer inför att det gäller
            regeringens hela politik, men jag tycker att det är bra att skolministern
            vill ta det här ansvaret.
          </note>
          <note>
            Skolministern sade också att skolpengen kommer att vara en kommunal
            fråga. För några veckor sedan hörde jag Stockholms skolchef prata
            om skolpengssystemet. Han framhöll många problem som kunde ses
            vid införandet av ett sådant system.
          </note>
          <note>
            De problem han talade om kan också gälla glesbygdskommuner.
          </note>
          <note>
            Han sade t.ex. att lokalkostnaderna måste uteslutas, eftersom
            skolor har olika kostnader för lokaler. Elevers olikhet måste
            man också ta hänsyn till. I glesbygd är olikheten ofta lång skolväg
            och behovet av en skola i närheten av hemmet.
          </note>
          <note>
            En tredje reservation han hade var att behoven måste styra fördelningen
            av pengar. Det har vi talat mycket om här, och det gäller också
            i högsta grad i glesbygden.
          </note>
          <note>
            Skolpengssystemet kommer, precis som Eva
          </note>
          <note>
            Johansson sade, att konfronteras med en verklighet som inte är
            så lätt att anpassa till det systemet. Det allvarligaste tycker
            jag är att det finns risk för prismärkning. Den risken finns även
            i små kommuner, i kommuner där man har många små skolor. Där kommer
            prismärkningen att innebära att man tvingas sätta olika prislappar,
            beroende på t.ex. långa skolvägar. Det här är inte bra. Det är
            för övrigt den enda konsekvensskolpengssystemet kommer att få
            i många av kommunerna, dvs. just att man tvingas sätta prislappar.
            Det ger mer administration.
          </note>
          <note>
            Skolpeng är för moderaterna och den borgerliga regeringen en
            ideologisk fråga. Förslaget formades någonstans, och sedan har
            skolpengen konfronterats med verkligheten. Beatrice Ask tvingas
            konfronteras med frågor, och hon och moderaterna tvingas till
            reträtt gång på gång när verkligheten visar att skolpengssystemet
            inte kan läggas in i modeller. Det bidde en tumme.
          </note>
          <note>
            En stor del av den socialdemokratiska skolpolitiken är mycket
            väl anpassad och kommer att finnas kvar i fortsättningen. Jag
            tycker att det är bra. Jag vet att den socialdemokratiska skolpolitiken,
            med det statsbidragssystem som finns med möjlighet att välja skola,
            med skyldighet att ta hänsyn till närheten när man väljer skola
            och med möjlighet att profilera skolor, är bra och väl anpassad
            för föräldrar och elever. Jag tycker att den politiken skall få
            stå fast. Det är mitt råd till skolministern.
          </note>
          <note type="speaker">
            Anf. 29 CHRISTER LINDBLOM (fp):
          </note>
          <note>
            Fru talman! Jag noterar med tacksamhet att skolministern är beredd
            att bevaka utvecklingen i kommunerna vad gäller gymnasieskolan,
            även om hon inte är beredd att ge några regler nu. Jag tror att
            en vägledning och ett tillkännagivande från regeringen skulle
            vara av värde.
          </note>
          <note>
            Jag ser det som ett bekymmer att det är svårt att genomföra de
            individuella programmen överallt.
          </note>
          <note>
            Men det gäller i många fall också förstahandsvalet för en del
            gymnasieelever. En del kurser kan bli fulltecknade, och några
            elever blir över. Av den anledningen hänvisas de till ett annat
            program. Det är naturligtvis också olyckligt.
          </note>
          <note>
            De socialdemokratiska representanterna har här vältaligt värnat
            om närhetsprincipen. Men den principen åsidosattes i det exempel
            jag gav. Det är kanske den allvarligaste invändningen mot det
            fria valet för gymnasieeleverna. Det fria valet hotas i de små
            orterna ute i glesbygden. Eleven kan ha närmare till ett visst
            gymnasium men inte bli hänvisad dit.
          </note>
          <note>
            När det gäller sektorsbidraget är det viktigt att påpeka att
            det också finns lokala variationer inom kommunerna som måste tillgodoses.
            Precis som statsrådet påpekar går det inte att uppfyllde så många
            av de lokala behoven i kommunerna med centrala tilldelningar.
          </note>
          <note>
            Prismärkning är ett fruktansvärt obehagligt uttryck. Men låt
            mig ändå använda det. Jag anser att prismärkningen kan användas
            offensivt i kommunerna. Svaga elever, handikappade elever och
            invandrarelever kan stöttas mer offensivt med en medveten uppskrivning
            av de resurser som ges till eleven.
          </note>
          <note>
            Jag tror att den idé som statsrådet diskussionsvis gav, nämligen
            att ett högkostnadsskydd behålls på skolstyrelsenivå, kan skapa
            en likvärdighet för alla elever.
          </note>
          <note>
            Talmannen anmälde att Eva Johansson anhållit att till protokollet
            få antecknat att hon inte ägde rätt till ytterligare inlägg.
          </note>
          <note type="speaker">
            Anf. 30 JAN BJÖRKMAN (s):
          </note>
          <note>
            Fru talman! Det positiva med denna debatt är
          </note>
          <note>
            Beatrice Asks besked om att beslutet om statsbidragen står fast.
          </note>
          <note>
            Jag vill komma tillbaka till problemen med integriteten i ett
            skolpengssystem med prissatta elever. Beatrice Ask säger i en
            bisats att vi inte skall vara rädda för att redovisa den faktiska
            kostnaden.
          </note>
          <note>
            Det är naturligtvis självklart. Den faktiska kostnaden för invandrarundervisningen
            vet vi redan i dag. Det är ingen hemlighet för Beatrice
          </note>
          <note>
            Ask eller för mig.
          </note>
          <note>
            Jag vill markera att vi i dag inte pekar ut kostnaden för den
            enskilde eleven. Det kan i sig utgöra ett problem i framtiden.
            Beatrice Ask ser inte samma risk med det som jag gör. Jag drar
            då slutsatsen att det inte bådar gott för framtiden då moderaterna
            skall försöka genomföra sina idéer kring skolpengen.
          </note>
          <note type="speaker">
            Anf. 31 Statsrådet BEATRICE ASK (m):
          </note>
          <note>
            Herr talman! Regeringen tänker inte bara försöka genomföra idén,
            vi kommer att genomföra den. För mig är det en oerhört viktig
            ideologisk fråga att förverkliga principen om en skolpeng. De
            inlägg som har gjorts här förvånar mig. Men ingenting skall ju
            förvåna en här i världen.
          </note>
          <note>
            Det som har bekymrat mig och många andra med borgerligt sinnelag
            under åren, är den orättvisa som socialdemokraterna har stått
            för när det gäller synen på offentliga och fristående skolor.
            Med hjälp av statsbidraget har en segregation skapats där bara
            den som har mycket pengar har haft råd att välja ett alternativ,
            och man har försökt strypa framväxten av alternativ. Det var sent
            påkommet att inse betydelsen av Waldorf- och
          </note>
          <note>
            Montessoripedagogiken. Nu ändras attityden, och jag är oerhört
            tacksam för det.
          </note>
          <note>
            En annan sak som har tagit mycket lång tid för socialdemokraterna
            är att komma till insikt om hur viktigt det är att elever och
            föräldrar kan välja skola. Det är dessa två delar som präglar
            tanken bakom en skolpeng. Däremot tror varken jag eller någon
            annan borgerlig politiker att det går att införa detta pang bom
            och hur enkelt som helst, och det inte finns några bekymmer.
          </note>
          <note>
            Det finns många problem, och jag har tagit upp dem tidigare.
            Skoldirektören i Stockholm, Sven-
          </note>
          <note>
            Åke Johansson, arbetar med en utredning kring de aspekter, bekymmer
            och svårigheter som uppstår när man skall byta fot i systemet.
            Jag tror att det är oerhört värdefullt att det blir en saklig
            granskning där man ser till olika typer av kommuner och svårigheterna
            där. Det är ett av skälen till att jag har aviserat att det skall
            komma en proposition på området för att reda ut begreppen. Avsikten
            är att det här skall bli bra.
          </note>
          <note>
            Det här är en mycket stor ideologisk fråga. Det är inget som
            har hittats på i en kampanj. Förslaget har vuxit fram med utgångspunkt
            i ideologiska diskussioner och är oerhört centralt.
          </note>
          <note>
            Nu säger en del att det kommer reservationer, undantag osv. Ja,
            den risken finns om man går för långt. Jag tror, och det var samma
            övertygelse som låg i statsbidragssystemet, att vi behöver skapa
            fler schabloner, avbyråkratisera osv. Det kommer att vara ambitionen
            när vi skall se över problemen.
          </note>
          <note>
            Detta är en ideologisk fråga.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1991/92:57 om vissa statliga verks
            regionala förvaltningar
          </note>
          <note>
            Anf. 32 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Leo Persson har ställt ett antal frågor till mig
            som rör beslut om vissa statliga verks regionala förvaltningar.
            Bakgrunden är att posten, televerket och vägverket har beslutat
            att omorganisera sina regionala förvaltningar. För
          </note>
          <note>
            Kopparbergs läns del innebär besluten att man för samtliga tre
            verk kommer att ingå i regioner med regionförvaltningarna lokaliserade
            i orter utanför det egna länet. Antalet sysselsatta i de tre verken
            i
          </note>
          <note>
            Kopparbergs län beräknas därmed minska med ca
          </note>
          <note>
            250 personer.
          </note>
          <note>
            Leo Persson har vidare frågat mig om jag avser att kompensera
            bortfallet av sysselsättningstillfällen inom nämnda verk samt
            om jag avser att anvisa ytterligare medel till Dalarnas förfogande
            för åtgärder för att dämpa effekterna av den nu rådande lågkonjunkturen.
          </note>
          <note>
            Jag har för några veckor sedan här i kammaren redovisat min syn
            på de frågor som Leo Persson ställer. Bakgrunden var den gången
            att omstruktureringen av de statliga verk som Leo
          </note>
          <note>
            Persson nämner, innebär att antalet arbetstillfällen minskar
            också i Norrbottens län. Jag skall gärna redogöra för vad jag
            då sade.
          </note>
          <note>
            De statliga affärsverken liksom vissa andra myndigheter har mycket
            viktiga uppgifter sett från regionalpolitiska utgångspunkter.
            De svarar för betydande delar av den infrastruktur som är nödvändig
            för att näringsliv och boende skall kunna utvecklas i alla delar
            av landet. De ger också arbete åt ett stort antal människor runt
            om i landet.
          </note>
          <note>
            När det gäller verkens serviceuppgifter, dvs. att bygga och underhålla
            väg- och telenäten och att svara för post- och teletjänster, är
            det riksdag och regering som formulerar mål och anger riktlinjer.
          </note>
          <note>
            På denna punkt har regeringen i regeringsförklaringen framhållit
            att satsningar på bättre infrastruktur är avgörande för den regionalt
            spridda sysselsättningen.
          </note>
          <note>
            När det sedan gäller de organisatoriska formerna, regionindelning
            m.m. för den verksamhet som bedrivs så är det frågor som resp.
            verk självt bestämmer över. Både postverket och televerket är
            på olika områden utsatta för konkurrens.
          </note>
          <note>
            Riksdagen har också fastställt vissa effektivitetsoch avkastningskrav.
            Det innebär att verken måste se över sin organisation och söka
            effektiva arbetssätt. I det avseendet skiljer sig den statliga
            verksamheten inte från privat eller kommunal verksamhet. Det leder
            bl.a. till att olika verksamheter kan bedrivas med färre antal
            anställda än tidigare utan att man gör avkall på de primära servicemålen.
            Vi kan inte i längden bedriva en orationell offentlig verksamhet
            enbart av sysselsättningsskäl. Verksamheten blir då för dyr.
          </note>
          <note>
            Personalminskningarna berör alla delar av landet, även om vissa
            orter påverkas mera än andra.
          </note>
          <note>
            Regeringen för samtal med privata tjänsteföretag om förläggning
            av verksamheter till orter som behöver bredda sin arbetsmarknad.
            Jag ser det som naturligt att regeringen på motsvarande sätt tar
            upp sådana diskussioner även med de statliga affärsverken och
            vissa andra myndigheter.
          </note>
          <note>
            Slutligen vill jag på Leo Perssons fråga om medel till Dalarna
            för att dämpa effekterna av lågkonjunkturen erinra om att regeringen
            i tilläggsbudget I har föreslagit och redovisat en rad stimulansåtgärder.
            Arbetsmarknadssstyrelsen föreslås få ca 3,6 miljarder kronor.
            Dessa medel kommer, på sedvanligt sätt, att fördelas av AMS
          </note>
          <note>
            utifrån länens arbetsmarknadsproblem. I
          </note>
          <note>
            propositionen föreslås även att Kopparbergs län tillförs medel
            för infrastrukturprojekt och till statligt byggande. Vidare har
            regeringen nyligen beslutat att AMS får disponera 1,2 milj.kr.
            för att förstärka arbetsförmedlingen i Avesta.
          </note>
          <note>
            Regeringen följer mycket noga arbetsmarknadsläget i landet och
            är, vilket också betonas i regeringsförklaringen, beredd att utnyttja
            varje del i den samlade arbetsmarknadspolitiska medelsarsenalen
            för att hindra arbetslöshetens sociala konsekvenser och för att
            skapa en bättre beredskap för den uppgång i sysselsättningen som
            kommer.
          </note>
          <note type="speaker">
            Anf. 33 LEO PERSSON (s):
          </note>
          <note>
            Herr talman! Jag vill framföra ett tack för svaret.
          </note>
          <note>
            Men jag vill också nu passa på och be arbetsmarknadsministern
            om ursäkt för att jag inte fanns på plats vid frågestunden förra
            tisdagen. Jag var nämligen på utskottsresa i Blekinge, och det
            gick tydligen inte att få godkänt att Odd Engström skulle ta emot
            svaret. Reglerna lär tala om att man skall vara sjuk innan man
            får någon ersättare, och det var därför. Jag ber om ursäkt för
            det.
          </note>
          <note>
            Jag vill nog ändå påstå att jag tycker att det svar som arbetsmarknadsministern
            lämnar på min interpellation känns litet tunt. Var finns de regionalpolitiska
            bedömningarna? Svaret liknar mer ett svar som skulle ha levererats
            av kommunikationsministern.
          </note>
          <note>
            I svaret saknas den regionalpolitik som arbetsmarknadsministern
            tidigare som centerriksdagsman vurmat för -- att hela Sverige
            skall leva. Jag tycker att arbetsmarknadsministern skall leva
            upp till denna devis. Det är viktigt, och jag håller med om att
            hela Sverige skall leva.
          </note>
          <note>
            En mer grundlig studie bör göras av de totaleffekter som blir
            följden av ett ohämmat flyttande av regionenheter ut ur Kopparbergs
            län. Jag vill påstå att de samråd som bör föregå sådana beslut
            har varit mycket bristfälliga, om det över huvud taget har förekommit
            några. Det finns angivet i verksförordningar och förordningarna
            för länsstyrelserna hur dessa samråd skall hanteras.
          </note>
          <note>
            Förordningarna är utfärdade av regeringen.
          </note>
          <note>
            Jag vill upprepa mina två första frågor ännu en gång, då jag
            finner att arbetsmarknadsministern egentligen inte har svarat
            på dem. Den första frågan löd: Anser arbetsmarknadsministern det
            rätt att överlåta lokaliseringsbesluten på de statliga verken
            i sådana fall där staten tidigare medverkat till utlokalisering
            av s.k. kvalificerad verksamhet just av regionalpolitiska skäl?
            Jag tänker då på vägverket i Borlänge och andra utlokaliseringar
            som skett, banverket osv.
          </note>
          <note>
            Jag kan ändra formuleringen i min andra fråga och ställa den
            så här: Vidhåller arbetsmarknadsministern att tillräckligt samråd
            existerar vid analys av sysselsättningseffekterna då flera verk
            samtidigt i egna organisationsbeslut omlokaliserar sin verksamhet?
            Utan samråd med länsstyrelserna blir det mycket konstigt. Jag
            vill påstå att man inte följer de förordningar som finns.
          </note>
          <note>
            Vad avser mina två sista frågor i interpellationen vore det önskvärt
            om arbetsmarknadsministern något bättre kunde precisera på vilket
            sätt just
          </note>
          <note>
            Kopparbergs län kommer att få del av arbetsmarknadsmedel som
            aviseras. Vad som kan konstateras är att Kopparbergs län fått
            mindre åtgärdsmedel än jämförbara län med likartad arbetslöshetssituation.
            Från augusti månad har man haft en ännu sämre utveckling än övriga
            skogslän, även om jag vill påstå att det som satsas i de övriga
            skogslänen också är otillräckligt. Det vore bra om arbetsmarknadsministern
            kunde precisera sig, så att vi vet hur vi skall klara den djupa
            arbetsmarknadskris som nu råder i
          </note>
          <note>
            Kopparbergs län.
          </note>
          <note>
            Det måste till ordentliga regionalpolitiska insatser.
          </note>
          <note>
            Bl.a. skall byggverksamheten stimuleras. Andra åtgärder är nu
            helt nödvändiga, så att det börjar rulla igen. De statliga verkens
            bidrag av nya arbetssökande kommer inte att göra det enklare.
          </note>
          <note>
            Jag läste i Dagens Nyheter i dag om postens framtida omstrukturering.
            Det är oroande.
          </note>
          <note>
            Visserligen säger man att man skall utreda hur det skall bli
            med lantbrevbärarnas situation. Jag vill ändå till arbetsmarknadsministern
            redan nu skicka med att vi skall vara rädda om lantbrevbärarna
            ute i glesbygden. Möjligheten att tillfredsställa mångas krav
            på en grundservice och trygghet bygger på denna verksamhet. Jag
            är orolig för om man tänker plocka bort denna verksamhet.
          </note>
          <note>
            Visst kan man hitta lösningar i vissa bygder, där en affär kan
            räddas med utökning av olika kombinationer av service. Vi har
            ju apotek, systembolag och andra verksamheter som fungerar.
          </note>
          <note>
            Det stöttar naturligtvis vissa glesbygdsbutiker. Det är jag helt
            medveten om. Men vi får inte glömma bort hur viktigt det är att
            lantbrevbärarnas funktioner tas till vara också i framtiden.
          </note>
          <note>
            Jag vill vädja till arbetsmarknadsministern att känna det regionalpolitiska
            ansvaret för postverkets verksamhet i glesbygden.
          </note>
          <note type="speaker">
            Anf. 34 AXEL ANDERSSON (s):
          </note>
          <note>
            Herr talman! Mitt lilla anförande måste med nödvändighet börja
            med geografi för att sedan gå över till mer principiella frågeställningar.
          </note>
          <note>
            Leo Perssons interpellation berör Kopparbergs län.
          </note>
          <note>
            Jag bor och verkar i ett angränsande skogslän,
          </note>
          <note>
            Gävleborgs län. I dag ståtar vi med den inte särskilt trivsamma
            rollen som nr 1 i landet när det gäller arbetslöshet, hur man
            än räknar. När det gäller de yngre är arbetslösheten mycket stor
            och inom vissa branscher oerhört besvärande.
          </note>
          <note>
            Vi har i vårt län, Gävleborgs län, drabbats mycket hårt av lågkonjunkturen
            kombinerad med en strukturomvandling, ja, en strukturkris. Detsamma
            gäller också några andra län.
          </note>
          <note>
            När det gäller de statliga verken, som Leo Persson nämner i sin
            interpellation, befinner vi i Gävleborg oss i precis samma situation
            som man gör i Dalarna.
          </note>
          <note>
            Samtliga tre verks regionkontor har lokaliserats ut ur länet.
            Jag vill påstå att situationen hos oss i
          </note>
          <note>
            Gävleborg är än mer besvärande -- här är det en och samma kommun,
            residensstaden och länets största kommun Gävle, som drabbats.
            Inom kort tid har
          </note>
          <note>
            480 arbetstillfällen försvunnit genom de här tre verkens utlokalisering.
          </note>
          <note>
            Den senaste utflyttningen -- den av postverkets regionkontor,
            som flyttade från Gävle till
          </note>
          <note>
            Uppsala -- skedde i rekordfart sistlidna sommar.
          </note>
          <note>
            Under sommaren har de flesta människor här i landet semester,
            och det gick ganska opåtalat förbi ända fram till augusti, då
            det visade sig att beslutet redan var fattat och möjligheterna
            att göra någonting åt det var obefintliga.
          </note>
          <note>
            Huvudorten för det nya, större regionkontoret för posten blev
            Uppsala, som är en expansiv ort i
          </note>
          <note>
            Stockholms omedelbara närhet. Den ort som man hade att välja
            på -- Gävle -- har precis motsatt utvecklingskurva, nämligen en
            starkt negativ sådan.
          </note>
          <note>
            Förutom att Gävle blivit av med de arbetsplatser som jag redan
            har nämnt strukturomvandlar skogsindustrin, där Stora är det senaste
            exemplet;
          </note>
          <note>
            400 arbetstillfällen inom Gävle kommun försvinner, också här
            på mycket kort tid.
          </note>
          <note>
            Man kan då fråga sig, arbetsmarknadsministern:
          </note>
          <note>
            Var finns det regionalpolitiska ansvaret hos postverkets ledning?
            Anser statsrådet att postverkets ledning handlagt den här frågan
            i enlighet med det regionalpolitiska ansvar verket ålagts av riksdagen?
            Jag avser då det faktum att man valde Uppsala, som klarar sig
            mycket bra ändå och expanderar, i stället för Gävle, som har rakt
            motsatt och negativ utveckling.
          </note>
          <note type="speaker">
            Anf. 35 SIGGE GODIN (fp):
          </note>
          <note>
            Herr talman! Leo Persson och Axel Andersson har beskrivit för
            arbetsmarknadsministern hur det ser ut i några skogslän. Jag behöver
            inte fylla på den beskrivningen -- arbetsmarknadsministern vet
            ju mycket väl hur det ser ut i samtliga skogslän.
          </note>
          <note>
            Låt mig säga att jag helt och hållet delar regeringens syn på
            hur de statliga verken skall agera i de här frågorna. Jag har
            begärt ordet bara av en särskild anledning, nämligen den artikel
            i DN i dag som Leo Persson hänvisade till -- den handlar om postens
            verksamhet och planer på att ta bort massor av postkontor.
          </note>
          <note>
            Försök har gjorts att finna alla tänkbara och otänkbara lösningar
            för att behålla postservicen i glesbygden. Bl.a. har banker velat
            ta över verksamheten, men finansinspektionen har då sagt nej med
            hänvisning till risken att man blandar ihop kassorna! Däremot
            har finansinspektionen ingenting emot att posten bedriver bankverksamhet
            -- då blandar man tydligen inte ihop kassorna.
          </note>
          <note>
            Det här är en ganska märklig syn på hur man kan lösa problemet
            med servicen i glesbygden, framför allt postservicen. Av det skälet
            har riksdagen bifallit en motion som jag och Isa Halvarsson väckte
            under vårriksdagen. Där står vi i dag och väntar på ett besked
            från regeringen om när det kommer en proposition som gör det möjligt
            för eventuella bankkontor ute i glesbygden att åta sig den här
            arbetsuppgiften.
          </note>
          <note>
            Jag skulle vilja säga att det är oerhört viktigt för sysselsättningen,
            för småföretagen i våra glesbygder, att det verkligen finns framför
            allt en postservice som gör skäl för namnet. Det räcker inte alltid
            med lantbrevbärare -- de är alldeles utmärkta för pensionärer
            och liknande, men för andra, som har sin sysselsättning på annan
            ort och inte kan bevaka den möjligheten, måste det finnas ett
            postkontor i närheten. Min fråga till arbetsmarknadsministern
            är: Är regeringen beredd att snarast lägga fram ett sådant förslag
            att man kan lösa problemet med förhållandet mellan bankerna och
            posten?
          </note>
          <note>
            Dessutom vill jag tillägga att det är väldigt viktigt att pröva
            alla vägar för att lösa de här problemen, och då får inte statliga
            myndigheter lägga hinder i vägen.
          </note>
          <note>
            Men det här brådskar. Artikeln i dag anger hur man från postverket
            ser på det. Vi här i riksdagen kan då faktiskt inte sitta och
            rulla tummarna och vänta på att regeringen någon gång fram på
            våren skall komma med ett förslag.
          </note>
          <note>
            Dessutom vill jag säga att man skulle uppskatta om brev besvarades,
            inte av arbetsmarknadsdepartementet i det här fallet utan av finansdepartementet.
            Men tydligen tycker man där inte att det är så viktigt, eftersom
            det bara gäller en glesbygdsfråga.
          </note>
          <note>
            Anf. 36 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Först några ord till Leo Persson och
          </note>
          <note>
            Axel Andersson.
          </note>
          <note>
            Jag har verkligen full förståelse för att ni, var och en för
            sig, kämpar för era län och era orter, som naturligtvis har det
            rätt besvärligt i den här lågkonjunkturen.
          </note>
          <note>
            Omorganisationen av tre statliga verk har ju pågått under en
            längre tid. Tidigare regering var mycket väl medveten om den diskussion
            som pågick men ingrep inte. När allt är klappat och klart kan
            man inte ingripa på det sätt som det verkar som om ni önskar,
            bl.a. med hänsyn till det uppdrag som riksdagen har givit dessa
            centrala verk.
          </note>
          <note>
            I stället för att dundra om det som skett tidigare, vilket ju
            inte leder någonstans, försöker jag ta tag i det som ligger framför
            oss. Jag har bara denna vecka träffat tre verkschefer för att
            diskutera just behoven av att dessa mycket stora arbetsgivare
            tar ett regionalpolitiskt ansvar och regionalpolitiska hänsyn
            i just lokaliseringsfrågor.
          </note>
          <note>
            En annan lika stor fråga som delvis har berörts i den här debatten
            är rätten till samma service var man än bor i riket. Den anser
            jag vara mycket viktig. Det är också en fråga om regional rättvisa,
            fast av annan typ.
          </note>
          <note>
            Till Leo Persson vill jag säga att jag har att inom regeringen
            diskutera de medel som behövs för att upprätthålla arbetslinjen
            i svensk arbetsmarknadspolitik. När jag sedan har fått mina medelsramar
            är det AMS generaldirektör och eventuellt styrelse -- jag vet
            inte riktigt hur de handlägger det -- som fördelar medlen på län.
            De har naturligtvis en skyldighet att fördela dessa medel med
            hänsyn till vilka svårigheter resp. läns arbetsmarknad befinner
            sig i. Det här har jag också diskuterat igenom med arbetsmarknadsverket.
          </note>
          <note>
            Jag har under morgonen, Sigge Godin, tagit del av postutredningen.
            Den fråga som Sigge Godin tar upp är väsentlig. Jag möter det
            här på annat sätt, nämligen i form av arbetsmiljööverklaganden
            där man menar att säkerheten inte riktigt är som den skall vara
            när man samarbetar i olika frågor. Jag har precis samma önskan
            som Sigge Godin att om man har bifallit en motion och det är så
            mycket på gång, är det mycket viktigt att berört departement och
            regeringen ger klara besked så fort som möjligt, så att man vet
            efter vilka riktlinjer man har att arbeta.
          </note>
          <note type="speaker">
            Anf. 37 STINA ELIASSON (c):
          </note>
          <note>
            Herr talman! Jag företräder också ett skogslän,
          </note>
          <note>
            Jämtlands län. Vi har där ungefär samma erfarenheter som de som
            har talat för sina resp.
          </note>
          <note>
            skogslän tidigare i denna debatt. Vi är mycket bedrövade och
            känner oss uppgivna över det sätt varpå posten har handlat även
            när det gäller vårt län.
          </note>
          <note>
            När de första signalerna kom om en ändring av regionkontorsorganisationen
            tog facket genast kontakt med oss riksdagsledamöter. Det här ärendet
            var också uppe i vår länsstyrelse. Vi agerade gemensamt mot postens
            styrelse. Vi skrev ned vad vi tyckte, och vi från riksdagen påminde
            om det särskilda regionalpolitiska ansvar som posten och andra
            statliga verk enligt regeringens och riksdagens mening har.
          </note>
          <note>
            Nu hjälpte inte detta. Jag vet att arbetsmarknadsministern mycket
            väl känner till förhållandena på arbetsmarknaden i Jämtlands län.
          </note>
          <note>
            Jag delar statsrådets uppfattning att det inte lönar sig mycket
            att se tillbaka och gräma sig, utan nu måste man i stället ta
            nya tag och se framåt. Jag tyckte att det var mycket positivt
            och att det kändes bra när arbetsmarknadsministern talade om att
            han vill ta kontakt med flera verkschefer. Jag hoppas att postverkets
            verkschef finns med i den planeringen.
          </note>
          <note>
            I dessa kontakter skulle man litet tydligare -- och inte mig
            emot litet mera högljutt -- påminna om det regionalpolitiska ansvaret.
            Posten utför ett mycket viktigt arbete och har en viktig ställning
            när det gäller att hålla hela landet levande.
          </note>
          <note>
            Lantbrevbärarnas viktiga arbete har tidigare nämnts.
          </note>
          <note>
            Jag skulle dock vilja ha reda på om postverkets chef finns med
            i den annonserade kontakten med chefer för statliga verk. Kan
            man förvänta sig att arbetsmarknadsministern höjer rösten och
            kräver en större inriktning på det regionalpolitiska planet?
          </note>
          <note type="speaker">
            Anf. 38 LEO PERSSON (s):
          </note>
          <note>
            Herr talman! Jag vill återkomma med en del frågor till arbetsmarknadsministern.
            I Kopparberg har posten, televerket och vägverket handlat var
            för sig utan det samråd med länsstyrelsen som är så väsentligt
            för att man skall kunna se totaleffekten.
          </note>
          <note>
            Det är detta jag frågar arbetsmarknadsministern om.
          </note>
          <note>
            I länsstyrelseförordningen från 1991 tas det här problemet upp
            i §§ 33 och 34 som berör samråd.
          </note>
          <note>
            Det sägs där hur viktigt det är att man överväger effekterna
            ur regionalpolitisk synvinkel. När så här många verk fattar enskilda
            beslut som inte har föregåtts av samråd, vill jag påstå att det
            blir fel.
          </note>
          <note>
            I verksförordningen -- som har litet fler år på nacken, men som
            inte har blivit ändrad -- talas om detta i § 5. Det är bra att
            arbetsmarknadsministern har tagit kontakt med verkschefer för
            att föra den här diskussionen. I de två sista raderna i § 5 sägs
            att därvid skall beaktas det krav som ställs av hänsyn till bl.a.
            regionalpolitiken, miljöpolitiken och totalförsvaret som det kan
            bli fråga om för olika verk och myndigheter. Det är bra att den
            typen av samtal förekommer.
          </note>
          <note>
            Arbetsmarknadsministern tog vidare upp att det naturligtvis är
            AMS som fördelar de medel som tillställs AMS. Det är bra att arbetsmarknadsministern
            har talat med företrädare för AMS, som skall fördela medlen. Det
            känns litet tryggare, och när det gäller behov av medel har han
            förhoppningsvis lyft fram Kopparbergs län och dess betydelse.
          </note>
          <note>
            På en statistisk kurva kan man se att de tre län som har det
            besvärligast är Norrbottens, Gävleborgs och Kopparbergs län. Det
            visar att bland skogslänen var det just Kopparbergs län som vid
            mätningen den 23 november låg lägst i förhållande till insatser
            för arbetslösheten. Dessa siffror fick jag från länsarbetsnämnden
            i morse. Det är viktigt att man verkligen beaktar detta när man
            skall fördela medlen från AMS. Jag hoppas att arbetsmarknadsministern
            på något vis tycker att det här är viktigt.
          </note>
          <note type="speaker">
            Anf. 39 AXEL ANDERSSON (s):
          </note>
          <note>
            Herr talman! Naturligtvis har jag förståelse för nödvändigheten
            av omstrukturering, även inom den statliga verksamheten. Det är
            självklart att den måste vara effektiv och ständigt förbättras.
            Men min fråga, som berör samma fråga som Leo
          </note>
          <note>
            Perssons, kvarstår. Vart tog det regionalpolitiska hänsynstagandet
            vägen när det gäller postverkets val av ny regionhuvudort?
          </note>
          <note>
            I vårt län har vi även upplevt den här nonchalansen från postverkets
            sida. Det lagstadgade samrådet har inte förekommit. Alla berörda
            togs mer eller mindre på sängen utav ett mycket snabbt agerande
            från postverkets sida. Vi menar att det absolut inte får gå till
            så här. Har postverket enligt arbetsmarknadsministerns mening
            uppfyllt det regionalpolitiska ansvaret i valet av Uppsala i stället
            för Gävle i samband med postverkets omregionalisering?
          </note>
          <note>
            Herr talman! När olyckan nu ändå var framme och vi fick en borgerlig
            regering efter valet i höst, är jag i alla fall glad över att
            den regionalpolitiskt kunnige
          </note>
          <note>
            Börje Hörnlund blev arbetsmarknadsminister. Vi som bor i skogslänen
            ställer vissa förhoppningar till
          </note>
          <note>
            Börje Hörnlund. Jag hoppas att det Börje
          </note>
          <note>
            Hörnlund tar upp längst ner på sid 2 i det utdelade svaret till
            Leo Persson har relevans för skogslänen och därmed också det ofta
            bortglömda skogslänet
          </note>
          <note>
            Gävleborgs län när det gäller en förnyelse av arbetsmarknaden
            på sikt. Det gagnar icke övriga delar av Sverige om skogslänen
            skall ''dra sig fram''
          </note>
          <note>
            på nåder. Vi måste få möjlighet till utveckling, och då behövs
            ett aktivt stöd från samhällets sida. Det hoppas jag att Börje
            Hörnlund är beredd att arbeta för i den regering han verkar i.
          </note>
          <note type="speaker">
            Anf. 40 SIGGE GODIN (fp):
          </note>
          <note>
            Herr talman! Vi är i den lyckliga situationen att ha fått en
            ny regering som kan ta fatt i denna fråga. Vi har väntat länge
            på att man skall ta centralbyråkraterna i kragen och tala om för
            dem att de inte skall lägga sig i det som de inte begriper.
          </note>
          <note>
            Jag hyser alltså stora förhoppningar om att den nya regeringen
            skall lyckas med detta. Det gjorde ju inte den tidigare regeringen.
          </note>
          <note>
            Självklart har ni i departementet och vi i utskottet båda ett
            ansvar för arbetsmiljön. I det här fallet antar jag att det handlar
            om behovet av dubbel bemanning och liknande. Ett sådant problem
            löses lättare om man ute i glesbygden får lägga samman verksamheter.
            Det gäller inte bara postens och bankernas verksamheter utan också
            affärers och andras. Om de får fler arbetsuppgifter kan också
            fler människor sysselsättas på heltid. Det gör att även arbetsmiljöproblemen
            kan lösas.
          </note>
          <note>
            Vad gäller postens verksamhet ute i den yttersta glesbygden,
            så rör det sig om mycket små kontor.
          </note>
          <note>
            Detsamma gäller bankernas verksamhet där. De känner, som arbetsmarknadsministern
            vet, alla kunder, småföretagens situation och förhållandena i
            bygden i övrigt. Det finns alltså stora möjligheter att lösa problem
            av detta slag, om man bara vill.
          </note>
          <note>
            Jag förutsätter, utan att ha fått något egentligt svar, att regeringen
            inser att den här frågan för oss här i Stockholm är mycket liten
            och kan lösas ganska omgående. Däremot är det en mycket stor fråga
            för människor ute i glesbygden, och det var också en mycket stor
            fråga i valrörelsen. Vi måste knäppa centralbyråkraterna på näsan
            och tala om för dem att de inte förstår frågan, eftersom de inte
            ens har studerat den. Det är alltid lätt att säga nej till saker
            och ting. Här handlar det faktiskt om att hitta flexibla lösningar
            så att servicen kan upprätthållas.
          </note>
          <note>
            Om inte det sker försvinner människor, framför allt ungdomar,
            och småföretag från glesbygden. Utan service kan företagen helt
            enkelt inte existera. Det här är med andra ord en viktig fråga
            som jag hoppas på en snar lösning av.
          </note>
          <note>
            Anf. 41 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag kan berätta för Stina Eliasson att jag i dag
            mellan kl. 07.30--08.30 förde en diskussion med postverkets chef.
            Jag hade inte hög röst utan talade lågmält men starkt vädjande.
          </note>
          <note>
            Jag anser det vara ett minimikrav, Leo Persson, att berörd länsstyrelse
            vet vad som sker. Vem som kontaktar den ene eller andre är en
            sak för sig, men dessa frågor är så viktiga att de verkligen bör
            diskuteras.
          </note>
          <note>
            Beträffande arbetslöshetssituationen i
          </note>
          <note>
            Kopparbergs län förutsätter jag att nya och senast kända fakta
            beaktas i kommande fördelning av stöd.
          </note>
          <note>
            Axel Andersson frågar om posten har uppfyllt de krav som kan
            ställas på den. Jag vill inte svara direkt på den ställda frågan
            men kan svara indirekt genom att säga så här: Jag hoppas att man
            vid varje tillfälle då staten är inblandad gör en bedömning av
            de olika orterna för att se vilka som bäst behöver jobben. Kan
            de förläggas till orter som ur arbetsmarknadssynpunkt bäst behöver
            dem och till ungefär samma kostnad som på andra håll, då hoppas
            jag verkligen att just dessa orter kommer i fråga.
          </note>
          <note>
            Det här är mycket viktigt om man ser till den totala statsbudgeten.
            Om det tas stor regional hänsyn i det ordinarie budgetarbetet,
            då blir mina anslag till regionalpolitik och arbetsmarknadspolitik
            klart lägre jämfört med om denna hänsyn inte tas. Man slipper
            också ett antal överhettningstendenser, som i så hög grad har
            förstört vårt lands ekonomi under
          </note>
          <note>
            1980-talet och början av 1990-talet.
          </note>
          <note>
            Här har talats om lyckan resp. olyckan med en ny regering. Den
            frågan har ni neutraliserat här i kammaren, varför jag inte går
            in på den.
          </note>
          <note>
            I fråga om arbetsmiljön delar jag på nytt Sigge
          </note>
          <note>
            Godins uppfattning. Jag tror att det är mycket farligare med
            en kiosk i en storstad än en lanthandel i glesbygden där alla
            känner varandra.
          </note>
          <note>
            Visst kan det hända saker och ting även där, men det är ändå
            mycket farligare i större koncentrationer än det är i en liten
            glesbygdsbutik.
          </note>
          <note type="speaker">
            Anf. 42 STINA ELIASSON (c):
          </note>
          <note>
            Herr talman! Jag tackar för det direkta och positiva svaret angående
            arbetsmarknadsministerns träff med postverkets verkschef. För
            mig spelar det ingen roll hur röstläget är. Går det att uppnå
            resultat med Börje Hörnlunds lågmälda och starkt vädjande tonläge,
            så är det bra. Det är ju resultatet som räknas.
          </note>
          <note>
            Med allas vår vetskap om de många obetalda räkningar som den
            bortröstade socialdemokratiska regeringen lämnade efter sig samt
            med allas vår vetskap om den lågkonjunktur som råder i hela vår
            omvärld, så känns det mitt i allt elände tryggt -- inte bara för
            Axel Andersson och dem han talar för utan också för mig och många
            som jag talar för -- att veta att chefen för arbetsmarknadsdepartementet
            är en person som vet vad regionalpolitik är och som känner till
            problemen i våra skogslän men också vet vilka fantastiska möjligheter
            dessa län har.
          </note>
          <note>
            Det här var en liten extra julhälsning till Börje
          </note>
          <note>
            Hörnlund.
          </note>
          <note>
            Förste vice talmannen anmälde att Axel Andersson anhållit att
            till protokollet få antecknat att han inte ägde rätt till ytterligare
            inlägg.
          </note>
          <note type="speaker">
            Anf. 43 LEO PERSSON (s):
          </note>
          <note>
            Herr talman! Vad gäller arbetsmarknadsministerns samtal med postverkets
            generaldirektör var det bra att få höra att ett första samråd
            redan ägt rum.
          </note>
          <note>
            Arbetsmarknadsministern sade att han hade ett vädjande tonläge,
            och det är kanske bra om det förstärks och följs av ett antal
            samtal som ger till resultat att den utveckling i fråga om postservice
            i glesbygd som Stina Eliasson och andra har påtalat, också kommer
            till stånd. Det är mycket viktigt.
          </note>
          <note>
            Det gladde mig att arbetsmarknadsministern tycker att de samråd
            som jag nämnde också sker. Det är på sin plats, då det har påvisats
            att några samråd tidigare inte har ägt rum. Det är bra att arbetsmarknadsministern
            tar berörda verk i örat och säger åt dem att följa förordningarna
            på ett sätt som gör att man upplever att det sker ett samråd ute
            i länen.
          </note>
          <note>
            Vad gäller frågan om fördelning av medel till länen, bl.a. till
            Kopparbergs län, säger arbetsmarknadsministern att han förväntar
            sig att
          </note>
          <note>
            AMS fördelar pengar med utgångspunkt i den arbetsmarknadssituation
            som råder. Jag hoppas verkligen att man på detta verk läser protokollet
            från dagens interpellationsdebatt och tar till sig vad arbetsmarknadsministern
            säger. Han påpekar att det gäller att anpassa sig till den verklighet
            som råder beträffande sysselsättningsbehov och annat ute i berörda
            län. Jag vill framhålla att Kopparbergs län i dessa avseenden
            ligger mycket illa till just nu.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1991/92:60 om EG
          </note>
          <note>
            och den svenska regionalpolitiken
          </note>
          <note>
            Anf. 44
          </note>
          <note>
            Arbetsmarknadsminister BÖRJE HÖRNLUND
          </note>
          <note>
            (c):
          </note>
          <note>
            Herr talman! Karl-Erik Persson har ställt tre frågor till mig
            angående EG och den svenska regionalpolitiken.
          </note>
          <note>
            Karl-Erik Persson befarar att vi varken kommer att kunna ha kvar
            de regionalpolitiska stödåtgärder vi har i dag eller få del av
            de medel som EG, genom de s.k. strukturfonderna, satsar på åtgärder
            för regional utveckling.
          </note>
          <note>
            Mot denna bakgrund ställer Karl-Erik Persson följande frågor:
          </note>
          <note>
            Hur skall vi kunna garantera fortsatt stöd till utsatta regioner?
          </note>
          <note>
            Hur mycket måste Sverige bidra med till EGs regionala fond?
          </note>
          <note>
            Vad kommer vi att få tillbaka?
          </note>
          <note>
            Låt mig, innan jag svarar på dessa frågor, redogöra något för
            regionalpolitikens ställning i EG.
          </note>
          <note>
            Romfördraget, som är EGs grundläggande dokument, föreskriver
            bl.a. att Gemenskapen skall sträva efter att stärka den ekonomiska
            och sociala samordningen genom att minska klyftorna mellan olika
            regioner och att utveckla de mindre gynnade områdena. Regional
            utjämning är också ett verksamhetsområde som inför fullbordandet
            av den inre marknaden fått ökad betydelse.
          </note>
          <note>
            Regionalpolitik bedrivs på två sätt i EG, dels på gemenskapsnivå
            genom de s.k. strukturfonderna, som förutom regionalfonden även
            omfattar socialfonden och jordbruksfonden, dels av de enskilda
            medlemsstaterna som utifrån vissa förutsättningar kan utforma
            en egen regionalpolitik med nationella medel. Låt mig här poängtera
            att strukturfonderna inte är några fonder i egentlig mening utan
            årliga utgiftsposter i EGs budget.
          </note>
          <note>
            För perioden 1989--1993 har EG beslutat att genom strukturfonderna
            anslå ca 60 miljarder ECU, dvs.
          </note>
          <note>
            ca 420 miljarder kronor, till gemensamma insatser för regional
            utjämning. Medlen skall komplettera de enskilda medlemsstaternas
            egna insatser. De medel som EG anslår för dessa insatser beräknas
            under perioden 1989--1993 öka från 20 till ca 25 %
          </note>
          <note>
            av EGs totala budget. Detta innebär att endast jordbrukspolitiken
            utgör en större utgiftspost än regionalpolitiken i den gemensamma
            budgeten.
          </note>
          <note>
            För att främja den regionala balansen inom EG
          </note>
          <note>
            skall strukturfondernas medel fördelas till de mest behövande
            regionerna, vilket gör att huvuddelen av medlen går till de ekonomiskt
            minst utvecklade områdena i t.ex. Grekland, Portugal, Spanien
            och
          </note>
          <note>
            Irland. Det finns dock ingen medlemsstat som inte fått ta del
            av de gemensamma medlen.
          </note>
          <note>
            Hur strukturfondernas verksamhet kommer att utformas efter 1993,
            då nuvarande programperiod går ut, är ännu inte beslutat. Enligt
            ett uttalande tidigare i år av den kommissionsledamot som ansvarar
            för regionalpolitik, finns det för framtiden behov av att både
            stärka den gemensamma budgeten och att öka, gärna fördubbla, strukturfondernas
            medel.
          </note>
          <note>
            Förutom den regionalpolitik som bedrivs på gemenskapsnivå, kan
            medlemsstaterna, under vissa förutsättningar, bedriva en egen
            nationell regionalpolitik som innebär stöd till företag i syfte
            att bl.a. motverka regionala obalanser inom ett medlemsland.
          </note>
          <note>
            Jag vill här framhålla att företagsstöd visserligen är ett viktigt,
            men inte det enda instrumentet för regional utveckling. Regionalpolitik
            handlar även om att utforma verksamheterna inom andra politikområden,
            t.ex. utbildning, forskning, kommunikationer och kultur, på ett
            sådant sätt att de främjar en regional balans.
          </note>
          <note>
            I EG blir en medlemsstats regionalpolitiska åtgärder endast föremål
            för EGs uppmärksamhet i de fall åtgärderna innebär stöd till företag
            som i förlängningen kan medföra att konkurrensen snedvrids på
            ett sätt som strider mot EGs intresse.
          </note>
          <note>
            Regionalpolitiskt stöd får naturligtvis endast lämnas i områden
            med regionalpolitiska problem.
          </note>
          <note>
            Då de inomregionala obalanserna bedöms, tas hänsyn till att vissa
            länder har ett relativt högre välstånd än andra. De rikare länderna
            måste därför uppvisa större inomregionala obalanser än de mindre
            gynnade för att regionen i fråga skall kunna ingå i stödområde.
          </note>
          <note>
            Regionalpolitik i EG och Sverige bedrivs i detta avseende utifrån
            delvis olika utgångspunkter. I EG
          </note>
          <note>
            tillmäts bruttonationalprodukt och arbetslöshet en betydande
            roll för om, var och i vilken omfattning regionalpolitik kan bedrivas.
          </note>
          <note>
            I Sverige och i våra nordiska grannländer är det förutom arbetslöshet
            även andra faktorer som i stor utsträckning påverkar stödområdets
            omfattning, nämligen den glesa befolkningen och de långa avstånden
            till marknaderna.
          </note>
          <note>
            De regler som gäller för regionalpolitiskt företagsstöd i EG
            kommer även att gälla i Sverige från och med 1993, då avtalet
            om det europeiska ekonomiska samarbetsområdet, det s.k. EES-
          </note>
          <note>
            avtalet, avses träda i kraft.
          </note>
          <note>
            I en gemensam deklaration i anslutning till detta avtal har EG
            och EFTA-länderna därför betonat att en låg befolkningstäthet
            skall utgöra ett möjligt kriterium då en region bedöms som berättigad
            att ingå i stödområde eller inte. Deklarationen avviker inte från
            EGs regler, utan den förtydligar endast ett kriterium som är av
            stor vikt då de nordiska länderna utser stödområden.
          </note>
          <note>
            Detta var en kort översikt över regionalpolitiken i
          </note>
          <note>
            EG. Låt mig nu återgå till Karl-Erik Perssons frågor.
          </note>
          <note>
            Den första frågan, hur vi skall garantera fortsatt stöd till
            utsatta regioner, vill jag besvara på följande sätt. Den inriktning
            som den svenska regionalpolitiken har i dag och den utformning
            som
          </note>
          <note>
            EES-avtalet har, gör att jag bedömer att vi i framtiden skall
            kunna bedriva en aktiv regionalpolitik i Sverige med i stort sett
            samma inriktning som i dag.
          </note>
          <note>
            Det kommande EES-avtalet innebär även att
          </note>
          <note>
            Sverige tillsammans med de övriga EFTA-länderna skall bidra till
            att de regionala obalanserna inom
          </note>
          <note>
            EES-området minskar. EFTA-länderna skall inrätta en fond där
            medlen huvudsakligen går till de sydliga regionerna i EES. För
            Sveriges del innebär fonden ett årligt åtagande på ca 250 milj.kr.
            EES-
          </note>
          <note>
            avtalet innebär däremot inte att Sverige skall lämna bidrag till
            EGs strukturfonder.
          </note>
          <note>
            Karl-Erik Perssons två övriga frågor rör förhållandet vid ett
            eventuellt medlemskap. Hur mycket Sverige måste bidra med till
            regionalfonden, som är en av strukturfonderna, och hur mycket
            som kommer att fördelas från fonderna till projekt i Sverige,
            är det i nuläget inte möjligt att klart bedöma, bl.a. eftersom
            det i EG nu diskuteras hur fondernas verksamhet och inriktning
            skall utformas efter 1993.
          </note>
          <note>
            Låt mig slutligen framhålla att jag vid de nordiska regionalministrarnas
            möte i Helsingfors förra månaden tog initiativ till en utökad
            nordisk samordning i dessa frågor. De nordiska ministrarna gav
            ministerrådets ämbetsmannakommitté i uppdrag att inom ett år presentera
            ett underlag för förslag till ett gemensamt framtida agerande.
          </note>
          <note>
            Behovet av samordning gäller exempelvis gentemot det nya organ
            som skall övervaka hur EES-avtalets regler om regionalpolitiskt
            stöd följs och inför de nya förhandlingar om medlemskap i EG som
            flera nordiska länder kan komma att påbörja. I
          </note>
          <note>
            förlängningen kan det också vara en styrka att inför
          </note>
          <note>
            EG-kommissionen tala med en enig nordisk stämma för att lyfta
            fram det som i regionalpolitiskt sammanhang är unikt för Norden.
          </note>
          <note>
            Jag tänker i detta sammanhang bl.a. på våra långa avstånd till
            marknaderna, vår mycket låga befolkningstäthet och vårt kalla
            klimat samt de höga kostnader vi har för att upprätthålla en god
            infrastruktur i stödområdena.
          </note>
          <note type="speaker">
            Anf. 45 KARL-ERIK PERSSON (v):
          </note>
          <note>
            Herr talman! Låt mig börja med att tacka arbetsmarknadsministern
            för svaret på min interpellation.
          </note>
          <note>
            Jag tror emellertid inte riktigt på att vi kan behålla den regionalpolitik
            vi har i dag. Såvitt jag vet är det
          </note>
          <note>
            Romfördraget och EGs vitbok som kommer att styra regionalpolitiken.
            Grunden för EGs syn på statsstöd till regionerna återfinns i Romfördragets
            artiklar 92 punkt 2A och 93 punkt 3C.
          </note>
          <note>
            Grundprincipen är att dessa bestämmelser förbjuder statsstöd
            som snedvrider eller hotar snedvrida konkurrensen genom att vissa
            företag eller produktion av vissa varor gynnas i den mån handeln
            mellan länderna påverkas.
          </note>
          <note>
            Den förstnämnda artikeln avhandlar stöd till områden där levnadsstandarden
            är särskilt låg eller där det föreligger en allvarlig undersysselsättning.
          </note>
          <note>
            Enligt denna artikel kan inte någon form av svensk regionalpolitik
            stödjas, eftersom kravet är att inkomsten per capita i området
            får uppgå till högst
          </note>
          <note>
            75 % av den i EGs medlemsländer.
          </note>
          <note>
            Enligt artikel 93 punkt 3C måste stödet vara tidsbegränsat och
            får heller inte leda till att överkapacitet totalt sett uppstår
            inom EG. Därtill får exportstöd inte förekomma.
          </note>
          <note>
            Av EGs vitbok och av de deklarationer som gjorts framgår mycket
            tydligt att regionalt stöd till våra glesbygder inte är att räkna
            med. Det skulle ses som en avvikelse från principen om konkurrensneutralitet.
            Vissa områden i Europa kan vara tänkbara, men det är underutvecklade
            områden som ligger långt från våra. Av EGs vitbok framgår mycket
            klart att ekonomiskt stöd av det slag vi har -- direkt företagsstöd,
            lokaliseringsstöd, lokaliseringslån, transportstöd, nedsatta socialavgifter,
            osv. -- inte kommer att godkännas.
          </note>
          <note>
            Medlemsländerna skall vidare till kommissionen anmäla alla regionalpolitiska
            stödåtgärdsprogram som avser företag, och kommissionen skall då
            godkänna stöden innan de får tas i bruk.
          </note>
          <note>
            Det sägs i interpellationssvaret att alla länder får stöd för
            sin regionalpolitik, men av de uppgifter jag har kunnat få fram
            är det av de tolv medlemsländerna bara Grekland, Portugal,
          </note>
          <note>
            Spanien och Irland som i dag har möjlighet att få stöd.
          </note>
          <note>
            Sverige får alltså lov att vara med och satsa, och det är väl
            det största bekymret i det sammanhanget. I
          </note>
          <note>
            massmedia förekommer uppgifter om detta, bl.a.
          </note>
          <note>
            har EG-ministern sagt att Sverige får vara med och satsa runt
            15 miljarder kronor. I en SAF-tidning har jag läst att vi skall
            satsa 16 miljarder och att vi får tillbaka 6 miljarder. Jag tycker
            att det är ett bekymmer att man inte kan få reda på de här siffrorna.
            De principer man har i dag för att räkna ut vad de länder som
            är med i EG betalar till den regionala fonden måste man ju på
            ett eller annat sätt kunna tillämpa på Sverige för att se vilka
            siffror som skulle bli aktuella och för att vi därmed skulle kunna
            få en riktig bild av detta.
          </note>
          <note>
            En annan sak som är bekymmersam är att det i fråga om alla stödåtgärder
            som kommer att vidtas är EG-domstolen som slutligt tar ställning.
          </note>
          <note>
            Det är också fråga om väldigt mycket hemlighetsmakeri kring detta.
          </note>
          <note>
            Hemlighetsstämpelns blå färg lyser överallt i detta sammanhang.
          </note>
          <note>
            Som jag ser det har det svenska parlamentet större förutsättningar
            att styra den svenska regionalpolitiken än EGs parlament.
          </note>
          <note>
            Låt mig sluta med att återge några ord som har sagts i detta
            ämne:
          </note>
          <note>
            Det som talar för att EG med stor sannolikhet medför ökad regional
            obalans i Sverige är bl.a. att
          </note>
          <note>
            EG vid närmare samarbete knappast kommer att ge regionalpolitiskt
            stöd till svenska regioner från sin regionala fond med tanke på
            Sveriges inkomstnivå och låga arbetslöshet och att EG i första
            hand kommer att främja tillkomsten av vidareförädlingsindustri
            inom nuvarande EG, eftersom arbetslösheten inom EG-länderna är
            mellan fem och femton gånger större än i Sverige.
          </note>
          <note>
            De fackliga organisationerna inom EG kommer dessutom att hårt
            bevaka var nyetableringen sker.
          </note>
          <note>
            Jag skulle mer än gärna önska att jag själv hade sagt dessa ord,
            men det har jag faktiskt inte, utan de är hämtade ur en reservation
            som arbetsmarknadsminister Börje Hörnlund skrev till
          </note>
          <note>
            REK 87. Jag är faktiskt mycket lycklig över att
          </note>
          <note>
            Börje Hörnlund skrev en sådan bra och utförlig reservation till
            den regionalpolitiska kommitténs betänkande, och jag står helt
            och fullt bakom den.
          </note>
          <note>
            Jag hoppas också att arbetsmarknadsministern kan föra in dessa
            tankegångar i den regering han sitter i.
          </note>
          <note type="speaker">
            Anf. 46 AXEL ANDERSSON (s):
          </note>
          <note>
            Herr talman! Sveriges närmande till EG och de frågor som därvid
            berörs, förutsättningarna att bedriva politik på det sätt vi själva
            har beslutat, intresserar naturligtvis inte bara oss riksdagsledamöter
            utan också hela Sveriges folk.
          </note>
          <note>
            En viktig fråga, särskilt för den typ av region i
          </note>
          <note>
            Sverige som jag representerar, nämligen skogslänen, är: Vilken
            regionalpolitik får vi vid ett närmare samröre, kanske ett medlemskap,
            i EG?
          </note>
          <note>
            Förhandlingar förestår, och då är frågan av utomordentlig betydelse.
            Vi behöver ju inte så att säga lägga oss platt för EG, utan jag
            anser att vi i verklig mening skall förhandla om dessa frågor.
          </note>
          <note>
            Det finns i den regeringsdeklaration som den nya regeringen presenterade
            för några månader sedan ett kort regionalpolitiskt avsnitt, som
            inleds med en mycket koncis programförklaring: Hela Sverige skall
            leva. Den lilla meningen förpliktigar, Börje
          </note>
          <note>
            Hörnlund.
          </note>
          <note>
            Alla vi som bor och verkar i norra delen av Sverige och i skogslänen
            betraktar det som självklart att den målsättning för regionalpolitiken
            som denna riksdag har slagit fast -- nämligen att alla människor
            skall kunna bo och verka i hela landet och ha en grundläggande,
            trygg samhällsservice -- skall gälla som förutsättning och som
            utgångspunkt i förhandlingarna med EG.
          </note>
          <note>
            Skogslänen är i dag i akut behov av stora infrastrukturella satsningar
            för att kunna hävda sysselsättning och utveckling, inte minst
            när det gäller kommunikationer och högre utbildning, särskilt
            högskoleutbildning. Också företagen i skogslänen behöver visst
            samhällsstöd för att så att säga kunna bli konkurrensneutrala
            nedifrån och upp.
          </note>
          <note>
            Nu är vi på väg in i den europeiska familjen. Vilka är då regeringens
            ambitioner när det gäller regionalpolitiken och EG? I det långa
            svar som arbetsmarknadsministern har gett på Karl-Erik
          </note>
          <note>
            Perssons interpellation kan jag inte utläsa någon regeringens
            ambition när det gäller att i förhandlingarna driva en svensk
            progressiv linje med hög svansföring och hävda vår rätt att bedriva
            en aktiv och rättvis regionalpolitik.
          </note>
          <note>
            Arbetsmarknadsministern sade i sitt svar att han bedömer att
            vi i framtiden ''skall kunna bedriva'' en aktiv regionalpolitik,
            men vilken form av regionalpolitik kommer man att bedriva? Kommer
            den svenska regeringen i förhandlingarna med EG
          </note>
          <note>
            att hävda Sveriges rätt att bedriva en progressiv regionalpolitik
            för utveckling och för en trygg framtid i hela vårt land?
          </note>
          <note type="speaker">
            Anf. 47 STEFAN ATTEFALL (kds):
          </note>
          <note>
            Herr talman! Jag skulle vilja tacka Karl-Erik
          </note>
          <note>
            Persson för att han ställt en interpellation i ett viktigt ämne
            och också arbetsmarknadsministern för att han svarat utförligt
            på frågorna i interpellationen. Vad jag tycker är litet beklagligt
            är att Karl-Erik Persson i viss mån utgår från ett svartmålningsperspektiv
            och att han kanske därmed också döljer något av de verkliga diskussionsfrågorna
            och det som är värt att ta upp till debatt.
          </note>
          <note>
            Först måste jag konstatera att EG som organ utifrån sitt perspektiv
            har en ganska hög ambitionsnivå när det gäller regionalpolitiken.
            Man har ju inom EG att brottas med de problem som finns i södra
            Europa. Innan jag går in på mitt huvudsakliga inlägg måste jag
            säga att jag är litet fascinerad över vänsterpartiets sätt att
            argumentera i den här frågan. Karl-Erik Persson är bekymrad över
            att Sverige skall satsa ett antal miljarder kronor till EGs regionalfonder.
            Vänsterpartiet är bekymrat över att Sverige skall vara med och
            hjälpa människor i Portugal, Grekland, södra Spanien och
          </note>
          <note>
            Irland att få en fungerande infrastruktur. Det handlar ju om
            solidaritet med de delar av Europa som har det sämre ställt. Att
            vänsterpartiet är bekymrat över detta är ju egentligen otroligt.
          </note>
          <note>
            Jag tycker att man i debatten om regionalpolitiken och EG lätt
            blandar ihop begreppen så att det blir litet förvirrande ibland.
            Det finns tre viktiga saker att hålla reda på.
          </note>
          <note>
            Det första är de problem som den internationaliserade ekonomin
            skapar. Sådant har inte att göra med vare sig EG eller vår egen
            regionalpolitik, utan det har att göra med att vi går mot en allt
            mer internationaliserad ekonomi. Det enda sättet att hålla oss
            ifrån detta är att stänga gränserna och inte vara ett frihandelsland
            längre.
          </note>
          <note>
            Det vill ingen av oss. Vi inser att ont skulle bli värre av detta.
          </note>
          <note>
            Dessa problem måste vi vara medvetna om. De uppstår oberoende
            av EG och EES.
          </note>
          <note>
            Det andra är de egna regionalpolitiska beslut som vi fattar i
            Sverige. De påverkas inte heller av EG
          </note>
          <note>
            eller EES-avtal i första hand. Det handlar om hur villiga vi
            är att bedriva en rättvis fördelning inom landet.
          </note>
          <note>
            Det tredje, som vi diskuterar i dag, är vilka konsekvenser, direkt
            och indirekt, ett svenskt EG-
          </note>
          <note>
            medlemskap får. Vi måste då också komma ihåg att
          </note>
          <note>
            EES-avtalet, som vi går in i, för med sig de konsekvenser som
            ett medlemskap har. Det är små skillnader att vara medlem i EG
            och att skriva på
          </note>
          <note>
            EES-avtalet. Det kanske vi också glömmer bort i debatten.
          </note>
          <note>
            Jag delar den bedömning arbetsmarknadsministern gjort i svaret,
            att vi kan fortsätta att bedriva i stort sett en likartad regionalpolitik
            även efter medlemskap med EG. Vi kommer att få bidra med pengar
            till EGs regionala fonder och kommer knappast att få någon större
            del av dem själva. Men vi kan säkert fortsätta med vår egen regionalpolitik.
          </note>
          <note>
            Det finns en stödform som jag har ett frågetecken inför. Jag
            vill gärna höra arbetsmarknadsministerns synpunkt på detta. Det
            gäller transportstödet, där en del röster har höjts för att det
            skulle snedvrida konkurrensen.
          </note>
          <note>
            Jag skulle vilja fråga arbetsmarknadsministern om han delar min
            bedömning att även den stödformen skulle kunna överleva en granskning
            från EG-
          </note>
          <note>
            domstolen.
          </note>
          <note>
            Det viktiga med vår regionalpolitik är att vi undviker att gynna
            vissa företag och branscher specifikt. Det skall vara generella
            stödformer.
          </note>
          <note>
            Därmed kan vi få dem godkända. Det är konkurrenssnedvridningen
            som EG-domstolen kommer att granska.
          </note>
          <note>
            Hur ser arbetsmarknadsministern specifikt på transportstödet?
            Det skulle vara intressant att få den saken utvecklad.
          </note>
          <note>
            Det andra jag skulle vilja trycka på är att vi bör arbeta fram
            en konkret strategi, när vi nu går in i
          </note>
          <note>
            EG-förhandlingar, om just hur Sverige kan agera i regionalpolitiken.
            Det pågår en process i EG. Den skapar vissa frågetecken och kanske
            en viss oro.
          </note>
          <note>
            Vilka krafter skall vinna? Hur hårt skall man hålla på vissa
            principer?
          </note>
          <note>
            Som arbetsmarknadsministern säger är detta att vi har långa avstånd
            och glesbygd något som gör oss unika. Det gäller för oss att ha
            en gemensam strategi för att kunna få till stånd en vettig uppgörelse
            i samband med ett EG-medlemskap, så att vi får våra speciella
            behov beaktade.
          </note>
          <note>
            Jag vill tillstyrka de skrivningar arbetsmarknadsministern har
            i svaret om att det är viktigt med det samnordiska agerandet.
            Det tycker jag är ett bra initiativ från arbetsmarknadsministern
            som jag förstår att han också kommer att fullfölja.
          </note>
          <note>
            Det vore alltså intressant att få höra en utveckling om transportstödet.
            Den frågan tror jag många undrar över, inte minst i glesbygdslänen.
          </note>
          <note>
            Transportstödet är också en stödform som jag tror betytt otroligt
            mycket, inte minst för industriföretagen i stödområdena.
          </note>
          <note type="speaker">
            Anf. 48 SIGGE GODIN (fp):
          </note>
          <note>
            Herr talman! Svensk regionalpolitik har alltför länge haft karaktären
            av stödpolitik i stället för mobiliseringspolitik. Vi är därför
            alltför mycket fixerade vid stödformer och vid om EG kan tillåta
            oss att fortsätta på den vägen även i framtiden. Låt mig säga
            att det självklart är viktigt med väl avvägt och ändamålsenligt
            stöd till nyföretagande. Men detta får inte bli den helt allenarådande
            delen av svensk regionalpolitik, varken fram till EG-
          </note>
          <note>
            medlemskapet eller fortsättningsvis som fullvärdiga medlemmar
            av EG.
          </note>
          <note>
            Herr talman! Skall svensk regionalpolitik lyckas att mobilisera
            de kreativa människorna, inte minst i de mest utsatta delarna
            av vårt land, så krävs betydande insatser i infrastrukturen. Jag
            noterar med glädje att arbetsmarknadsministern numera också nämner
            kulturen som en viktig del i den utvecklingen.
          </note>
          <note>
            Jag kan också konstatera att det på senare år, precis som arbetsmarknadsministern
            säger, skett betydande omsvängningar i EGs syn på regionalpolitiken.
            De förhoppningar som man hade tidigare att människor skulle flytta
            över landsgränserna för att få tillgång till arbete och utveckling
            var inte möjliga att uppfylla. Inte minst i
          </note>
          <note>
            EG-länderna har man fått uppleva att språk, kultur och traditioner
            är så avgörande för människor att några stora befolkningsomflyttningar
            inte sker.
          </note>
          <note>
            Jag instämmer därför i arbetsmarknadsministerns positiva syn
            på Sveriges möjligheter att även framgent kunna bedriva en aktiv
            och utvecklande regionalpolitik.
          </note>
          <note>
            Herr talman! Svenska glesbygdsföretags möjligheter att nå intressanta
            marknader är i dag mycket små. De har inte tillgång till effektiva
            transportmöjligheter. Svensk glesbygd har betydande svårigheter
            att klara en kvalificerad utbildning. Svårigheter finns att studera
            vid universitet och högskolor för den som bor i glesbygden. Den
            socialdemokratiska regeringen lämnar efter sig betydande luckor
            när det gäller glesbygdens infrastruktur.
          </note>
          <note>
            Även om medel kan komma att tillföras från EGs strukturfonder
            vid ett medlemskap så vill jag påstå att tiden fram till dess
            måste tas till vara för att förbättra glesbygdernas infrastruktur.
            En progressiv regering får inte sitta med armarna i kors och vänta
            på besked från Bryssel.
          </note>
          <note>
            Herr talman! Arbetsmarknadsministern utstrålar en tillförsikt
            när det gäller EG-medlemskap som jag aldrig trodde mig få uppleva.
            Det är bra att man inom regeringen är ense även på den punkten.
            Jag vill ändå ställa några frågor till arbetsmarknadsministern:
            Är regeringens målsättning att rusta även landets glesare orter
            inför inträdet i EG, eller anser arbetsmarknadsministern att oddsen
            är så goda när det gäller möjligheter att få del av EG-medel,
            att vi lugnt kan avvakta ett medlemskap?
          </note>
          <note>
            Har arbetsmarknadsministern någon uppfattning om vilka insatser
            som är de viktigaste för Sverige och som vi behöver göra för att
            klara en allt hårdare
          </note>
          <note>
            EG-konkurrens?
          </note>
          <note>
            Från folkpartiet liberalernas sida har vi i många år arbetat
            för ett ''rundare Sverige''. Är det möjligt att driva samma tes
            i EG: ett rundare EG med möjligheter till transportstöd, förbättrade
            väg-, järnvägs- och telekommunikationer från de mest avlägsna
            bygderna i vårt land? Hur ser arbetsmarknadsministern på den frågan?
          </note>
          <note>
            i sig en förstärkning av de koncentrationsdrivande krafterna
            så till vida att det fria kapitalet ju lokaliserar sig som det
            önskar.
          </note>
          <note>
            Anf. 49 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag sade i den långa reservationen att oavsett svensk
            anslutningsgrad så innebär EG i sig en förstärkning av de koncentrationsdrivande
            krafterna så till vida att det fria kapitalet ju lokaliserar sig
            som det önskar.
          </note>
          <note>
            Efter det att jag avgav den här reservationen -- det är nu några
            år sedan -- har det hänt en hel del som har bidragit till att
            utvecklingen har gått åt rätt håll.
          </note>
          <note>
            Något som är väsentligt är att EG nu planerar att kraftigt utöka
            sina fonder för regional utveckling.
          </note>
          <note>
            När det gäller denna fråga samråder jag naturligtvis väldigt
            grundligt med regeringens Europaminister, som ju har varit vår
            EG-förhandlare. Han är mycket positivt inställd till den nordiska
            samordning som man kom fram till i Helsingfors för cirka en månad
            sedan. Danmark är ju redan med i
          </note>
          <note>
            EG, och därför var det speciellt roligt för mig att
          </note>
          <note>
            Danmark slöt upp bakom det som är utpräglat norrländskt -- liksom
            Axel Andersson m.fl. --, nordfinskt och nordnorskt.
          </note>
          <note>
            Trots att Danmark har hög bruttonationalprodukt, har ett bra
            läge och är ganska tättbefolkat har man ändå fått del av EGs regionala
            fonder.
          </note>
          <note>
            Alla talare har tagit upp detta med infrastrukturen.
          </note>
          <note>
            Jag upplever för närvarande att det största hotet finns inom
            landet i form av Temaplans underutredning som gjordes till produktivitetsdelegationens
            rapport. Fritt översatt ser man enligt denna underutredning inte
            särskilt stora möjligheter i två tredjedelar av landet. Man säger
            dock att det varken har tagits någon regionalpolitisk hänsyn eller
            någon miljöhänsyn.
          </note>
          <note>
            Därför kan verkligen den vetenskapliga kvaliteten i detta arbete
            ifrågasättas.
          </note>
          <note>
            Till Axel Andersson vill jag säga att jag nästan dagligen upprepar
            lydelsen i regeringsförklaringen om att hela landet skall leva
            och utvecklas. När nu debatten är som den är vill jag också upprepa
            att det i regeringsförklaringen står att dessa områden skall ha
            moderna järnvägar och bra vägar. Det är väldigt viktigt att hålla
            fast vid, särskilt i det här debattläget.
          </note>
          <note>
            Till Stefan Attefall vill jag säga att det transportstöd som
            utbetalas till en del skogslänsföretag täcker på sin höjd en utjämning
            av kostnaderna för transporter ner till Stockholm. Om man ser
            till
          </note>
          <note>
            Sveriges läge i förhållande till de stora europeiska marknaderna,
            ligger ju Malmö nästan i utkanten.
          </note>
          <note>
            Som jag ser det föreligger det därför inget konkurrenshot kontra
            EGs industrier i att det finns ett transportstöd som täcker en
            del av kostnaderna för de företag som ligger riktigt långt bort.
          </note>
          <note>
            Till Sigge Godin och andra vill jag säga att -- och det var också
            det egentliga syftet med min långa reservation -- att det är viktigt
            att vi inte använder
          </note>
          <note>
            EG som ett motiv för att minska våra ansträngningar på regionalpolitikens
            och infrastrukturens områden. Min och regeringens inriktning --
            och det står också i den samlade regeringsförklaringen -- är att
            vi skall klara det här på ett bra sätt, men då måste vi ha en
            infrastruktur som omfattar hela landet. Vi kan t.ex inte lämna
            de riktigt långa avstånden utanför vårt planerade snabbtågsnät.
          </note>
          <note>
            Det är också viktigt vad Sveriges riksdag har för inställning.
            Att det alltid finns en majoritet i denna kammare för den synen
            är nog så viktigt som vissa diskussioner med EG.
          </note>
          <note>
            När det gäller EGs fonder och det nordiska samarbete som pågår,
            räknar vi med att få ett underlag som gör det möjligt för oss
            att kunna få del av EGs fonder.
          </note>
          <note type="speaker">
            Anf. 50 KARL-ERIK PERSSON (v):
          </note>
          <note>
            Herr talman! Stefan Attefall tyckte att jag verkade bekymrad.
            Det är upp till honom, för jag är inte alls bekymrad, i alla fall
            inte personligen. Däremot är jag bekymrad över hur det skall bli
            med Sverige om vi går med i EG, eftersom vi över huvud taget inte
            vet vad det innebär. Men Staffan Attefall kan ju ha haft tillgång
            till mer information än den som finns tillgänglig. Det är ändå
            stämpelns blå färg som lyser över detta.
          </note>
          <note>
            Sedan talade Staffan Attefall om solidaritet. Nu tycker jag ju
            inte att regionalpolitik är detsamma som någon sorts biståndspolitik,
            som jag fick intryck av att Staffan Attefall menade. I så fall
            tycker jag att han skall läsa de motioner om biståndspolitik,
            som vi har avgivit. Jag hälsar honom välkommen in i solidaritetens
            kärna, för då skulle vi kanske kunna komma överens. Men jag kan
            tänka mig att det i så fall skulle låta annorlunda.
          </note>
          <note>
            Kapitalet har inte, och har aldrig haft, någon gräns.
          </note>
          <note>
            Det får vi nog uppleva vare sig vi är med i EG eller ej.
          </note>
          <note>
            I mitt inledningsanförande tog jag upp frågan om vad vi kommer
            att få vara med att betala till EGs fond och vad vi kommer att
            få tillbaka.
          </note>
          <note>
            Arbetsmarknadsministern trodde att vi skulle få mycket tillbaka.
            Jag vill ta upp ett exempel.
          </note>
          <note>
            Vi brukar ju jämföra oss med Tyskland, som har en ganska hög
            arbetslöshet. Tyskland satsade 1989
          </note>
          <note>
            11,1 miljarder ecu till den regionalpolitiska fonden, och man
            fick tillbaka 2,3 miljarder. Utifrån samma grunder borde det ha
            gått att ta reda på hur mycket vi måste satsa till den regionalpolitiska
            fonden och hur mycket vi får tillbaka. Det verkar som att vi alla
            är överens -- åtminstone när vi säger det här i kammaren -- om
            att hela Sverige skall leva, men då måste ju den svenska regeringen
            ha större förutsättningar att styra de regionalpolitiska satsningarna
            än vad Bryssel har. Då har vi möjlighet att påverka. Men kommer
            EG-
          </note>
          <note>
            domstolen att säga nej, får vi rätta oss efter det.
          </note>
          <note>
            Såvitt jag förstår kommer de företag som får stöd från den regionalpolitiska
            fonden att få betala tillbaka och bli bestaffade för att ha tagit
            emot det.
          </note>
          <note type="speaker">
            Anf. 51 SIGGE GODIN (fp):
          </note>
          <note>
            Herr talman! Det var kanske viktigt med den reservation som Börje
            Hörnlund avgav en gång i tiden, men jag måste beklaga att jag
            inte minns vad som stod i den. Det är ju några år sedan, precis
            som arbetsmarknadsministern sade.
          </note>
          <note>
            Vi kan väl vara överens om att det är bra med infrastruktursatsningar.
            Den norrländska skogsindustrun, som tillför Sverige stora nettoexportintäkter,
            är enbart i mitt eget hemlän
          </note>
          <note>
            Västernorrland av samma storlek som den samlade bilindustrin
            i vårt land. Man måste därför se till att det finns kommunikationer
            så att transporterna kan klaras. Det är viktigt att transporterna
            fungerar, också för all annan verksamhet i skogslänen.
          </note>
          <note>
            I ett debattinlägg för någon vecka sedan tog generaldirektören
            i NUTEK upp Sveriges regionala satsningar inför ett eventuellt
            EG-
          </note>
          <note>
            medlemskap. Hans uppfattning är att infrastruktursatsningar huvudsakligen
            skall ske i
          </note>
          <note>
            Mellansverige för att de skall ge maximal effekt.
          </note>
          <note>
            Regionalpolitiskt stöd skall utgå enbart till de mest utsatta
            orterna i Norrlands inland.
          </note>
          <note>
            Arbetsmarknadesministern talade om Temaplan och de åsikter man
            ger uttryck för i den här underutredningen. Jag anser att man
            kan bortse från dessa åsikter, eftersom Temaplan bedriver en konsultverksamhet
            som vi inte behöver befatta oss med.
          </note>
          <note>
            Det verkligt allvarliga är vad man anser inom
          </note>
          <note>
            NUTEK -- ett statlig organ som regeringen anlitar som expert
            i dessa frågor. Jag undrar därför: Delar regeringen NUTEKs uppfattning?
            Om överdirektören i ett verk skriver en sak, kan det knappast
            vara hans personliga uppfattning, utan han måste väl representera
            hela verkets uppfattning. Jag skulle vilja veta hur ni i regeringen
            ser på den frågan.
          </note>
          <note>
            Jag vill ta upp ytterligare en fråga, som arbetsmarknadsministern
            gjorde en poäng av. Han hänvisade till kontakter med övriga Norden.
            Jag delar uppfattningen att det är utomordentligt bra om samtliga
            nordiska länder samtidigt blir EG-
          </note>
          <note>
            medlemmar. Vilka signaler har arbetsmarknadsministern på att
            detta är möjligt?
          </note>
          <note>
            Det går bra att tillsammans diskutera hur man vill ha det när
            man kommer in i EG, men ytterst handlar det ju om huruvida samtliga
            nordiska länder vill vara med. Detta är enligt min uppfattning
            en mycket viktig fråga, inte bara när det gäller regionalpolitik
            utan också när det gäller miljöfrågor och jämställdhetsfrågor.
            Vi har ju en annan syn på massor av dessa frågor, och det vore
            bra om vi var många i EG som drev dem. Det skulle vara intressant
            om arbetsmarknadsministern lättade på förlåten och beskrev för
            oss som håller oss hemma i landet hur det förhåller sig i övriga
          </note>
          <note>
            Norden.
          </note>
          <note type="speaker">
            Anf. 52 AXEL ANDERSSON (s):
          </note>
          <note>
            Herr talman! Det är bra att Börje Hörnlund har höga ambitioner
            när det gäller de förestående förhandlingarna med EG om regionalpolitiken.
          </note>
          <note>
            Men det vore ännu bättre om arbetsmarknadsministern klart kunde
            uttrycka att han talar för hela den borgerliga regeringen. Jag
            anser att vi från svensk sida måste ha tyngd i dessa förhandlingar.
            Vi måste ta den möjlighet som finns att i diskussionerna med EG
            konstruktivt tillföra vår syn på hur regionalpolitik kan bedrivas
            för att ge möjligheter till en rättvis och riktig utveckling i
            olika regioner i ett land.
          </note>
          <note>
            Vi är sannerligen inte utan bundsförvanter inom
          </note>
          <note>
            EG. I Maastricht för snart en vecka sedan agerade
          </note>
          <note>
            Spanien mycket aktivt för de regionalpolitiska frågorna. Och
            jag kan försäkra arbetsmarknadsministern om att det på hemmaplan
            finns ett stort stöd hos den socialdemokratiska oppositionen i
            denna kammare att driva frågan om aktiva svenska insatser i förhandlingarna.
            Och som jag sade tidigare skall man hålla både huvudet och svansen
            högt och framföra de svenska argumenten för regionalpolitiken.
            Även vi har faktiskt en del att tillföra EG.
          </note>
          <note type="speaker">
            Anf. 53 STEFAN ATTEFALL (kds):
          </note>
          <note>
            Herr talman! Får jag också understryka vikten av just satsningarna
            på kommunikationerna i det regionalpolitiska perspektivet. Jag
            tror att just infrastrukturen kommer att bli en allt viktigare
            del av regionalpolitiken framöver. Jag tror också att det finns
            all anledning att fundera över hur man kan förstärka just den
            delen av regionalpolitiken. Jag ser personligen Bottniabanan som
            en viktig del i en infrastruktursatsning och som en upprustning
            av kommunikationerna i Norrland.
          </note>
          <note>
            Jag delar också arbetsmarknadsministerns uppfattning om att det
            största hotet just mot regionalpolitiken, och framför allt när
            det gäller infrastrukturutbyggnaden, nog finns inom landet.
          </note>
          <note>
            Och jag tror att vi som deltar i denna debatt har all anledning
            att på olika håll påverka i rätt riktning.
          </note>
          <note>
            Det var också intressant och viktigt att få just arbetsmarknadsministerns
            bedömning av transportstödet. Jag tror att det är en riktig bedömning
            att det inte är någon fara med den konstruktion som transportstödet
            har. Det är viktigt att informera EG om hur det fungerar i
          </note>
          <note>
            Sverige.
          </note>
          <note>
            Jag vill slutligen ta upp Karl-Erik Perssons bekymmer över att
            man måste stödja de fattiga människorna i Portugal, Spanien och
            Irland.
          </note>
          <note>
            Regionalpolitiken i Sverige innebär ett slags solidaritet och
            innebär att det sker en omfördelning inom landet. På samma sätt
            fungerar även EGs regionalpolitik. Det är tragiskt att vänsterpartiet
            har blivit ett isolationistiskt parti och släppt sina internationella
            visioner och sina tankar på att arbetare i alla länder skall förena
            sig. I stället menar
          </note>
          <note>
            Karl-Erik Persson att arbetare i Sverige skall hålla sig för
            sig själva. Det är tragiskt.
          </note>
          <note>
            Anf. 54 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag vill först vända mig till Sigge
          </note>
          <note>
            Godin. Det är mycket viktigt att Temaplan analyseras mycket noga
            av alla möjliga instanser.
          </note>
          <note>
            Den, liksom produktivitetsdelegationens handlingar i dess helhet,
            skall nu ut på remiss.
          </note>
          <note>
            Regeringen kommer då naturligtvis att få ta emot olika synpunkter.
            Inte minst de norrländska länen, en del mellansvenska län och
            sydöstra Sverige har all anledning att väldigt noga göra analyser
            och framföra sina synpunkter.
          </note>
          <note>
            Jag uppfattar överdirektörens inlägg i den regionalpolitiska
            debatten som ett inlägg för egen räkning och icke för verkets
            räkning.
          </note>
          <note>
            Generaldirektören är på väg till mig för samtal, och jag är helt
            övertygad om att detta då kommer att bekräftas.
          </note>
          <note>
            En del talar för att de nordiska länderna inte går med lika långa
            steg när det gäller samtalen med
          </note>
          <note>
            EG. Men oavsett det finns ju EES-avtalet. Och man ser mycket
            noga på om konkurrensen rubbas när regionalpolitik bedrivs. Jag
            menar att det är lika viktigt, oavsett anslutningsgrad, att de
            nordiska länderna tillsammans analyserar och får en gemensam uppfattning
            i detta ärende.
          </note>
          <note>
            Att vi har denna diskussion om EG beror ju på att den övergripande
            meningen är att upphävandet av vissa hinder och att vissa friheter
            tillkommer skall ge en bättre sammantagen tillväxt och möjligheter
            till en övergripande miljöpolitik, m.m. som sammantaget leder
            till en större välfärd. Men i detta sammanhang är det mycket viktigt
            att vi som nation har en vilja att bedriva regional utveckling,
            att EG får förståelse för vår vilja och att vi betraktas utifrån
            de speciella faktorer som finns hos oss men som inte finns inom
            EG-länderna.
          </note>
          <note type="speaker">
            Anf. 55 SIGGE GODIN (fp):
          </note>
          <note>
            Herr talman! Låt mig börja med att instämma i det som Stefan
            Attefall sade om att Bottniabanan i norr är en viktig länk för
            att vi skall få ut våra varor till kontinenten, och det gäller
            att hitta transportvägar som är bra och effektiva och som också
            håller måttet.
          </note>
          <note>
            Jag skulle vilja ta upp ytterligare en fråga som egentligen är
            viktig för hela landet men framför allt för skogslänen, och det
            är frågan om riskvilligt kapital. Bankerna är i dag mycket njugga
            och har bränt sina fingrar så att de, enligt min uppfattning,
            inte ser skogen för bara träd. Jag vill ställa en fråga till arbetsmarknadsministern.
            Hur ser regeringen på olika möjligheter att hitta nya former för
            riskvilligt kapital? Det finns ju en tysk modell som vi har tittat
            en del på och som verkar intressant.
          </note>
          <note>
            Men jag tycker ändå att regeringen borde syna fler sådana möjligheter
            i EG-länderna. Vad använder man sig av där? Finns det några uppslag
            i dessa länder som kan vara användbara hos oss och som vi kan
            utvärdera för att se om de kan passa även i
          </note>
          <note>
            Sverige? Om vi vill göra något för småföretagen står det och
            faller med om riskvilligt kapital går att få fram.
          </note>
          <note>
            Det är i och för sig viktigt vad Temaplan skriver.
          </note>
          <note>
            Men det kommer ju reaktioner framför allt från skogslänen på
            dess syn. Och den måste regeringen värdera. Men man blir verkligen
            mycket upprörd när en överdirektör i ett verk som till stora delar
            sysslar med regionalpolitik har en egen uppfattning. I efterhand
            har han kommit på att det kanske inte var så lägligt att ha en
            egen uppfattning i denna fråga utan att den nog kunde blandas
            ihop med vad NUTEK som helhet anser. Denna generaldirektör är
            inte heller vilken tjänsteman som helst. Han är inte bara överdirektör.
            Han är också en tjänsteman som har suttit i regeringskansliet,
            låt vara att det var under den tidigare regeringen. Han har, som
            arbetsmarknadsministern vet, varit expert i en utredning. Därför
            funderar man litet över om det är något som pågår och om han har
            haft någon särskild orsak att skriva detta.
          </note>
          <note>
            Låt mig avslutningsvis säga att det är bra om de nordiska länderna
            har samma uppfattningar. Och det är väl också bra att alla nordiska
            länder så småningom kommer med i EG och inte väntar alltför länge
            med att bestämma sig. Det är nämligen viktigt att vi tillsammans
            klarar av denna fråga.
          </note>
          <note>
            Herr talman! Jag blev litet förundrad över vänsterpartiets syn
            på solidariteten. Det är skrämmande att man inom vänsterpartiet
            inte är beredd att stötta de svagare människorna ute i
          </note>
          <note>
            Europa. Det är väl ändå en uppgift också för oss svenskar att
            se till att vi skapar nya marknader och att vi så att säga lyfter
            människor så att vi även får ett utbyte med dem i större utsträckning.
          </note>
          <note type="speaker">
            Anf. 56 KARL-ERIK PERSSON (v):
          </note>
          <note>
            Herr talman! Låt mig börja med det som Staffan
          </note>
          <note>
            Attefall sade om solidariteten. Det är klart att om man sätter
            på sig skygglappar ser man bara rakt fram. Staffan Attefalls och
            Sigge Godins solidaritet sträcker sig till Grekland, Portugal,
            Spanien och
          </note>
          <note>
            Irland. Där tar solidariteten slut. Jag anser faktiskt att det
            finns fattigare länder i denna värld, om vi nu skall utgå från
            de fattigaste länderna. Och detta trodde jag faktiskt att både
            Staffan Attefall och
          </note>
          <note>
            Sigge Godin visste. Därför tyckte jag att det var litet malplacerat
            när Staffan Attefall började nynna på Internationalen. Då borde
            han faktiskt ha vetet vad Internationalen innebär. Den handlar
            om alla länder och inte bara om Europa. Men så är det när man
            skall försöka göra sig lustig över internationell solidaritet.
          </note>
          <note>
            När det gäller regionalpolitiken började vi redan under den förra
            regeringen att anpassa oss litet grand. Och jag tänker då på stödområdesindelningen.
            Vi övergick från tre till två stödområden -- från A, B och C till
            1 och 2.
          </note>
          <note>
            Frågan är om vi fortsättningsvis kan behålla stödområdesindelningen
            och den tillfälliga stödområdesindelningen, som har gjorts av
            vissa delar av landet, vid ett närmande till EG och när
          </note>
          <note>
            EES-avtalet börjar gälla.
          </note>
          <note>
            Vi har ju även dragit ner investeringskostnaderna --
          </note>
          <note>
            från 50 % till 35 %. Jag anser att det också är en
          </note>
          <note>
            EG-anpassning. Såvitt jag har erfarit överstiger investeringskostnaderna
            när det gäller företagen inte 35 %. Här har alltså ett arbete
            påbörjats. Men det skulle vara intressant att få veta, Börje
          </note>
          <note>
            Hörnlund, om man kommer att fortsätta på den inslagna vägen beträffande
            EG-anpassningen.
          </note>
          <note>
            Kanske vill Börje Hörnlund med tanke på det kommande budgetarbetet
            inte avslöja hur det förhåller sig.
          </note>
          <note>
            Såvitt jag förstår är det flera områden hos oss som när det gäller
            de regionalpolitiska stödåtgärderna inte har någon motsvarighet
            inom EG -- om man nu fortsätter på den inslagna vägen.
          </note>
          <note type="speaker">
            Anf. 57 AXEL ANDERSSON (s):
          </note>
          <note>
            Herr talman! Jag skall fatta mig mycket kort. Jag måste upprepa
            min fråga till arbetsmarkadsministern:
          </note>
          <note>
            Är det den borgerliga regeringens gemensamma ambition att gå
            in i förhandlingarna med EG om de viktiga regionalpolitiska frågorna
            mera konstruktivt och på ett positivt sätt samtidigt som de svenska
            intressena och de speciella problem hävdas som hänger samman med
            vår geografi -- jag tänker på de långa avstånden -- med vårt klimat,
            som på sina håll vanligtvis är bistert, med åldersstrukturen osv.?
          </note>
          <note>
            Arbetsmarknadsministerns inlägg här visar att han icke saknar
            förståelse för dessa frågor. Om han därmed gör sig till tolk för
            hela regeringen framgår däremot inte.
          </note>
          <note type="speaker">
            Anf. 58 STEFAN ATTEFALL (kds):
          </note>
          <note>
            Herr talman! Jag noterar att åtminstone talmannen rätt har uppfattat
            mitt förnamn. Jag är tacksam för det. Stefan är alltså mitt förnamn.
          </note>
          <note>
            Jag tänkte avsluta den debatt med Karl-Erik
          </note>
          <note>
            Persson och vänsterpartiet som kanske kan kallas för en solidaritetsdebatt
            med att säga att jag inte tycker att solidariteten tar slut vid
            Greklands södra gräns -- tvärtom! Karl-Erik Persson är kanske
            medveten om att biståndsministern också är partiordförande för
            kds och att nuvarande regering i sin regeringsförklaring har en
            högre ambitionsnivå än den förra regeringen hade när det gäller
            biståndet till tredje världen.
          </note>
          <note>
            Dels slår man fast att enprocentsnivån skall gälla, dels aviserar
            man att de kostnader som varit förenade med omhändertagandet av
            flyktingar på hemmaplan, dvs. här i Sverige, skall lyftas ut ur
            biståndsbudgeten. Det är alltså fråga om en högre ambitionsnivå
            jämfört med tidigare. Vi kristdemokrater kommer att jobba för
            en stark solidaritetspolitik gentemot folk i tredje världen.
          </note>
          <note>
            Men för den skull kan vi ställa upp på en inom
          </note>
          <note>
            Europa inomregional fördelning av resurserna för att hjälpa människor
            som bor i Grekland, Portugal, södra Spanien och Irland när det
            gäller infrastrukturen och olika typer av åtgärder på andra områden.
            Men detta vill Karl-Erik Persson inte inse. Jag tycker att det
            är tragiskt.
          </note>
          <note>
            Vidare tycker jag att det bör noteras att den här regeringen
            har en högre ambitionsnivå än den förra regeringen också när det
            gäller stödet till Baltikum och öststaterna. Det visar att kristdemokraternas,
            och även regeringens, solidaritetsbegrepp är betydligt mera omfattande
            än det som vänsterpartiet har lyckats åstadkomma. Men det är nog
            bekant från historien.
          </note>
          <note>
            Avslutningsvis vill jag helt kort kommentera det som Axel Andersson
            säger om just förhandlingarna gentemot EG. Jag tror att vi genom
            vår arbetsmarknadsminister och den regeringssammansättning som
            nu gäller så att säga kommer att visa en bra tyngd i förhandlingarna
            med
          </note>
          <note>
            Europa och också goda personkontakter. Jag tänker då på kontakterna
            med ledande politiker ute i Europa. Jag tror att det är viktigt
            att också ha detta i minnet.
          </note>
          <note>
            Vidare vill jag säga att jag inte tycker att arvet från socialdemokraterna
            är särskilt mycket att bygga på.
          </note>
          <note>
            Därför gäller det att gå vidare här. Men självfallet är åtminstone
            jag tacksam om socialdemokraterna agerar positivt och konstruktivt,
            för i så fall kan vi nog tillsammans driva bra och framgångsrika
            förhandlingar med just EG inför det medlemskap som stundar och
            som jag hoppas på.
          </note>
          <note>
            Anf. 59 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Sigge Godin tar upp frågan om riskkapitalförsörjningen,
            som ju är en viktig fråga inte minst för småföretagen. I dag är
            det ett problem som faktiskt gäller hela Sverige. I
          </note>
          <note>
            synnerhet gäller det t.ex.orter som ligger i riktiga glesbygden.
            Jag hoppas att jag kan göra vissa insatser inom delar av det regionalpolitiska
            området. Men det viktiga beskedet här är att näringsminister Per
            Westerberg i samråd med några kolleger jobbar med en mycket noggrann
            analys av den tyska modellen och även av andra här möjliga modeller
            för att senare återkomma med förslag till riksdagen.
          </note>
          <note>
            Ett antal debattörer -- och nu, under det senaste året, börjar
            de bli rätt många -- har litet svårt med detta med att se till
            hela landet. Därför tycker jag att det är oerhört viktigt att
            gång på gång -- på det viset tror jag alltså att den här uppkomna
            debatten tystnar -- upprepa vad som sägs i regeringsförklaringen
            om att hela landet skall utvecklas och att moderna järnvägar och
            bra vägar skall komma hela landet till del.
          </note>
          <note>
            Naturligtvis kommer det, Karl-Erik Persson, också under denna
            period att ske en viss översyn av de regionalpolitiska frågorna.
            Det är min målsättning att denna översyn skall leda till en kraftfullare
            politik för en regional utveckling.
          </note>
          <note>
            Mitt svar till Axel Andersson är självfallet ja. När jag står
            här i talarstolen talar jag för hela regeringen. Jag hoppas faktiskt
            på en samlad riksdag. I de här frågorna är det ju viktigt att
            vi är eniga inom landet när det gäller att hävda de regionala
            utvecklingsfrågorna gentemot EG.
          </note>
          <note>
            Jag hoppas att det, sedan våra tjänstemän inom
          </note>
          <note>
            Norden har tittat på det hela, skall vara möjligt att från samtliga
            nordiska länders sida tala med samma stämma när vi går in i diskussionerna
            med EG. Det är först då som vi får en riktigt bra styrka.
          </note>
          <note>
            Avslutningsvis vill jag till herrar meddebattörer säga att jag
            egentligen upplever ett stöd och även en stor respekt när det
            gäller ert intresse för att de regionalpolitiska frågorna också
            fortsättningsvis sköts på bästa möjliga sätt i vårt land.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1991/92:64 om sysselsättningsläget
            i Stockholms län
          </note>
          <note>
            Anf. 60 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Anita Johansson har frågat mig om jag är beredd
            att vidta åtgärder som hon föreslår för att minska arbetslösheten
            i Stockholms län.
          </note>
          <note>
            Det första Anita Johansson har frågat mig är om jag är beredd
            att föreslå förändringar i bostadsfinansieringssystemet.
          </note>
          <note>
            Enligt regeringsförklaringen den 4 oktober 1991
          </note>
          <note>
            skall det beslutade systemet om s.k. räntelån inte genomföras.
            I stället skall ett nytt förenklat lånesystem gälla fr.o.m. år
            1993. Då det av socialdemokraterna föreslagna räntelånesystemet
            skulle ha trätt i kraft den 1 januari 1992 kommer under 1992 övergångsregler
            att gälla.
          </note>
          <note>
            Bakgrunden till detta är i korthet bl.a. att ett system med räntelån
            och realräntebidrag skulle kunna bidra till att minska kraven
            på en kraftfull antiinflationspolitik. Vid låg inflation och höga
            räntor skulle systemet medföra betydande statsfinansiella påfrestningar.
            Ett väl fungerande bostadsfinansieringssystem måste vara stabilt
            och kunna fungera över en längre tid och under skiftande ekonomiska
            förhållanden.
          </note>
          <note>
            Räntelånesystemet uppfyller inte dessa krav.
          </note>
          <note>
            Socialdemokraternas ståndpunkt är tydligen att ett ökat statssubventionerat
            byggande skulle vara lösningen på den svenska ekonomiska krisen.
          </note>
          <note>
            Byggandet var en av orsakerna till 1980-talets ekonomiska överhettning.
          </note>
          <note>
            Antalet arbetslösa ökar inom byggnadsverksamheten beroende på
            att den totala byggvolymen har minskat. Byggsysselsättningen ligger
            dock fortfarande på en hög nivå.
          </note>
          <note>
            Alla borde dock inse att det som är mest förödande för det framtida
            byggandet är höga räntor. Då drivs kostnaderna upp, och en ny
            inflationsutveckling kommer i gång. Den svenska ekonomiska tillväxten
            ligger efter. Förbättrar vi inte ekonomins grundläggande funktionssätt,
            vilket på kort sikt innebär förändringar och åtstramningar, kommer
            detta att leda till fortsatt stagnation och ökad arbetsslöshet.
            Detta kommer i sin tur att medföra att efterfrågan på bostäder
            och lokaler minskar ytterligare, och då lär det inte bli mycket
            byggande.
          </note>
          <note>
            För att på kort sikt klara sysselsättningen för byggnadsarbetarna
            har riksdagen nyligen beslutat en rad åtgärder. Genom att sätta
            i gång byggen tidigare än planerat kommer en del av den lediga
            kapaciteten att kunna användas till investeringar i vägar, järnvägar,
            flygplatser och telenät. Riksdagen har dessutom att ta ställning
            till ytterligare tidigareläggning av statliga bygginvesteringar
            av olika svar. AMS har också anvisats ökade resurser för arbetsmarknadspolitiska
            åtgärder. situationen på byggarbetsmarknaden kan utnyttjas för
            att tillgodose behovet av kompetensutveckling och vidareutbildning
            inom byggbranschen. När konjunkturuppgången kommer är det viktigt
            att ha en effektiv och rätt dimensionerad byggarbetarkår.
          </note>
          <note>
            Den andra frågan är om jag är beredd att anslå en rättvis och
            tillräckligt stor del av de arbetsmarknadspolitiska resurserna
            för de arbetslösa i Stockholms län.
          </note>
          <note>
            Det är AMS ansvar att fördela beviljade medel utifrån situationen
            på arbetsmarknaden i varje län.
          </note>
          <note>
            Jag är övertygad om att AMS fördelar medlen efter de behov som
            föreligger i olika län.
          </note>
          <note>
            Den tredje frågan är om jag är beredd att medverka till att den
            s.k. Dennisöverenskommelsen snabbt börjar förverkligas.
          </note>
          <note>
            Då förhandlingarna om en totallösning av
          </note>
          <note>
            Stockholms trafikproblem ännu ej är avslutade kan jag för dagen
            inte kommentera frågan.
          </note>
          <note>
            Den fjärde frågan är om jag är beredd att medverka till att byggnadsarbetena
            på järnvägen till Arlanda skyndas på.
          </note>
          <note>
            Regeringen har anslagit 200 milj.kr. från infrastrukturanslaget
            för byggande av järnvägen till
          </note>
          <note>
            Arlanda. Bygget har startat och pågår. Så länge huvudmannaskapet
            ännu ej avgjorts kan arbetet emellertid inte skyndas på i någon
            större utsträckning.
          </note>
          <note>
            Den femte frågan är om jag är beredd att medverka till att medel
            ställs till förfogande för att underlätta och påskynda upprustningen
            av nedslitna lägenheter och bostadsområden.
          </note>
          <note>
            Inom ramen för det statliga bostadsstödet lämnar staten räntebidrag
            för sådana åtgärder som fastighetsägarna är beredda att genomföra.
            Det finns alltså inga hinder för en ökad ombyggnadsvolym.
          </note>
          <note>
            Den sjätte frågan är om jag är beredd att medverka till att stimulera
            kommunerna att skynda på restaureringen av gamla VA-nät.
          </note>
          <note>
            Den frågan besvarade jag visserligen den 26
          </note>
          <note>
            november i riksdagen, men om Anita Johansson inte var här då
            tar jag om det igen.
          </note>
          <note>
            Kommunerna anser att de mycket väl kan klara finansieringen av
            både underhåll och förnyelse av
          </note>
          <note>
            VA-näten utan statliga bidrag. De har stor frihet att välja både
            formen för finansiering och utformningen av taxan. Det är önskvärt
            att kommuner med eftersatt VA-underhåll nu reinvesterar. Med det
            låga kapacitetsutnyttjande som i dag föreligger inom såväl bygg-
            som maskinentreprenadbranschen erhåller också köparen lägre priser
            på upphandlade objekt.
          </note>
          <note>
            Den sjunde frågan är om jag är beredd att medverka till att medel
            ställs till förfogande för upprustning av daghem, skolor, sjukhus
            och andra offentliga lokaler som är hårt slitna.
          </note>
          <note>
            I proposition 1991/92:10 föreslogs att stimulansbidrag till investeringar
            i förbättringar av den fysiska miljön i skolorna motsvarande 600
          </note>
          <note>
            milj.kr. tidigareläggs. Förslaget innebär att staten ställer
            sammanlagt 900 milj.kr. till kommunernas förfogande för förbättringar
            i skolans arbetsmiljö under budgetåret 1991/92. Riksdagen har
            bifallit denna proposition.
          </note>
          <note>
            Den åttonde frågan är om jag är beredd att medverka till att
            ett brett upplagt program för kompetensutveckling för lågutbildade
            tjänstemän och andra inom tjänstesektorn snarast kommer till stånd.
          </note>
          <note>
            För närvarande pågår en utredning om kompetensutveckling i arbetslivet,
            som skall vara klar vid årsskiftet. Utredningen kommer att lämna
            förslag till åtgärder för att stimulera kompetensutveckling i
            arbetslivet, inkl.
          </note>
          <note>
            tjänstesektorn.
          </note>
          <note>
            Den nionde frågan är om jag har några andra konkreta förslag
            till åtgärder, som skulle bidra till att minska arbetslösheten
            i Stockholms län.
          </note>
          <note>
            De arbetsmarknadspolitiska resurserna är fördelade på länen och
            arbetsförmedlingarna. De i sin tur fördelar medlen på de åtgärder
            som bedöms lämpligast. Det är alltså arbetsförmedlingen, som utifrån
            den arbetslöses förutsättningar skall vidta åtgärder.
          </note>
          <note>
            Till slut vill jag framhålla att Anita Johanssons alla krav skulle
            innebära att budgetunderskottet ökade ytterligare. Problemen i
            svensk ekonomi är dessutom i första hand långsiktiga och inte
            av kortsiktig natur. De negativa effekterna på ekonomins funktionssätt
            blev uppenbara när överefterfrågan förbyttes i lågkonjunktur.
            Det,
          </note>
          <note>
            Anita Johansson, är priset som Sverige får betala för nästan
            tio år av försummelser då de strukturella obalanserna i ekonomin
            ej har handlagts på rätt sätt.
          </note>
          <note type="speaker">
            Anf. 61 ANITA JOHANSSON (s):
          </note>
          <note>
            Herr talman! Jag tackar arbetsmarknadsministern för svaret på
            min interpellation.
          </note>
          <note>
            Jag är djupt oroad över situationen på arbetsmarknaden i Stockholms
            län.
          </note>
          <note>
            Arbetsmarknadsläget här i länet har försämrats snabbt under denna
            höst. Det rör sig om inte mindre än 25 000 öppet arbetslösa. Vid
            senaste årsskiftet var den siffran 10 000. Antalet lediga jobb
            minskar mycket kraftigt. Kontantersättningarna är i dag 10 milj.kr.
            per dag till de arbetslösa.
          </note>
          <note>
            Den senaste tidens utveckling och gjorda prognoser pekar på att
            vi kommer att ha omkring 40 000
          </note>
          <note>
            arbetslösa till sommaren. Förra månaden varslades
          </note>
          <note>
            4 280 personer, och det är den största siffran, Börje
          </note>
          <note>
            Hörnlund, i hela landet.
          </note>
          <note>
            Situationen är alarmerande. I oktober fanns det
          </note>
          <note>
            4 960 lediga jobb. Jämför man det med oktober förra året är det
            en minskning med 51 %. Det som är mest skrämmande är att det är
            ungdomar och personer med utländskt medborgarskap som råkar mest
            illa ut. Bland ungdomarna i åldrarna 16--24 år är 7 940 personer
            utan arbete.
          </note>
          <note>
            Börje Hörnlund, nästan 8 000 ungdomar är arbetslösa i Stockholmsregionen.
            Det är 4 %.
          </note>
          <note>
            Räknar man procent, som Börje Hörnlund så gärna vill göra, innebär
            detta faktiskt, i åldersgruppen
          </note>
          <note>
            20--24 år, 4,3 % arbetslösa. Det är detta som skrämmer mig mest.
          </note>
          <note>
            Byggarbetslösheten stiger mycket kraftigt.
          </note>
          <note>
            Byggnadsverksamheten är en viktig motor när det gäller sysselsättningen.
            Men det kommer Ulf
          </note>
          <note>
            Lönnqvist att gå in på senare under debatten.
          </note>
          <note>
            Det finns inga andra tecken till ljusning som kan påverka efterfrågan
            på arbetskraft.
          </note>
          <note>
            Gruppen arbetslösa med utländskt medborgarskap omfattar nästan
            5 000 personer. Detta är absolut inte bra. Risken att rasism och
            främlingsfientlighet ökar ytterligare är mycket stor, Börje Hörnlund.
          </note>
          <note>
            Infrastruktursatsningarna sätts inte in i Stockholms län. Av
            de 1 500 milj.kr. som regeringen satsar på infrastrukturen tillfaller
            endast 10 milj.kr. vårt län.
          </note>
          <note>
            Det här är ett allvarligt misstag, och arbetsmarknadsministern
            visar en upprörande och bristande kunskap om situationen i
          </note>
          <note>
            Stockholmsområdet. Det betyder att man satsar en etthundrafemtiondel
            på en region som utgör en fjärdedel av landets befolkning, med
            en arbetslöshet på 25 000 personer.
          </note>
          <note>
            Jag har i min interpellation pekat på flera bra projekt som kan
            igångsättas omedelbart, bl.a.
          </note>
          <note>
            Dennisöverenskommelsen. Kanske -- det är en liten fundering --
            kunde Börje Hörnlund tala med politikerna i Stockholm, så att
            förhandlingarna blir klara. För det är ju det enda svar jag har
            fått, att förhandlingarna inte är klara. Jag tycker att det borde
            vara angeläget även för arbetsmarknadsministern att se till att
            vi får i gång dessa projekt, inte minst med tanke på miljöpolitiken.
          </note>
          <note>
            Vi har i Stockholms län gått från en överhettad situation, för
            ett år sedan, till den nuvarande; den värsta arbetslösheten på
            lång tid. Vid en jämförelse med övriga län är nedgången i vårt
            län snabbast i landet.
          </note>
          <note>
            Det behövs nu en aktiv arbetsmarknadspolitik, som också omfattar
            Stockholmsregionen. Jag tycker att det är oförsvarligt att i praktiken
            undanta
          </note>
          <note>
            Stockholms län. Är det en slapp Stockholmsfientlig inställning
            som ligger bakom, Börje Hörnlund?
          </note>
          <note>
            Nej, nu gäller det att vidta åtgärder för att vända utvecklingen
            och sätta in insatser som är sysselsättningsskapande. Jag tycker,
            herr talman, att svaret inte ger oss något nytt hopp. Det innehåller
            inga konkreta svar på mina frågor.
          </note>
          <note>
            Tycker arbetsmarknadsministern att de 10 milj.kr.
          </note>
          <note>
            som vi har fått av de 1 500 miljonerna är tillräckliga för Stockholmsregionen?
          </note>
          <note>
            Jag skall efter debatten överlämna litet julläsning till Börje
            Hörnlund om situationen i
          </note>
          <note>
            Stockholmsregionen.
          </note>
          <note>
            Till sist, herr talman, kan jag konstatera att det finns 40 borgerliga
            ledamöter från
          </note>
          <note>
            Stockholmsregionen. När jag tittar ut över kammaren kan jag inte
            se en enda av dem sitta i sina bänkar. Det är ju ett bra svar
            till de arbetslösa i Stockholmsregionen.
          </note>
          <note type="speaker">
            Anf. 62 ULF LÖNNQVIST (s):
          </note>
          <note>
            Herr talman! För några dagar sedan demonstrerade
          </note>
          <note>
            7 000 byggnadsarbetare i Stockholm mot regeringens byggpolitik.
            Det var ett rop på hjälp, ett rop efter åtgärder för att trygga
            jobben på byggområdet. Denna jättelika manifestation har växt
            fram på arbetsplatserna runt om i
          </note>
          <note>
            Stockholmsområdet, när byggnadsarbetarna nu ser hur de går mot
            den kanske svåraste sysselsättningskrisen någonsin inom svensk
            byggsektor. Oron för jobben, för tryggheten och för framtiden
            är stor.
          </note>
          <note>
            De ser också hur en hel årskull ungdomar kastas rakt ut i arbetslösheten.
            I dag går 300 lärlingar arbetslösa, dvs. de får inga praktikplatser
            under sin utbildningstid. I juni nästa år kommer 500 elever från
            gymnasieskolan, vilka skall placeras på byggarbetsplatser som
            inte finns.
          </note>
          <note>
            Men man ser också ute på byggena hur regeringen genom sin politik
            ytterligare förvärrar situationen.
          </note>
          <note>
            När regeringen bestämde sig för att riva upp det bostadsfinansieringssystem
            som riksdagen fattat beslut om, utan att tala om vad man skulle
            sätta i stället, spreds oron och osäkerheten. Att bygga bostäder
            är en långsiktig historia. Därför är man helt beroende av hur
            finansieringssystemet ser ut och vilka villkor som gäller när
            det är dags att lyfta lånen.
          </note>
          <note>
            Regeringen bär det hela och fulla ansvaret för det stopp i bostadsbyggandet
            som osäkerheten inför framtiden ger. Och den osäkerheten minskar
            naturligtvis inte när det nu i dag redovisas direktiv för den
            utredning som skall konstruera ett nytt finansieringssystem, direktiv
            som klart anger att kostnaderna i boendet kommer att öka på ett
            dramatiskt sätt. Vem vågar då gå i gång med ett bostadsbyggande?
          </note>
          <note>
            Centern hävdade i hela valrörelsen att det var för dyrt att bo.
            Nu medvekar centern i en regeringspolitik som gör det ännu dyrare
            att bo. Är det centerpolitik, Börje Hörnlund, att säga en sak
            och göra en annan?
          </note>
          <note>
            När momsen höjdes också på byggområdet, kompenserades denna höjning
            på bostadssektorn genom ett investeringsbidrag. Detta investeringsbidrag
            sänker nu regeringen från 9,3 %
          </note>
          <note>
            till 3,1 %. Det innebär att kostnaderna i den redan dyra nyproduktionen
            dramatiskt höjs. I valrörelsen lovade centern att momsen på byggandet
            skulle bort. Det skulle vara intressant att höra hur Börje
          </note>
          <note>
            Hörnlund anser att beslutet att minska investeringsbidraget,
            utan att göra någonting åt momsen, rimmar med dessa centerlöften.
          </note>
          <note>
            Därtill förändrar regeringen en lång rad enskilda faktorer när
            det gäller att beräkna underlaget för lån till bostadsbyggandet.
            Räknar man samman allt detta blir en vanlig trerumslägenhet i
            nyproduktionen ungefär 1 500 kr. dyrare i månaden jämfört med
            om räntelånesystemet skulle ha fått fortsätta att fungera. Jämfört
            med dagens system ökar kostnaden för samma lägenhet med ungefär
          </note>
          <note>
            300 kr. i månaden.
          </note>
          <note>
            Det är dessa av regeringens åtgärder som vid länsarbetsnämndens
            konferens Stockholm fick en av de närvarande att säga: ''Jag har
            under mina 40
          </note>
          <note>
            år i branschen inte varit med om en sådan dramatisk förändring.
            Om den politiska målsättningen är att stoppa bostadsbyggandet,
            så har man lyckats över förväntan.''
          </note>
          <note>
            Jag förstår den reaktionen. Det är obegripligt att en regering
            som säger sig vilja värna sysselsättningen mitt i en lågkonjunktur
            klipper till med åtgärder som gör att byggandet går, för att använda
            en sportterm, rakt in i väggen. Anser Börje Hörnlund att regeringens
            åtgärder är ett led i en politik för full sysselsättning?
          </note>
          <note>
            I sitt svar på interpellationen söker Börje Hörnlund hävda att
            räntelånesystemet skulle driva på inflationen. Så är det inte.
            Bostadsutgiften för den enskilde blir med räntelånesystemet aldrig
            högre än utgiften är i nuvarande system. Om man däremot dramatiskt
            höjer bostadsutgiften, vilket regeringen tycks ha för avsikt att
            göra, då slår det direkt på inflationstalen. Räntelånesystemet
            är ett stabilt system, som skulle ge oss den bostadsproduktion
            som vi behöver.
          </note>
          <note>
            Långsiktigt behöver vi i vårt land en bostadsproduktion på i
            storleksordningen 40 000
          </note>
          <note>
            nya bostäder om året. I Stockholmsområdet, där situationen är
            speciellt svår, inte minst när det gäller möjligheten för ungdomar
            att få en bostad, behövs det en produktion på i storleksordningen
          </note>
          <note>
            10 000--12 000 nya bostäder om året. Men denna produktion får
            vi naturligtvis inte om regeringen försämrar förutsättningarna
            för byggandet och skapar oro och ovisshet om vilka villkor för
            byggandet som skall gälla.
          </note>
          <note>
            Ett annat område där det behövs kraftfulla insatser är ombyggnaden
            av bostäder. Där hade vi förhoppningar om att den ökning av ombyggnader
            som inträtt 1991 skulle fortsätta. Men nu kommer regeringen med
            nya åtgärder som gör att också ombyggnadsverksamheten påverkas.
            När man river upp räntelånesystemet fördyras också ombyggnadsverksamheten.
            Det gör att den välbehövliga satsningen på ombyggnader kommer
            av sig. Ombyggnadsverksamheten kan ge många jobb. Den behövs och
            den är nödvändig för att inte fastighetsbeståndet skall slitas
            ner.
          </note>
          <note>
            Vi står inför det uppenbara hotet om nära nog ett totalstopp
            i bostadsbyggandet också i Stockholms län. Det leder till en arbetslöshet
            inom byggsektorn som 1992 beräknas bli ca 15 %. Vilka åtgärder
            ämnar Börje Hörnlund vidta för att motverka detta?
          </note>
          <note type="speaker">
            Anf. 63 EVA JOHANSSON (s):
          </note>
          <note>
            Herr talman! Jag hade sett fram emot denna debatt, därför att
            jag trodde att arbetsmarknadsministern skulle vara intresserad
            av att diskutera hur 25 000
          </note>
          <note>
            arbetslösa i Stockholm bor något mer seriöst än vad han gör i
            sitt svar på Anita Johanssons interpellation. Jag trodde också
            att han var mer intresserad av framtiden, som ser minst sagt dyster
            ut, än han ger uttryck för i sitt svar. Jag trodde att
          </note>
          <note>
            Börje Hörnlund var arbetsmarknadsminister för hela Sverige, alltså
            även för huvudstadsregionen och de människor som lever där. Jag
            trodde t.o.m.
          </note>
          <note>
            att han skulle ta till sig något av alla de exempel på sysselsättningsfrämjande
            åtgärder som redovisas i interpellationen. Jag kan garantera Börje
          </note>
          <note>
            Hörnlund att det finns många fler bra exempel. Vi får sådana
            ofta från oroliga människor som hör av sig till oss, från politiker
            i våra kommuner, från föräldrar till arbetslösa ungdomar, från
            varslade bygganställda och kommunanställda som går en mörk framtid
            till mötes samt från företagare som ser sin marknad vika. Alla
            ser de hur jobben försvinner, hur pessimismen breder ut sig och
            hur vår hembygd håller på att bli väldigt otrygg.
          </note>
          <note>
            Det här vill de inte vara med om. Därför börjar de tänka på alternativ
            som kan stoppa denna utveckling, på åtgärder som skulle hjälpa
            till att få i gång hjulen igen. När jag läste interpellationssvaret
            undrade jag om det kunde vara så att det bara är
          </note>
          <note>
            Börje Hörnlund som inte ser några möjligheter. Nu borde alla
            goda idéer tas till vara och inte kastas i papperskorgen oprövade.
          </note>
          <note>
            Interpellationssvaret går ut på att inget av förslagen är bra.
            Men några egna förslag har inte Börje
          </note>
          <note>
            Hörnlund. Det här tycker jag är närmast nonchalant, inte bara
            mot Anita Johansson som har framställt interpellationen utan också
            mot alla de
          </note>
          <note>
            25 000 arbetslösa i Stockholms län.
          </note>
          <note>
            Strukturen i vårt län är något annorlunda än på många andra håll
            i landet. Hälften av våra arbetslösa är tjänstemän. En stor del
            av dem, upp emot 70 %, är kvinnor. Många av dessa har en ganska
            kort utbildning. För många av dem är situationen sådan att de
            inte heller vid kommande högkonjunktur kommer att ha ett arbete
            att gå tillbaka till. Deras jobb har helt enkelt försvunnit.
          </note>
          <note>
            Det krävs särskilda insatser för att komplettera deras kunskaper
            och bredda deras kompetens. I
          </note>
          <note>
            annat fall riskerar många att bli stående utanför arbetsmarknaden
            under en mycket lång tid. Det behövs alltså rejäla satsningar
            nu för att få i gång en bra utbildningsverksamhet.
          </note>
          <note>
            Kommer arbetsmarknadsministern att se till att tillräckliga resurser
            ställs till förfogande? Nu är det brist på resurser, och många
            blir därför utan en utbildning. Arbetsmarknadsministern hänvisar
            till kompetensutredningen, och den är naturligtvis viktig. Men
            vi kan inte sitta och vänta tills den blir färdig och att sedan
            regeringen efter en remissomgång tar ställning till vad som skall
            hända.
          </note>
          <note>
            Vi har inte tid med det, för problemen är akuta nu.
          </note>
          <note>
            För bara några år sedan hade många kommuner och landsting svårt
            att få personal till vård och omsorg av barn och gamla. Där är
            situationen nu helt annorlunda. Nu redovisar de fackliga organisationerna
            en snabb ökning av antalet arbetslösa bland kommunanställda, inte
            därför att behovet av deras insatser har minskat utan därför att
            det inte finns pengar att betala med.
          </note>
          <note>
            Jag är rädd för att det vi hittills har sett bara är en början.
            Jag vet att de nya mörkblå kommunledningarna, som har övertagit
            makten i nästan alla av Stockholms läns kommuner, har som främsta
            mål att skära ned verksamheter för att kunna sänka skatten. Det
            kommer att leda till ännu fler varsel. Jag är rädd för att vi
            fram emot våren får räkna med 10 000 varsel av anställda i kommun
            och landsting. Vi socialdemokrater ser allvarligt på detta, både
            därför att det kommer att öka otryggheten för alla dem som är
            beroende av offentlig verksamhet och därför att det hotar sysselsättningen
            för tiotusentals människor, många av dem kvinnor.
          </note>
          <note>
            Det jag har sett av den kommunalekonomiska kommitténs förslag
            gör mig ytterligt orolig. För
          </note>
          <note>
            Stockholms del är förslaget ett dråpslag och skulle innebära
            att ytterligare 6 000 personer riskerar att bli arbetslösa. Det
            duger inte längre med att säga att det, om vi skall sänka skatterna,
            får bli på det sättet.
          </note>
          <note>
            Jag tycker egentligen inte att det är så svårt. Vi har å ena
            sidan barn som behöver utbildning och omsorg, sjuka som behöver
            vård, äldre som behöver vård och omsorg. Å andra sidan har vi
            många människor som inget hellre vill än att arbeta med just vården.
            De vill arbeta inom den offentliga sektorn. Alla vill inte starta
            eget, alla vill inte arbeta med vård och omsorg med kommersiella
            förtecken. För mig är det den naturligaste saken i världen att
            se till att dessa arbetsvilliga händer får arbeta med det som
            är det allra viktigaste: skapa trygghet och rättvisa för alla
            människor.
          </note>
          <note>
            Kommer arbetsmarknadsministern att medverka till att sysselsättningen
            inom den viktiga gemensamma sektorn kan upprätthållas?
          </note>
          <note type="speaker">
            Anf. 64 SÖREN LEKBERG (s):
          </note>
          <note>
            Herr talman! Jag kan instämma i de kommentarer som talarna här
            gjort, att arbetsmarknadsministerns svar på Anita
          </note>
          <note>
            Johanssons interpellation är väl tunt. Jag blir litet förvånad
            över att arbetsmarknadsministern är så pass tomhänt. På en punkt
            däremot försöker arbetsmarknadsministern vara kraftfull, och det
            är när han i slutklämmen försöker beskriva orsakerna till det
            läge som vi nu har.
          </note>
          <note type="speaker">
            Anf. 65 INES UUSMANN (s):
          </note>
          <note>
            Herr talman! Svaret ger inget hopp, sade Anita
          </note>
          <note>
            Johansson om beskedet från statsrådet. Det gäller i hög grad
            också beskedet till de många arbetslösa kvinnorna i Stockholms
            län.
          </note>
          <note>
            Stockholms län har en mycket differentierad arbetsmarknad, och
            det har varit -- och är fortfarande -- till stor nytta för kvinnor.
            Ingenstans i landet har kvinnor så hög förvärvsfrekvens som här
            i vårt län, och ingen annanstans har kvinnor i realiteten kunnat
            försörja sig själva i så hög grad som här, eftersom vi har många
            heltidsarbeten och inte behöver ha så många ''deltidare''. Detta
            är mycket bra, eftersom eget jobb inte bara ger egen försörjning,
            pensionspoäng och semesterersättning utan också verklig frihet
            i livet.
          </note>
          <note>
            Men som vi alla vet -- vi som intresserar oss för arbetsmarknadsläget
            -- har den ökande arbetslösheten hittills drabbat män mer än kvinnor.
          </note>
          <note>
            Det gäller också Stockholms län. Alla erfarenheter tyder emellertid
            på att utvecklingen går mot att det först är byggbranschen som
            drabbas -- där är läget verkligen akut, det har vi fått flera
            bevis på här under debatten -- och sedan industrin. Vi har inte
            kvar så mycket industri i Stockholms län. Dessa två branscher
            drabbas alltså först.
          </note>
          <note>
            Men sedan, som ett brev på posten, följer vad man kan kalla kvinnobranscherna
            -- handel och annan service. Och så har vi kommunernas och landstingens
            kärva ekonomi, och statens besparingsprogram. Detta sammantaget
            gör att de typiska kvinnojobben kommer att bli allt mindre efterfrågade.
            Därtill kommer också teknikutvecklingen, som långsiktigt påverkar
            kvinnorna i kontorssektorn.
          </note>
          <note>
            Som alltid går utvecklingen fortast i Stockholms län, och vi
            är nu mitt inne i den här processen --
          </note>
          <note>
            strukturomvandling på tjänstesektorn och lågkonjunktur. Det är
            naturligt, för det är här vi är flest, och framför allt har vi
            en mycket större andel anställda i den privata och offentliga
            tjänstesektorn här i länet än man har i andra län.
          </note>
          <note>
            Jag vill bara ta ett exempel: Enligt regeringens käcka småföretagarproposition,
            den som ju skall ge kvinnor i Sverige så goda möjligheter att
            starta eget, skall man också ta bort länsstyrelsernas handelsregister.
            På vår länsstyrelse ryker 25
          </note>
          <note>
            kontorsjobb för kvinnor som är i medelåldern och däröver. 25
            jobb är väl ingenting, kan man säga, när vi har 25 000 arbetslösa.
            Men på alla länsstyrelser i hela landet och på varje myndighet
            i Stockholm blir det några stycken. I vårt län är det nämligen
            likadant på myndighet efter myndighet, i kommun efter kommun,
            i bank efter bank, försäkringbolag efter försäkringsbolag. Tillsammans
            blir detta inte bara 25 x 25, utan betydligt högre potenser.
          </note>
          <note>
            Vi vet också att kvinnor har lösare anknytning till arbetsmarknaden
            än vad män har. Många har deltidsarbete, tillfälliga anställningar,
            och högre frånvaro på grund av föräldraledigheter osv. än vad
            män i genomsnitt har. I vårt län har landstinget i stort sett
            slutat att anställa några per timme.
          </note>
          <note>
            Korttidsvikariaten upphör nu i samband med årsskiftet. Då kan
            man ju fråga sig vad det innebär.
          </note>
          <note>
            Trots att vi har haft ett intensivt jämställdhetsarbete och trots
            att nästan alla kvinnor yrkesarbetar visar det sig att när kvinnor
            blir friställda har de svårare än män att komma tillbaka till
            fasta arbeten. De hamnar i en s.k. permanent tillfällighet. Jag
            tror faktiskt att föreställningen att det är mannen som är huvudförsörjare
            lever kvar hos många. Den får ny näring när arbetslösheten ökar
            om vi inte tydligt talar om att kvinnors rätt till arbete är lika
            stor som männens rätt.
          </note>
          <note>
            Därför blir jag uppriktigt bekymrad när jag hör statsrådet i
            en tidigare debatt bara konstatera att statistiken från AMS och
            andra säger att fler män än kvinnor drabbas av arbetslösheten.
            Regeringen skulle i stället kunna använda sig av den erfarenhet
            och kunskap som finns i samhället till att ha en hög beredskap
            för att möta den ökade arbetslösheten bland kvinnorna och bland
            de unga flickorna.
          </note>
          <note>
            Vi behöver alltså riktade satsningar för kvinnor för att motverka
            arbetslösheten. Det är så, herr statsråd, att jämställdhetsperspektivet
            inte får läggas åt sidan när det är lågkonjunktur. Kvinnor har
            sämre villkor i arbetslivet och har därför särskilt stort behov
            av vidareutbildning och utveckling för att kunna komma tillbaka
            när konjunkturen vänder uppåt. Här måste regeringen ta initiativ
            i stället för att sticka huvudet i sanden. Regeringens ickepolitik
            och osynliggörande av kvinnors problem på arbetsmarknaden är en
            fara för kvinnorna i
          </note>
          <note>
            Stockholms län och i hela landet.
          </note>
          <note type="speaker">
            Anf. 66 HANS GÖRAN FRANCK (s):
          </note>
          <note>
            Herr talman! För en tid sedan gjorde Börje
          </note>
          <note>
            Hörnlund ett uttalande i en Stockholmstidning där han sade att
            han spådde en lång arbetsmarknadskris. Han sade också i det uttalandet
            att unga invandrare hotas av att stängas ute från arbetsmarknaden.
            Han gjorde de här kommentarerna med anledning av en ny undersökning.
          </note>
          <note>
            Siffermaterialet visade att den snabbväxande arbetslösheten främst,
            som han sade, skördar sina offer bland unga invandrare. I den
            gruppen är förvärvsfrekvensen enbart ca 30 % jämfört med det normala
            80 % för resten av befolkningen. Ingen region här i landet har
            så många invandrare som
          </note>
          <note>
            Stockholmsregionen, även om man ser det proportionellt till befolkningen.
            Det finns ungefär
          </note>
          <note>
            12 % invandrare här, och vi har kommuner i de södra delarna av
            vår region där det rör sig om upp till 20 % och därutöver.
          </note>
          <note>
            Arbetslösheten bland invandrarna i Stockholms län uppgår nu till
            ca 5 000. Det har tidigare sagts här att det finns prognoser som
            tyder på att arbetslösheten kommer att öka till omkring 40 000.
            Erfarenheten visar att det just är invandrare som riskerar att
            bli, för att på nytt använda mig av Börje Hörnlunds ordval, de
            största offren för denna politik.
          </note>
          <note>
            Invandrarna är i ganska stor utsträckning sysselsatta inom den
            offentliga sektorn. Den offentliga sektorn kommer av allt att
            döma att minska mycket.
          </note>
          <note>
            I den här artikeln sade Börje Hörnlund också att det finns fördomar
            i det svenska samhället som måste brytas ner om invandrargruppen
            i landet skall ges tillträde till arbetsmarknaden. Det är i och
            för sig riktigt. Men nu rör det sig om huruvida regeringen kommer
            att fullfölja, eller ytterligare förstärka, en politik som nödvändigtvis
            måste gå ut på att prioritera just de grupper som är särskilt
            eftersatta. Både sociala och ekonomiska skäl motiverar detta.
            Vilka speciella insatser avser regeringen att sätta in för att
            förhindra denna mycket allvarliga utveckling när det gäller invandrare?
          </note>
          <note>
            Här i landet har vi inte under de senare årtiondena godtagit
            något gästarbetarsystem. Det får under inga förhållanden införas
            något som i praktiken skulle kunna likna detta.
          </note>
          <note>
            Den 1 januari i år trädde det nya systemet för ersättning till
            kommunernas flyktingmottagande i kraft. En av de bärande tankarna
            bakom det nya systemet är att stimulera kommunerna till att satsa
            på aktiva åtgärder som leder till att flyktingarna kommer ut i
            arbetslivet. Hur har Börje Hörnlund tänkt sig att dessa insatser
            skall kunna utformas och fullföljas?
          </note>
          <note>
            Det är få orsaker som spelar så stor roll när det gäller spridandet
            av rasfördomar som just arbetsmarknadsfrågorna. De används oftast
            som argument för att befordra rasfördomarna. Detta är en extra
            anledning till att sätta in kraftfulla åtgärder för att skapa
            sysselsättning åt flyktingar och invandrare. Detta för att förhindra
            att vi får en utveckling mot ytterligare förstärkning av rasfördomar
            i vårt land.
          </note>
          <note type="speaker">
            Anf. 67 OSKAR LINDKVIST (s):
          </note>
          <note>
            Herr talman! Det är viktigt att även Stockholm och
          </note>
          <note>
            Stockholms län uppmärksammas när det gäller sysselsättningen.
            I mitten av 60-talet arbetade var tredje stockholmare inom industrin.
            Som alla känner till är den siffran nu nere i 14 % av den samlade
            arbetsmarknaden i Stockholm. I
          </note>
          <note>
            Stockholmsområdet är industriverksamheten i stark minskning.
            Praktiskt taget varje riksdagsledamot i det här landet verkar
            att ha som huvudintresse att ragga industrier från Stockholm.
          </note>
          <note>
            För dagen kan vi notera att ett stort antal företag inom tillverkningsindustrin
            har planer på utflyttning från Stockholm. Jag tänker på Atlas
          </note>
          <note>
            Copco, ABB Cables, Margarinbolaget och
          </note>
          <note>
            Saltsjöqvarn. Liknande planer finns av och till inom
          </note>
          <note>
            Vin &amp; Sprit AB.
          </note>
          <note>
            Under de senaste fem åren har 7 000 arbeten försvunnit inom tillverkningsindustrin
            i Stockholm.
          </note>
          <note>
            Det här är inte någon bra utveckling, varken för
          </note>
          <note>
            Stockholm eller för landet i övrigt. Det är självklart att Stockholmspolitikerna
            är allvarligt oroade av denna sneda utveckling. Som alla andra
            kommuner behöver Stockholm ett starkt differentierat näringsliv,
            ett näringsliv öppet för nya idéer, ny teknik och nya tjänster.
            En god utveckling inom
          </note>
          <note>
            Stockholmsregionens industri kommer också hela landet till godo,
            bl.a. därför att arbetslösheten slår minst lika hårt här i Stockholm
            som i andra regioner.
          </note>
          <note>
            Jag trodde att Börje Hörnlund skulle ha några argument att anföra
            i frågan varför Sverige får en snabbt växande arbetslöshet just
            vid övergången till en borgerlig regering. Varför, Börje Hörnlund,
            måste riksbanken lyfta upp ränteläget med 6
          </note>
          <note>
            procentenheter för en vecka sedan? Varför är det så oroligt på
            arbetsmarknaden?
          </note>
          <note>
            Ett svar är ganska givet: Det finns ingen tilltro till den borgerliga
            regeringen. Den är för svag för att stoppa denna ogynnsamma utveckling.
            Visst tas det en del initiativ för att försöka ändra på förhållandena,
            men inget helhetsgrepp, inga nya förnyande grepp, ingenting som
            tyder på att regeringen ämnar göra något annat än kopiera den
            tidigare regeringens politik, men i kraftigt minimerad omfattning.
          </note>
          <note>
            Eftersom den borgerliga regeringen inte har något nytt att bjuda
            på vittrar arbetsmarknaden sakta men säkert. Ett land som låter
            arbetslösheten öka utan att egentligen göra något rejält åt saken
            har en dålig regering, och det kan byggsektorn vara ett klart
            uttryck för. Byggnadsarbetarna demonstrerar självfallet.
          </note>
          <note>
            I dag på morgonen har jag haft kontakt med
          </note>
          <note>
            Byggettans ordförande Lars Ulander. Han säger att av 115 arbetslag
            inom byggsektorn är 98 utan jobb när det nuvarande bygget färdigställs,
            vilket kommer att ske före semestern 1992.
          </note>
          <note>
            Vi har i dag fått ett brev med posten från Göteborg, undertecknat
            av byggmästarna,
          </note>
          <note>
            Näringslivssekretariatet, LO-distriktet, vägverket och Tjänstemännens
            centralorganisation i
          </note>
          <note>
            Göteborg med berörda förbund. Man säger helt kort att man nu
            har den största arbetslösheten sedan början av 80-talet.
          </note>
          <note>
            Av allt detta kan man dra bara en enda logisk slutsats, och det
            är att regeringen inte har lyckats att vinna någon tilltro, varken
            från näringslivet eller bland arbetarna -- inte ens bland bankerna
            eller de övriga finansiärerna eller bland dem som normalt tror
            på det svenska samhället.
          </note>
          <note>
            Jag skulle till sist bara vilja föreslå Börje Hörnlund att komma
            med litet bättre argument än när han i svaret till Anita Johansson
            skriver att räntelånen är inflationsdrivande. Nu har ju den utredare
            som skall arbeta med dessa frågor bl.a. fått i uppdrag att, om
            han vill det, föreslå någon form av utjämning över tiden, något
            som är snarlikt räntelånen. Folk kommer inte att förstå att ett
            förslag från socialdemokraterna om räntelån med utjämning över
            tiden är inflationsdrivande medan motsvarande förslag från regeringen
            är inflationshämmande. Det är verkligen illa motiverat, herr arbetsmarknadsminister.
          </note>
          <note type="speaker">
            Anf. 68 BÖRJE HÖRNLUND (c):
          </note>
          <note>
            Herr talman! Vi har nu hört en hel serie inlägg med en livfull
            skildring av verkningarna av den förda socialdemokratiska politiken
            och av det att vi gått in i en internationell lågkonjunktur. Jag
            undantar här inlägget från Hans Göran Franck, som diskuterade
            i sak.
          </note>
          <note>
            Jag vill med stor bestämdhet säga att
          </note>
          <note>
            Stockholmsregionen inte alls undantas från strävandena att lindra
            verkningarna av arbetslösheten. AMS får en mycket stor summa pengar.
            Nästa budgetår kommer arbetslösheten, den öppna och i åtgärder,
            att kosta någonstans mellan 40 och 50 miljarder kronor, och AMS
          </note>
          <note>
            fördelar pengarna efter hur arbetsmarknaden ser ut i de olika
            länen. Från nästan alla län i Sverige har sagts att de skulle
            behöva mera, men jag tänker låta
          </note>
          <note>
            AMS fortsätta att fördela pengarna på ett så rättvist sätt som
            man där kan.
          </note>
          <note>
            Några talare tar upp infrastruktursatsningarna. Jag måste säga
            att jag blir mycket besviken över att man är så okunnig i den
            här debatten eller inte vill diskutera sakfrågor. Det har ju lagts
            fram ett stort infrastrukturpaket om 16 miljarder kronor i höst.
          </note>
          <note>
            Vart kom merparten av de pengarna? Det har därefter framlagts
            ett paket om 1,75 miljarder kronor. Vart gick de pengarna? Sedan
            kommer det tredje paketet om 1,5 miljard kronor.
          </note>
          <note>
            Lägger man ihop de här tre paketen, finner man visserligen att
            många län och kommuner har anledning att vara mycket missnöjda,
            men att det är fråga om oerhört stora projekt och att oerhört
            stora pengar berör Stockholmsregionen. Att förenkla och ta ut
            10 milj.kr. ur det sista paketet tycker jag borde vara under debattörernas
            värdighet.
          </note>
          <note>
            Så några ord om byggsituationen. Överhettningen på byggmarknaden
            här i Stockholm är en av de stora anledningarna till att hela
            svenska folket nu lider av det stålbad i arbetslöshet som socialdemokraterna
            och den internationella lågkonjunkturen fått i gång.
          </note>
          <note>
            Jag vet vidare inte vad herrar debattörer menar --
          </note>
          <note>
            det har nu byggts oerhört dyra kontor, varav i dag många står
            tomma. Skall vi bygga flera tomma kontor? Det var ju det som drev
            upp nivån på byggverksamheten alldeles oerhört. Vi har också lediga
            industrilokaler. Det blir ju så när företagen rationaliserar och
            när det förekommer många konkurser. Skall vi bygga ännu fler tomma
            industrilokaler?
          </note>
          <note>
            Vi har nu tomma lägenheter i flertalet kommuner --
          </note>
          <note>
            i det avseendet är just Stockholmsregionen ett litet undantag
            --, och det är då svårt att bygga ännu fler tomma lägenheter över
            hela landet. Det står i många många kommuner helt outnyttjade
            hus i dag, samtidigt som man bygger nya hus. Det är ju den tidigare
            oförmågan att hålla i det här som satt den nuvarande regeringen
            i denna besvärande situation.
          </note>
          <note>
            Sedan vill jag nämna att i en rapport, november
          </note>
          <note>
            1991, talas det om att det under 1991, på helår, blir lika många
            igångsättningar av lägenhetsbyggande som under de två tidigare
            åren. Det stämmer inte alls med vad mina meddebattörer här säger.
          </note>
          <note>
            Det är faktiskt också så att nu inhandlar man till
          </note>
          <note>
            1988/89 års prisnivå. Det är ingen dålig nedpressning av kostnaderna.
          </note>
          <note>
            Investeringsbidragsändringen motsvarar en räntehöjning på 0,3
            %. Skulle er politik genomföras, vill jag säga till er som sitter
            här, skulle vi konsekvent få leva med minst 6 % högre ränta, och
            då vart det inget byggande, inget näringsliv.
          </note>
          <note>
            Tiden är ute för den här gången, men jag återkommer.
          </note>
          <note type="speaker">
            Anf. 69 HANS GÖRAN FRANCK (s):
          </note>
          <note>
            Herr talman! Jag förstår att Börje Hörnlunds tid är begränsad,
            men jag vill ändå att han besvarar de frågor jag ställde om invandrarsituationen.
            Den är så pass allvarlig att det nu fordras att alldeles speciella
            åtgärder sätts in, om man inte vill förvärra krisen ytterligare
            när det gäller de mycket känsliga frågorna om rasfördomar, flyktinghat
            och invandrarfientlighet.
          </note>
          <note>
            Jag kommer nyligen från ett stort möte med flyktingar och invandrare
            i Västerhaninge. Jag fick en hälsning med mig från dem om att
            de nu känner sig mycket oroade över den situation som råder i
          </note>
          <note>
            Stockholmsregionen. De viktigaste meningsyttringarna som kom
            därifrån var just att man känner att det börjar på att gunga under
            fötterna. Här gäller det nu verkligen att komma med konkreta förslag
            och åtgärder, konkreta insatser.
          </note>
          <note>
            Jag tycker att det är fel att i den här situationen gång på gång
            komma tillbaka och skylla på den tidigare regeringen. Nu är det
            de egna gärningarna och handlingarna som skall bedömas.
          </note>
          <note>
            Det som främst oroar är att den nya regeringen kommer att föra
            en alltför högerinriktad politik.
          </note>
          <note>
            Därför vill jag fråga Börje Hörnlund: Är Börje
          </note>
          <note>
            Hörnlund säker på att han kan och vill stå emot den ytterlighetsgående
            marknadsmässiga synen både på arbetslöshetspolitiken i allmänhet
            och på de värst utsatta grupperna i samhället?
          </note>
          <note type="speaker">
            Anf. 70 EVA JOHANSSON (s):
          </note>
          <note>
            Herr talman! På en punkt vill jag hålla med Börje
          </note>
          <note>
            Hörnlund, nämligen att byggpriserna har gått ner mycket kraftigt,
            och det är glädjande. Nu upprätthålls i stället de höga byggkostnaderna
            enbart av regeringens egna åtgärder, och det är inte lika glädjande.
          </note>
          <note>
            Mina två frågor återstår: Kommer det mer pengar snabbt till ökade
            utbildningsinsatser för arbetslösa?
          </note>
          <note>
            Och vill Börje Hörnlund medverka till att sysselsättningen inom
            vården, omsorgen och utbildningen upprätthålls?
          </note>
          <note>
            När jag träffar skolklasser här i riksdagen går jag ibland ner
            med dem i rännarbanan och berättar för dem om vattnet. Det rena
            vatten som strömmar förbi är resultatet av att de som satt i riksdag
            och regering under lågkonjunkturen i början av 70-talet bestämde
            sig för att satsa på byggande av reningsverk, inte bara här i
            Stockholm utan runt hela Mälardalen. Det kostade pengar, men det
            var inte dyrt för den sakens skull, för det skapade jobb och det
            gav rent vatten.
          </note>
          <note>
            Jag önskar att jag om några år kunde få säga till dem som kommer
            hit då att under lågkonjunkturen i början av 90-talet satsade
            vi på kollektivtrafik, kringfartsleder och annat som gör att vi
            nu har ren luft, bra framkomlighet och trafiksäkerhet i
          </note>
          <note>
            Stockholmstrakten och att vi också kunde utveckla vårt land tack
            vare att vi tog vara på den möjlighet som lågkonjunkturen gav
            för att öka våra kunskaper och bredda vår kompetens, t.ex. när
            det gäller miljön.
          </note>
          <note>
            Börje Hörnlund säger att det här blir för dyrt.
          </note>
          <note>
            Vilken tur att vi hade en annan regering i början av
          </note>
          <note>
            70-talet!
          </note>
          <note>
            Även om det är främmande i något slags företagsekonomiskt perspektiv
            med en aktiv konjunkturpolitik, tycker jag nog att arbetsmarknadsministern
            skall ta och lita till det som jag faktiskt tror att han står
            för, nämligen att man skall se de här frågorna ur ett samhällsperspektiv.
            Det är det enda rimliga. Låt inte nyliberalerna i moderata samlingspartiet
            och folkpartiet övertyga arbetsmarknadsministern om att det är
            dyrt med arbete åt alla, för det är en tillgång!
          </note>
          <note>
            Jag efterlyser i likhet med Anita Johansson de borgerliga ledamöterna
            på Stockholmsläns- och
          </note>
          <note>
            Stockholmsstadsbänkarna. Det finns bara en borgerlig ledamot
            i kammaren, och det är talmannen. Det är inte bara här de borgerliga
            har uteblivit. När länsarbetsnämnden, länsbostadsnämnden, Byggettan
            och
          </note>
          <note>
            Byggmästareföreningen bjöd in till en träff för att diskutera
            de här allvarliga problemen, var det lika tomt på borgerliga ledamöter.
            Ingen enda kom dit.
          </note>
          <note>
            Vår interpellation är ett sätt för oss att placera de här frågorna
            i fokus. Vi skall återkomma med ytterligare initiativ, men jag
            undrar var våra borgerliga bänkgrannar finns i den här debatten,
            och om de över huvud taget inte tycker att den är intressant.
          </note>
          <note type="speaker">
            Anf. 71 ANITA JOHANSSON (s):
          </note>
          <note>
            Herr talman! Börje Hörnlund säger att
          </note>
          <note>
            Stockholmsregionen inte alls undantas. Tycker
          </note>
          <note>
            Börje Hörnlund att det är en rättvis fördelning när vi har fått
            10 milj.kr. av dessa 1 500 milj.kr? Det är så, det är faktum.
          </note>
          <note>
            Jag måste få citera ur ett brev från länsarbetsdirektören Lars
            Sjöström i Stockholms län. Det är han som med stor emfas har talat
            om för oss att det kan vara 40 000 arbetslösa i länet till sommaren.
            Följande faktorer leder till den slutsatsen, skriver han:
          </note>
          <note>
            ''inga tecken till ljusning som påverkar efterfrågan på arbetskraft,
          </note>
          <note>
            antalet varslade fortsätter att öka,
          </note>
          <note>
            byggarbetslösheten stiger mycket snabbt,
          </note>
          <note>
            byggnadsverksamheten kommer inte att stimuleras,
          </note>
          <note>
            infrastruktursatsningar tillfaller inte Stockholms län,
          </note>
          <note>
            den offentliga sektorn har bara varslat i liten utsträckning
            ännu'' -- observera ''ännu''!
          </note>
          <note>
            Det här var ju både Ines Uusmann och Eva
          </note>
          <note>
            Johansson inne på -- jag säger också ''ännu''.
          </note>
          <note>
            Med tanke på hur det ser ut runt om i fullmäktigeförsamlingarna
            i Stockholms län är jag djupt oroad, och den oron delar länsarbetsnämnden
            med mig.
          </note>
          <note>
            Så ser det ut, Börje Hörnlund. Läs vad länsarbetsnämnderna skriver
            till arbetsmarknadsdepartementet!
          </note>
          <note>
            Jag kan konstatera att 25 000 arbetslösa i
          </note>
          <note>
            Stockholms län, Börje Hörnlund, är lika många människor som de
            arbetslösa i Norrbotten,
          </note>
          <note>
            Västerbotten, Dalarna, Jämtland och
          </note>
          <note>
            Västernorrland tillsammans. Jag tycker att Börje
          </note>
          <note>
            Hörnlund borde bry sig om de arbetslösa även i
          </note>
          <note>
            Stockholmsregionen.
          </note>
          <note>
            Herr talman! Jag får dagligen telefonsamtal och brev från fackliga
            avdelningar i
          </note>
          <note>
            Stockholmsregionen. Häromdagen ringde mig
          </note>
          <note>
            Sören Brandström från Musikerförbundets avdelning 10. Han sade:
            Hjälp oss, hjälp oss! Han var så glad över att jag hade interpellerat.
            30 % av hans medlemmar går arbetslösa.
          </note>
          <note>
            Jag fick inte något svar på om Börje Hörnlund är beredd att vidta
            åtgärder så att
          </note>
          <note>
            Dennisförhandlingarna kan bli slutförda och arbetena sättas igång.
            Men än finns det en chans i denna kammare -- om de borgerliga
            ledamöterna kunde visa litet mera intresse. Vi har framfört förslag
            i våra motioner om ytterligare medel till sysselsättningen.
          </note>
          <note type="speaker">
            Anf. 72 ULF LÖNNQVIST (s):
          </note>
          <note>
            Herr talman! Börje Hörnlund väljer att försöka skylla situationen
            på den socialdemokratiska regeringen. Men, Börje Hörnlund, det
            är inte någon socialdemokratisk regering som har bestämt sig för
            att riva upp räntelånesystemet. Det är Börje
          </note>
          <note>
            Hörnlunds regering. Det är inte någon socialdemokratisk regering
            som bestämt sig för att kraftigt reducera investeringsbidragen.
            Det är
          </note>
          <note>
            Börje Hörnlunds regering. Det är inte någon socialdemokratisk
            regering som har bestämt sig för att ändra olika delar av finansieringsreglerna
            och därmed göra det orimligt dyrt att bygga. Det är
          </note>
          <note>
            Börje Hörnlunds regering. Det är inte någon socialdemokratisk
            regering som genom olika åtgärder fördyrar ombyggnadsverksamheten.
            Det är Börje Hörnlunds regering.
          </note>
          <note>
            Jag tycker att det är hög tid för Börje Hörnlund att rannsaka
            sig och den politik regeringen nu för. Det är den som spär på
            en besvärlig situation. Det är den som gör att det blir ett totalstopp
            i byggandet, om nu inte regeringen besinnar sig.
          </note>
          <note>
            Börje Hörnlund nämner överhettningen. Visst, det har varit en
            våldsam överhettning. Den socialdemokratiska regeringen sökte
            med olika åtgärder bromsa upp överhettningen. I den här regionen
            lyckades regeringen bromsa upp investeringar i kontorsbyggande
            för ungefär 40
          </note>
          <note>
            miljarder kronor. Så mycket mer hade det blivit.
          </note>
          <note>
            Men centern var inte särskilt intresserad av att vara med om
            att vidta olika åtgärder. Vi lyckades enas med centern om en tioprocentig
            investeringsskatt i regionen. Det var väl i och för sig bra. Men
            det räckte inte för att bromsa upp något. Det som bromsade upp
            var de åtgärder som sattes in och som centern var motståndare
            till.
          </note>
          <note>
            Det här var ett utsökt exempel på just hur de s.k.
          </note>
          <note>
            marknadskrafterna agerade. Det gläder mig att
          </note>
          <note>
            Börje Hörnlund kan säga att det var detta som drev upp kostnaderna.
            Annars brukar man hävda att bostadspolitiken har drivit upp kostnaderna.
            Så är det inte. Det är allt det övriga byggandet som har drivit
            upp kostnaderna, som dessvärre kommer att belasta bostadsbyggandet.
          </note>
          <note>
            Med hjälp av de åtgärder som regeringen satte in hade takten
            på kostnadsökningarna redan 1990 gått ned till nivå med inflationen
            i övrigt. Det var ett första delmål.
          </note>
          <note>
            Börje Hörnlund nämnde att när investeringsbidragen tas bort motsvarar
            det endast en ränteuppgång på 0,3 %. Men, Börje Hörnlund, räntan
            har sprungit i höjden oerhört mycket mer, och likväl plockar ni
            bort investeringsbidragen.
          </note>
          <note>
            Olof Johansson sade i radions telefonväkteri den 5
          </note>
          <note>
            september, att momsen skall sänkas på allt som har med boende
            att göra till 60 % av dagens nivå. Det finansieras genom att man
            tar bort investeringsbidrag.
          </note>
          <note>
            Ni glömde att sänka momsen, men ni tog bort investeringsbidragen.
          </note>
          <note type="speaker">
            Anf. 73 OSKAR LINDKVIST (s):
          </note>
          <note>
            Herr talman! Det verkar som om regeringen har inlett sin verksamhet
            med att gå på kurs eller seminarium i att berätta för lyssnarna
            att det är två saker som har ställt till med svårigheterna. Den
            ena är den internationella konjunkturen, och den andra är den
            gamla socialdemokratiska regeringen.
          </note>
          <note>
            När vi har hört detta så många gånger under dessa månader, börjar
            vi bli litet nyfikna på vad det borgerliga alternativet egentligen
            är för något i denna politik. Vad är det som är nytt med att det
            kommit en borgerlig regering som i grunden skulle ändra förutsättningarna
            på den svenska arbetsmarknaden och på den svenska finansiella
            marknaden?
          </note>
          <note>
            Börje Hörnlund är en erfaren parlamentariker och sitter nu i
            den borgerliga regeringen. Han har inte gett någon vägledning
            i svaret eller i sitt inlägg därefter. När jag tittar på hur Börje
            Hörnlund resonerar i sitt svar om behovet av bostadsfinansiering,
            vill jag instämma i Ulf
          </note>
          <note>
            Lönnqvists inlägg. Jag vill också göra ett tillägg.
          </note>
          <note>
            Den 13 december 1990 bestämde Sveriges riksdag att införa räntelån,
            dvs. en ny form av bostadsfinansiering i Sverige, från den 1 januari
          </note>
          <note>
            1992 och delvis från den 1 januari 1993. Det hade då varit en
            lång diskussion dessförinnan. Det hade varit möjligt att titta
            på förslaget, och det antogs av en majoritet i riksdagen. Nu kunde
            det nya byggandet förberedas efter de nya finansiella förutsättningarna.
          </note>
          <note>
            Sedan bestämmer sig den borgerliga regeringen, naturligtvis inklusive
            Börje Hörnlund, att räntelånesystemet inte skall behållas. Det
            är enligt regeringens uppfattning inflationsdrivande. I stället
            skall de nuvarande räntebidragen behållas, men de skall försvagas
            så långt det är över huvud taget möjligt. Kostnaderna lastas över
            på bostadskonsumenterna.
          </note>
          <note>
            På tisdag blir det en debatt här i kammaren. Då är det sannolikt
            att riksdagens majoritet kommer att säga nej till räntelånen och
            behålla de mycket förändrade räntebidragen. Tycker Börje Hörnlund
            som arbetsmarknadsminister och framstående medlem av en borgerlig
            regering att det är bra att
          </note>
          <note>
            Sverige får ett beslut om en bostadsfinansiering tre veckor innan
            den skall träda i kraft? Tycker Börje
          </note>
          <note>
            Hörnlund att det är bra att vi ännu inte vet vilken bostadsfinansiering
            vi skall ha från den 1 januari
          </note>
          <note>
            1993?
          </note>
          <note type="speaker">
            Anf. 74 SÖREN LEKBERG (s):
          </note>
          <note>
            Herr talman! Jag fick inget svar på mina två frågor till Börje
            Hörnlund. Jag frågade honom om han delade näringsministerns uppfattning
            om att en byggarbetslöshet i Stockholms län på 10 %
          </note>
          <note>
            därutöver inte var något att bekymra sig över. Jag vet inte hur
            jag skall tolka den tystnad som Börje
          </note>
          <note>
            Hörnlund visade mig här.
          </note>
          <note>
            Jag kan förstå att Börje Hörnlund inte vill svara på en del av
            frågorna som gäller Stockholms län. Jag frågade bl.a. om de satsningar
            som det finns planer på då det gäller infrastrukturen. Där påstod
            Börje
          </note>
          <note>
            Hörnlund att vi socialdemokrater hade fel och inte förstod oss
            på det hela. Det är också ett exempel på hur Börje Hörnlund försöker
            blanda bort korten.
          </note>
          <note>
            Jag har förståelse för att Börje Hörnlund gör så här och nu skyller
            allt på den gamla socialdemokratiska regeringen. Det kan naturligtvis
            inte vara lätt att vara centerpartist i en högerdominerad regering
            och gång på gång svälja olika högerförslag. Vi har sett många
            exempel på hur centerns hjärtefrågor och principfrågor har offrats
            på regeringssamarbetets altare. Ett aktuellt exempel som Eva Johansson
            pekade på i sitt inlägg är den inomregionala skatteutjämningen.
            Här i veckan kom skatteutjämningskommitténs betänkande som visar
            att den borgerliga majoriteten vill förbjuda den inomregionala
            skatteutjämningen i Stockholms län.
          </note>
          <note>
            Om jag inte minns fel var det centerns förre partiordförande
            Karin Söder som bl.a. var med och väckte en motion om att en särskild
            lag skulle stiftas av riksdagen som gav möjlighet till att införa
            en inomregional skatteutjämning. Det har varit något av en hjärtefråga
            för centerpartiet i
          </note>
          <note>
            Stockholmsregionen. Vi kan nu konstatera att man från centerns
            sida tydligen nu är beredd att offra även denna heliga princip.
            Det kommer naturligtvis att få ödesdigra konsekvenser för sysselsättningen
            i
          </note>
          <note>
            Stockholmsområdet.
          </note>
          <note>
            Jag hoppas att, eftersom detta utgör ett utredningsförslag, eftertanken
            skall verka så att vi kan få en helt annan slutprodukt.
          </note>
          <note>
            Jag vill avsluta med att önska Börje Hörnlund en god jul. Jag
            hoppas att han nu kommer att ägna julhelgen åt eftertanke och
            funderingar och till att läsa in det material som Anita Johansson
            överlämnar, och att han efter nyår omedelbart kommer att vidta
            åtgärder för att förbättra sysselsättningsläget i Stockholms län.
          </note>
          <note type="speaker">
            Anf. 75 THAGE G PETERSON (s):
          </note>
          <note>
            Herr talman! Jag har inte tidigare varit i tillfälle att lyckönska
            Börje Hörnlund till den viktiga posten som arbetsmarknadsminister
            med ansvar för sysselsättning och regionalpolitik. Jag vill nu
            göra det uppriktigt.
          </note>
          <note>
            Börje Hörnlund och jag känner varandra väl från många intensiva
            debatter här i kammaren. Jag känner till hans och hans partis
            närmast fientliga inställning till storstadsområdena och främst
            till
          </note>
          <note>
            Stockholms län. Vid flera tillfällen har jag fått förklara för
            Börje Hörnlund att det faktiskt är människor av kött och blod
            som bor i detta område och att det att vara arbetslös i Stockholm
            också är att vara arbetslös.
          </note>
          <note>
            Jag har på mitt rum här i riksdagen lyssnat på dagens tre interpellationsdebatter
            med Börje
          </note>
          <note>
            Hörnlund. Det gamla verkar sitta i. Börje
          </note>
          <note>
            Hörnlund verkar inte ha något till övers för
          </note>
          <note>
            Stockholms län och har heller inte haft något att komma med när
            det gäller arbetslösheten i detta län. Men vad som kanske är värre,
            jag upptäckte ingen känsla för att storstadsområdets arbetslösa
            också kan ha det svårt. Ingen oro kunde skönjas för den våldsamma
            ökning av arbetslösheten som är på gång.
          </note>
          <note>
            Börje Hörnlund är i en pressad situation.
          </note>
          <note>
            Naturligtvis är han pressad av den stigande arbetslösheten men
            också av det farliga sällskap han har hamnat i när han regerar
            med moderaterna och tvingas ta ansvar för den högerpolitik som
            regeringen nu för. Det är naturligtvis pressande att försvara
            att förmögenhets- och arvsskatt tas bort och sänks, att barnbidragshöjningen
            skall skjutas upp, att karensdagar skall införas, att arbetslöshets-
            och arbetsskadeförsäkringar skall försämras och mycket mer.
          </note>
          <note>
            I går fick vi höra att skatten för egenföretagare och ägare till
            handelsbolag skall sänkas med 2 500
          </note>
          <note>
            miljoner samtidigt som regeringen skall dra ner stödet till facklig
            utbildning och stödet till företagshälsovården skall tas bort.
            Jag drar den slutsatsen att det är överraskande att centerpartiet,
            som säger sig vilja ha en rättvis fördelning, ställer upp på denna
            orättfärdiga politik.
          </note>
          <note>
            I en tid då arbetslöshet och varsel ökar kraftigt och arbetsplatser
            läggs ner i en takt som det är länge sedan vi upplevde i vårt
            land, borde landets regering sätta in massiva insatser för att
            försöka stoppa den negativa utvecklingen.
          </note>
          <note>
            Herr talman! Jag inser naturligtvis att arbetslösheten inte kan
            bekämpas med några enkla metoder eller att den försvinner bara
            för att man säger att arbetslöshet skall bekämpas. Det fordras
            först och främst en politisk vilja och, vill jag tillägga, en
            inneboende känsla för de arbetslösa och för att arbetslöshet är
            skadlig, ett ont både för samhället och den enskilda människan.
          </note>
          <note>
            I dag på morgonen kunde vi på Ekot höra om undersökningar som
            visar att arbetslöshet leder inte bara till psykiska besvär utan
            också till högt blodtryck, hjärtbesvär och andra sjukdomar. I
            går ställde jag en fråga till statsministern här i kammaren, om
            hur han hade det med nattsömnen mot bakgrund av den stigande arbetslösheten
            och allt ont, oro, och lidande som den för med sig. Han sade att
            han inte var störd utan att nattsömnen var god.
          </note>
          <note>
            Det är självfallet bra att statsministern och regeringsledamöterna
            kommer utsövda på morgonen till jobbet, där de skall fatta för
            nationen viktiga beslut. Även om min fråga kanske var litet kontroversiell
            i sin udd, hade den ett seriöst innehåll. Hur berörd är landets
            statsminister av att nationen och många tusen människor mår dåligt,
            mår illa av arbetslösheten? Om detta fick vi inget veta.
          </note>
          <note>
            Jag har märkt litet av samma okänsliga inställning i dag när
            jag har lyssnat på Börje Hörnlund i denna och tidigare debatter.
            Har sällskapet i regeringen tagit död på det tidigare engagemang
            som fanns hos
          </note>
          <note>
            Börje Hörnlund, och som jag har respekterat?
          </note>
          <note>
            Avsaknaden av förståelse, den förståelse som jag tror behövs
            bakom all politisk verksamhet, är farlig för vårt samhälle. För
            politik handlar om människor, om deras liv och framtid. Jag har
            denna höst mött gråtande arbetslösa byggnadsarbetare som är oroliga
            för sin egen och familjens framtid.
          </note>
          <note>
            Jag är inte opåverkad av dessa möten. Tvärtom, varje möte har
            följt mig i mina tankar åtskilliga timmar efteråt. Men det har
            också ökat min glöd till att ännu mer hata arbetslösheten och
            inse att vi måste ta krafttag. Därmed, herr talman, är jag inne
            på det andra i regeringens politik som jag saknar:
          </note>
          <note>
            konkreta åtgärder.
          </note>
          <note>
            Om inte regeringen kan hantera arbetslösheten och regionalpolitiken
            på egen hand har jag ett råd till
          </note>
          <note>
            Börje Hörnlund att komma med: Bjud in, ta hjälp av den socialdemokratiska
            oppositionen! Jag har några förslag som jag kan ge direkt:
          </note>
          <note>
            -- mer pengar till arbetsmarknadsutbildning
          </note>
          <note>
            -- ett gigantiskt samhällslett program för reparationer och underhåll
            på byggområdet
          </note>
          <note>
            -- tidigarelägg offentliga investeringar.
          </note>
          <note>
            Och låt mig, herr talman, avsluta med att säga att denna interpellationsdebatt
            visar vilka som är de arbetslösas företrädare i riksdagen. Inte
            en enda borgerlig riksdagsledamot från Stockholm eller
          </note>
          <note>
            Stockholms län finns i kammaren när riksdagen behandlar denna
            viktiga interpellation.
          </note>
          <note>
            Anf. 76 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag tackar för gratulationen och julhälsningen.
          </note>
          <note>
            Problemet är, Ulf Lönnqvist och Thage G Peterson, att när vi
            en månad försenade började det första budgetarbetet låg det underliggande
            budgetunderskottet på 80--90 miljarder kronor.
          </note>
          <note>
            Flera månader före det att den socialdemokratiska regeringen
            avgick pekade prognoser från olika institut mot de arbetslöshetssiffror
            som vi har i dag.
          </note>
          <note>
            Jag tycker att man gör det väldigt enkelt för sig i detta läge
            med internationell lågkonjunktur och med de siffrorna som bakgrund,
            när man säger att detta skulle vara något nytt.
          </note>
          <note>
            Med den ekonomi som vi har ärvt blir det många mycket smärtsamma
            besparingsåtgärder. Varför måste vi vidta dessa smärtsamma besparingsåtgärder?
            Jo, för att få pengar över till att begränsa den öppna arbetslösheten.
          </note>
          <note>
            När jag kom till arbetsmarknadsdepartementet var den första fråga
            jag ställde: Finns här några förberedelser för ytterligare åtgärder
            för tjänstemän? Svaret var nej. Jag tog omedelbart tag i arbetet
            med ett paket som belöpte på 4,3 miljarder kronor.
          </note>
          <note>
            Dessutom finansierade den tidigare regeringen två stora saker
            med medel ur arbetsmarknadsfonden, den fond som används till kontant
            arbetslöshetsersättning och som riskerar att tömmas under nästa
            budgetår. Ur den tog man medel. Vi tog fram finansieringen öppet.
            Man skall inte ta medel ur en fond man behöver för att folk som
            blir arbetslösa skall få sin ersättning.
          </note>
          <note>
            Jag tror att vi litet till mans har anledning att erkänna att
            det är kärvt, att det blir ett par svåra år och att ni som sitter
            här nu inte är änglalika varelser utan all skuld till de problem
            som Sverige nu upplever. Så är det inte. Den socialdemokratiska
            regeringen hade på sin tid inte egen majoritet, och därför är
            inte heller den ensam skyldig till saker och ting. Men faktum
            är att vi står inför ett par besvärliga år.
          </note>
          <note>
            Sedan vänder jag mig till Hans Göran Franck. AMS
          </note>
          <note>
            har sagt att man klarar ungefär 3 procentenheter via sina åtgärder.
            Nu ligger flera länsarbetsnämnder redan över det procenttal som
            AMS sade var möjligt. Det diskuteras utomordentligt höga summor
            till bekämpningen av arbetslösheten bland invandrare och andra
            under kommande budgetår.
          </note>
          <note>
            Jag är speciellt oroad för åldersgruppen 20--24 år.
          </note>
          <note>
            Där har vi många invandrarungdomar. I den gruppen tenderar det
            att bli för långa arbetslöshetsperioder, oavsett om man är invandrare
            eller född här i landet. Däremot finns ju skyddsnät för åldersgruppen
            upp till 20 år, och det är bra. Men man får fundera över nästa
            åldersgrupp också i det här avseendet. Ett speciellt problem är
            naturligtvis, som Hans Göran Franck framhöll, den stora invandrartätheten
            i Stockholmsregionen, som kräver speciell eftertanke.
          </note>
          <note>
            Sedan några ord till Thage Peterson. Jag är orolig för varenda
            arbetslös. Det är ingen rolig situation att bli arbetslös. Lika
            orolig är jag om vederbörande bor i Kalix, där en fjärdedel av
            den arbetsföra befolkningen riskerar att hamna i den situationen.
            Skulle vi översätta det till
          </note>
          <note>
            Stockholmsförhållanden blir det ungefär 250 000
          </note>
          <note>
            människor i stället för 25 000. Men jag är lika orolig för var
            och en här. Det är lika allvarligt att bli arbetslös i Haninge
            som att bli det på någon annan ort.
          </note>
          <note>
            Ulf Lönnqvist hade litet fel i sin historiebeskrivning. Centern
            motionerade mycket tidigt om att dämpa överhettningen i Stockholm.
            I
          </note>
          <note>
            ett senare skede blev det 10 %, en för låg siffra, sade vi. Men
            det var ju för att bli sams det. Sedan kom socialdemokraterna
            när det var väl sent med sitt förslag om 30 %. Överhettningen
            på byggmarknaden, Ulf Lönnqvist, var en mycket stor orsak till
            att den tredje vägens politik körde i diket.
          </note>
          <note type="speaker">
            Anf. 77 ULF LÖNNQVIST (s):
          </note>
          <note>
            Herr talman! Sent skall syndaren uppenbarligen vakna, Börje Hörnlund.
            De uppgifter som gällde i fråga om budgeten var kända i valrörelsen
            och fanns med i valdebatten. Trots kännedomen om detta gick olika
            centerpartister ut och talade om att de skulle genomföra åtgärder
            för att ta ned kostnaderna i boendet. Agne Hansson, inte helt
            obekant för Börje Hörnlund, sade t.ex. den 5
          </note>
          <note>
            december att centern ville sänka månadskostnaden för en normal
            trerumslägenhet med 125--175 kr. i månaden och att det borde kunna
            ske redan till våren om det blev en borgerlig regering. Jag citerade
            tidigare vad Olof Johansson sade när det gällde byggmomsen och
            dess sänkning.
          </note>
          <note>
            Det är klart att man då undrar vad ni håller på med.
          </note>
          <note>
            Såg ni inte till att det ni sade i valrörelsen ändå hade någon
            förankring i verkligheten och att ni nu i regeringsställning har
            någon möjlighet att genomföra det? Då håller det inte att skylla
            på en tidigare regering. Det är ni -- Börje Hörnlund och regeringen
            -- som har ansvaret nu. Det är nisom nu skall föreslå och vidta
            de åtgärder som krävs för att rätta till den situation som uppstått
            och som ni själva i stor utsträckning är skyldiga till; era åtgärder
            späder på det här.
          </note>
          <note>
            Det är väl bra och lovvärt att Börje Hörnlund tar fram sysselsättningspaket
            -- det är utmärkt. Han följer där precis samma linje som den socialdemokratiska
            regeringen. Men Börje
          </note>
          <note>
            Hörnlund är ju samtidigt i egenskap av ledamot av regeringen
            med och fattar beslut om åtgärder som verkar i den andra riktningen.
            Samtidigt med att man vidtar arbetsmarknadspolitiska åtgärder
            späder man alltså på arbetslösheten genom andra åtgärder som man
            vidtar. Ni har kommit med en räcka av åtgärder som är fullständigt
            obegripliga i den arbetsmarknadssituation som råder, och det är
            det vi kritiserar er för. Därför undrar vi: Vad ämnar ni göra
            åt det här?
          </note>
          <note>
            15 % arbetslösa byggnadsjobbare 1992 är prognosen för Stockholmsområdet.
            Byggettan har presenterat en räcka åtgärder som skulle kunna motverka
            detta. Min fråga till Börje Hörnlund kvarstår: Vad ämnar Börje
            Hörnlund göra för att se till att de katastrofala siffrorna inte
            blir verklighet utan att det kan bli jobb och framtid för byggnadsjobbarna
            i Stockholms län?
          </note>
          <note type="speaker">
            Anf. 78 ANITA JOHANSSON (s):
          </note>
          <note>
            Herr talman! Det är inte mycket till svar vi har fått av arbetsmarknadsministern
            på våra frågor, tycker jag.
          </note>
          <note>
            Jag tycker att det är dåligt använda resurser att betala 10 milj.kr.
            i A-kasseersättning per dag i
          </note>
          <note>
            Stockholms län. Det är bättre att ha folk i arbete,
          </note>
          <note>
            Börje Hörnlund.
          </note>
          <note>
            Det är kärvt, säger arbetsmarknadsministern. Men sätt då i gång!
            Jag har i min interpellation på ett antal punkter givit förslag
            om vad vi kan börja med för att få fart på hjulen i Stockholmsområdet
            igen.
          </note>
          <note>
            Det är bra att Börje Hörnlund är oroad över ungdomarna, men jag
            är speciellt oroad över de
          </note>
          <note>
            8 000 ungdomar i Stockholmsregionen som är under 24 år. Vi vet
            att riskerna att dessa ungdomar kommer på glid är större i storstäderna.
            Då blir det en dyr politik som i dag förs. Varje människa måste
            räknas, även människorna som bor i
          </note>
          <note>
            Stockholmsregionen!
          </note>
          <note>
            Får jag varna Börje Hörnlund -- kan det hjälpa, tro, när han
            inte tar det andra som jag säger på så stort allvar? Jag vill
            påstå att om Börje Hörnlund med centern i spetsen för arbetsmarknadspolitiken
            fullföljer den här politiken kommer centern i
          </note>
          <note>
            Stockholms län att fortsätta sin kräftgång. Dagens opinionssiffror
            från SCB tyder på att centern snart är utplånat i Stockholmsregionen.
            Men, Börje
          </note>
          <note>
            Hörnlund, det finns några centerpartister. Ta kontakt med dem!
            Jag tror att de delar min uppfattning när det gäller sysselsättningen
            i
          </note>
          <note>
            Stockholmsregionen. Tyvärr kan man inte avläsa det i kammaren
            i dag -- de borgerliga ledamöterna från Stockholmsregionen är
            inte intresserade av arbetsmarknadspolitik och det svåra läge
            som vi har här i regionen.
          </note>
          <note type="speaker">
            Anf. 79 EVA JOHANSSON (s):
          </note>
          <note>
            Herr talman! Börje Hörnlund var oroad över försvagningen av svensk
            ekonomi. Den oron delar vi nog alla. Börje Hörnlunds gruppkamrater
            skulle kunna medverka till att göra någonting åt saken genom att
            rösta för de socialdemokratiska reservationerna, som skulle förstärka
            budgeten med 9 miljarder kronor -- det vore i alla fall en början.
          </note>
          <note>
            Jag sade i mitt första inlägg att jag hade hoppats på en mer
            seriös debatt från arbetsmarknadsministerns sida omkring framtiden
            för svensk arbetsmarknad och speciellt arbetsmarknaden i Stockholmsregionen.
            Det är ju framtiden vi kan påverka. Nu har Börje Hörnlund inte
            velat ta upp någon sådan debatt utan mest talat om vad den förra
            socialdemokratiska regeringen gjorde och inte gjorde. Jag vill
            i likhet med mina andra kamrater påminna Börje Hörnlund om att
            det nu är ni som regerar -- det är ni som kan komma med förslag
            som löser de problem som Sverige och
          </note>
          <note>
            Stockholmsregionen står inför.
          </note>
          <note>
            Jag hade, herr talman, också hoppats på att jag från dagens debatt
            skulle kunna vidarebefordra något positivt besked till alla dem
            som oroar sig för sin egen situation på arbetsmarknaden och sysselsättningen
            i stort i Stockholmsregionen. Tänk att kunna säga till dem att
            det finns en vilja i regeringen att få i gång hjulen; man är beredd
            att satsa också på det som är vår hembygd.
          </note>
          <note>
            Det hade varit bra att kunna göra det, men det kan jag inte --
            Börje Hörnlund har inte på någon punkt givit oss något hopp. Tvärtom
            säger han att vi som har deltagit i debatten är okunniga och utan
            vilja.
          </note>
          <note>
            Det kan ju vara så att vi inte vet allt, men ett vet vi:
          </note>
          <note>
            Människor som är arbetslösa behöver stöd från en omvärld som
            anser att deras arbete är någonting värt, att det är en tillgång
            för samhället och inte en börda.
          </note>
          <note>
            Vi vet en sak till, och det är att det gäller i lika hög grad
            de 25 000 arbetslösa i Stockholms län som de arbetslösa i alla
            andra delar av landet. Jag kan garantera Börje Hörnlund att vi
            återkommer -- vi skall fortsätta vår kamp för full sysselsättning
            och arbete åt alla. Jag hoppas att vi kan räkna med arbetsmarknadsministern
            i det arbetet. Annars blir det tungt. Här krävs det ett samspel
            mellan regeringen och Stockholmsregionen, om vi skall nå framgång.
            Vi kan inte vänta i tre år på en engagerad arbetsmarknadspolitik
            -- den behövs nu, och det är nu Börje Hörnlund är arbetsmarknadsminister.
            Så sätt i gång och regera!
          </note>
          <note type="speaker">
            Anf. 80 INES UUSMANN (s):
          </note>
          <note>
            Herr talman! Det är symptomatiskt att Börje
          </note>
          <note>
            Hörnlund inte med ett ord nämnde kvinnornas situation på arbetsmarknaden.
            Man kan känna en stor förtvivlan över denna debatt men också över
            hur regeringen har agerat under hela hösten. Det är nämligen så
            denna regering gjort; det enda man har sagt till kvinnor som är
            oroliga för sin plats på arbetsmarknaden är: Bli småföretagare
            i vård och omsorg, så har ni en chans på arbetsmarknaden!
          </note>
          <note>
            TCO-distriktet, SKTF, har skrivit brev och uppvaktat med uppgifter
            om vilka konkreta insatser som behöver göras för att komma fram
            till den strukturrationalisering som är nödvändig i tjänstesektorn
            i vårt län men också i hela landet.
          </note>
          <note>
            Ingen respons har man fått. Jag skulle vilja ha besked av Börje
            Hörnlund i frågan, om han tycker att det är att ta ansvar för
            kvinnors rätt till arbete.
          </note>
          <note>
            Jag kan inte tolka den nuvarande tystnaden på annat sätt än så,
            att vi har en kvinnoovänlig regering, som vi inte har sett maken
            till sedan vi fick rösträtt för 70 år sedan. Det är som om kvinnors
            rätt till arbete inte angick den nya regeringen. Det gäller uppenbarligen
            arbetsmarknadsministern, men det gäller också i hög grad den nya
            jämställdhetsministern.
          </note>
          <note>
            Jag känner stor förtvivlan över regeringens nonchalans, och denna
            förtvivlan vet jag att jag delar med oerhört många kvinnor i Stockholms
            län.
          </note>
          <note type="speaker">
            Anf. 81 THAGE G PETERSON (s):
          </note>
          <note>
            Herr talman! Det var viljan, känslan och lidelsen som jag efterlyste
            hos Börje Hörnlund i kampen mot arbetslösheten. Varför? Jo, det
            är viktigt att få känna den, eftersom Börje Hörnlund är den som
            skall leda kampen mot arbetslösheten. Den förvärras nu dag för
            dag. När jag åkte in till riksdagen med bil i morse sade man på
            nyheterna att Stora planerade att dra ned sin sysselsättningsstyrka
            med 2 500 personer. I går försvann 700--800 jobb i Luleå osv.
            Mina partikamrater från Stockholms läns socialdemokrater har i
            den här debatten visat hur arbetslösheten väntas stiga katastrofalt
            i detta område. Det är just i denna situation som man vill känna
            litet av de kraftåtgärder som landets arbetsmarknadsminister avser
            att vidta mot arbetslösheten. Jag medger att det inte är lätt
            för
          </note>
          <note>
            Börje Hörnlund eftersom han är arbetsmarknadsminister i en regering
            som för en politik som leder till ökade klyftor och som på sikt
            kan leda till farliga motsättningar i det svenska samhället.
          </note>
          <note>
            Börje Hörnlund talade i sitt förra inlägg om smärtsamma besparingsåtgärder.
            Vem är de smärtsamma för? Jo, för vanliga löntagare och arbetslösa,
            inte för kapitalägarna och de som har de allra högsta inkomsterna.
            De har fått stor och fin utdelning av regeringen hittills. Det
            var väl onödigt, Börje Hörnlund, att försämra arbetslöshets- och
            arbetsskadeförsäkringarna samtidigt som ni genomför enorma skattesänkningar
            för företagare och kapitalägare.
          </note>
          <note>
            Man är då inne på en farlig väg. Ingen demokrati ingenstans i
            världen kan på ett gott sätt möta framtiden om landets regering,
            såsom sker i
          </note>
          <note>
            Sverige, främst gynnar de rika och kapitalstarka på de sämst
            ställda människornas bekostnad. En sådan politik har ingen framtid.
            Den ställer bara till skada. Är inte Börje Hörnlund i denna situation
            orolig för sitt parti, inte bara här i Stockholms län utan också
            i riket i stort? Jag är överraskad över att centern sitter kvar
            och stöder en borgerlig regering med en så orättfärdig politik.
          </note>
          <note>
            Avslutningsvis, herr talman, gav jag Börje
          </note>
          <note>
            Hörnlund ett gott råd. Om inte regeringen på egen hand kan hantera
            arbetslösheten och regionalpolitiken, bör den ta hjälp av den
            socialdemokratiska oppositionen. Bjud in den socialdemokratiska
            oppositionen till överläggningar och ta fasta på de förslag som
            vi har lagt fram i den här debatten.
          </note>
          <note>
            Anf. 82 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Först tar jag upp budgetläget. Vi påminner oss alla
            Allan Larssons och Anne
          </note>
          <note>
            Wibbles siffror. Resultatet är högre än Wibbles siffror. Därför
            gäller det att försöka pressa ned budgetunderskottet. Inkomsterna
            till statsbudgeten minskar också kraftigt i det här läget.
          </note>
          <note>
            Det här är besvärande siffror som även oppositionen kommer att
            få behandla efter nyår.
          </note>
          <note>
            Det gäller att se till att vi inte råkar ut för ett högt ränteläge.
            Det är det allra allvarligaste.
          </note>
          <note>
            Samtidigt som man tar tag i den uppkomna arbetslöshetssituationen
            måste man ändå jobba långsiktigt för att få i gång svenskt näringsliv.
            Thage
          </note>
          <note>
            G Peterson vet mycket väl att vi inte kan ha egna företagsskattenivåer
            som är klart högre än EG-
          </note>
          <note>
            ländernas. Det är huvudorsaken till att det tidigare i år rann
            ut ungefär 100 miljarder i investeringar medan det kom in ungefär
            10 till Sverige. Då byggs inte arbetstillfällen i Sverige.
          </note>
          <note>
            Det är litet jobbigt att behöva diskutera det här.
          </note>
          <note>
            Sverige skulle ha behövt ta itu med detta långt tidigare i samband
            med att kapitalmarknaden blev fri och kapitalet kunde söka sig
            dit det trivs bäst. Vi måste därför göra en mycket stor satsning
            på små och medelstora företag. Det är där de nya jobben kommer
            att finnas. Stora företag rationaliserar, robotiserar och investerar
            mycket utomlands. Det är det vi försöker göra. Den offentliga
            sektorn bidrog förra lågkonjunkturen med en sysselsättningsökning
            på 5 %. Det går inte heller.
          </note>
          <note>
            Det säger inte ens socialdemokraterna i dag. Det gäller också
            att vårda kostnadsläget.
          </note>
          <note>
            När det gäller vägarna har det lagts fram tre paket.
          </note>
          <note>
            Det här är ingen illvillig argumentering under denna höst. Sammantaget
            är dessa väg- och järnvägspaket på 19,25 miljarder. Ur dessa paket,
            som lades fram i höst, har inte Stockholmsregionen fått 10 miljoner
            utan flera miljarder. Vi måste vara ärliga mot varandra i debatten.
            Av det statliga byggandet på en miljard som riksdagen beslutade
            om i tisdags får Stockholm en mycket stor andel, trots att man
            där har en relativt sett bättre bostadsmarknad än flertalet län.
          </note>
          <note>
            Sedan till kvinnorna, och det är det hemskaste.
          </note>
          <note>
            Kvinnor har samma rätt till arbete som män. Det har jag sagt
            förut. Det är en självklarhet, och så skall det vara.
          </note>
          <note>
            Överläggningen var härmed avslutad.
          </note>
          <note>
            7 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Motion
          </note>
          <note>
            1991/92:K12 till konstitutionsutskottet
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Lagutskottets betänkande
          </note>
          <note>
            1991/92:LU14 Produktansvar
          </note>
          <note>
            Försvarsutskottets betänkanden
          </note>
          <note>
            1991/92:FöU5 Samhällets åtgärder mot allvarliga olyckor
          </note>
          <note>
            1991/92:FöU6 Tilläggsbudget I till statsbudgeten för budgetåret
            1991/92
          </note>
          <note>
            Socialförsäkringsutskottets betänkande
          </note>
          <note>
            1991/92:SfU5 Vissa socialförsäkringsfrågor
          </note>
          <note>
            Socialutskottets betänkanden
          </note>
          <note>
            1991/92:SoU9 Tilläggsbudget I till statsbudgeten för budgetåret
            1991/92 m.m.
          </note>
          <note>
            1991/92:SoU10 Följdlagstiftning med anledning av den nya lagstiftningen
            om psykiatrisk tvångsvård m.m.
          </note>
          <note>
            1991/92:SoU11 Vissa läkares anställningsform m.m.
          </note>
          <note>
            1991/92:SoU12 Statbidrag till alternativ barnomsorg m.m.
          </note>
          <note>
            Kulturutskottets betänkande
          </note>
          <note>
            1991/92:KrU9 Tilläggsbudget I inom utbildningsdepartementets
            område
          </note>
          <note>
            Utbildningsutskottets betänkande
          </note>
          <note>
            1991/92:UbU7 Tilläggsbudget I
          </note>
          <note>
            Trafikutskottets betänkanden
          </note>
          <note>
            1991/92:TU5 Tilläggsbudget I inom kommunikationsdepartementets
            område
          </note>
          <note>
            1991/92:TU6 Upphävande av lagen om tillstånd till överlåtelse
            av skepp
          </note>
          <note>
            Näringsutskottets betänkande
          </note>
          <note>
            1991/92:NU9 Kreditupplysningslagen
          </note>
          <note>
            Arbetsmarknadsutskottets betänkande
          </note>
          <note>
            1991/92:AU4 Tilläggsbudget I till statsbudgeten för budgetåret
            1991/92
          </note>
          <note>
            Bostadsutskottets betänkanden
          </note>
          <note>
            1991/92:BoU7 Ändring i lagen om byggnadsgaranti
          </note>
          <note>
            1991/92:BoU8 Förslag om tilläggsbudget I till statsbudgeten för
            budgetåret 1991/92
          </note>
          <note>
            1991/92:BoU9 Bostadsbyggandets finansiering
          </note>
          <note>
            9 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 11 december
          </note>
          <note type="speaker">
            1991/92:75 av Ulf Kristersson (m) till kulturministern om förutsättningarna
            för en fri radio:
          </note>
          <note>
            Snart sagt varje dag rapporterar massmedia om radiostationer
            som bryter mot den lag som förbjuder reklam i etern. Efter att
            Radio Novas ansvarige utgivare Claes Nydahl dömts till 2 000 kr.
          </note>
          <note>
            i böter verkar inte påföljden för att bryta mot närradiolagens
            reklamförbud speciellt avskräckande.
          </note>
          <note>
            Det här handlar emellertid inte i första hand om att få sända
            reklam eller inte. Ytterst handlar det om att vi även i Sverige
            skall få en fri radio grundad på tre friheter: fri etablering,
            frihet för programinnehåll samt frihet i finansiering.
          </note>
          <note>
            Situationen i Sverige börjar alltmer likna det kaosartade läge
            som föregått avregleringen i flera andra länder, inte minst i
            vissa av våra nordiska grannländer. Vi borde ha lärt oss av andras
            misstag och varit förutseende nog att börja arbeta på en anpassning
            av lagarna innan dagens tumultartade situation uppstod. Radiostationerna
            måste snabbt få klara regler att följa. Ingen, varken radiostationer,
            lyssnare eller beslutsfattare har någonting att vinna på den rättslösa
            situationen.
          </note>
          <note>
            Den förra regeringen tog ett första steg i somras genom att tillsätta
            en utredning med uppgift att utreda de frekvenstekniska förutsättningarna
            för en friare radio.
          </note>
          <note>
            Utredningens primära uppgift är att ta reda på hur tillgängliga
            frekvenser skall utnyttjas så att så många kanaler som möjligt
            får plats och hur ny sändningsteknik skall användas.
          </note>
          <note>
            Utöver den tekniska delen krävs också att legala förutsättningar
            som koncessionsvillkor, ägarvillkor osv. klargörs. En sådan beredning
            under det ansvarige statsrådets ledning skulle med fördel kunna
            drivas parallellt med den tekniska utredningen, men än så länge
            har ingenting hänt. I
          </note>
          <note>
            direktiven för den tekniska utredningen står att den tekniska
            rapporten bör läggas fram före utgången av år 1991 och först därefter
            avses beredningsarbetet forsätta under parlamentarisk samverkan.
          </note>
          <note>
            De partier som nu sitter i regeringsställning har uttalat sig
            för en snabb avreglering och i princip fri etableringsrätt. Det
            torde alltså inte föreligga några principiella hinder att snabbt
            tillsätta en beredning.
          </note>
          <note>
            För att återvända något till den tekniska utredningen har den
            också som uppgift att ge rekommendationer för nyttjandet av frekvensbandet
            104--108 MHz. Internationellt är detta band planerat för rundradio
            men i Sverige har det hittills utnyttjats för militära ändamål,
            först den
          </note>
          <note>
            1 januari 1996 skulle frekvenserna öppnas för rundradio. Dock
            tycks bandet kunna öppnas redan under våren 1992 efter en överenskommelse
            med några av våra Östersjögrannar.
          </note>
          <note>
            Statsmakterna tänkte först att frekvensutrymmet skulle utnyttjas
            till en femte rikstäckande FM-kanal med sändarnät som går att
            bryta ned till lokala sändningar över enskilda kommuner. Enligt
            beräkningar skulle öppnandet av bandsegmentet
          </note>
          <note>
            104--108 MHz öka tillgången på frekvenser med ca
          </note>
          <note>
            25 % eller tio lokala frekvenser.
          </note>
          <note>
            Sveriges Radio har föreslagit att frekvensbandet eller en del
            av det skall användas för att inrätta digitalradio och att ingen
            traditionell analog sändning skall beviljas inom bandet förrän
            frågan helt utretts. Den digitala tekniken är i och för sig intressant
            då den skulle bereda plats för tre gånger fler kanaler än i dag.
            Att införa digitalradio är emellertid mycket dyrt och i praktiken
            är det endast monopolradion som har råd med detta.
          </note>
          <note>
            Skulle Sverige använda frekvensbandet 104--
          </note>
          <note>
            108 MHz för digital teknik, skulle vi förmodligen bli unika i
            Europa. Digitalradion bör i stället inrättas någon annanstans
            på frekvensbandet, det är t.ex.
          </note>
          <note>
            fullt möjligt att inrätta digitalradio på TV-bandet, vilket planeras
            ske i de flesta övriga europeiska länder.
          </note>
          <note>
            Med anledning av det ovan anförda vill jag fråga:
          </note>
          <note>
            1. Vad avser statsrådet att vidta för åtgärder för att uppnå
            regeringsförklaringens mening om en ''i princip fri etableringsrätt''?
          </note>
          <note>
            2. Finns det skäl som talar för att Sverige inte bör följa övriga
            europeiska länder vad avser planering för frekvensbandet 104--108
            MHz?
          </note>
          <note>
            10 § Kammaren åtskildes kl. 14.23.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 4 §
          </note>
          <note>
            anf. 30 (delvis),
          </note>
          <note>
            av förste vice talmannen därefter t.o.m. 6 § anf. 63
          </note>
          <note>
            (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
