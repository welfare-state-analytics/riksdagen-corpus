<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--4</head>
          <docDate when="1992-10-08 00:00:00">1992-10-08 00:00:00</docDate>
        </div>
      </front>
      <body>
        <div>
          <note>
            1 § Information från regeringen om aktuella europeiska integrationsfrågor
          </note>
          <note type="speaker">
            Anf. 1 Statsrådet ULF DINKELSPIEL (m):
          </note>
          <note>
            Fru talman! Jag vill i dag redogöra för utvecklingen av Sveriges
            förbindelse med EG -- detta som en uppföljning till den information
            som jag tidigare lämnat här i riksdagen.
          </note>
          <note>
            Min redogörelse i dag avser
          </note>
          <note>
            dels EES-avtalet,
          </note>
          <note>
            dels EG:s toppmöte i Lissabon i juni och förberedelserna för
            förhandlingar om medlemskap i EG,
          </note>
          <note>
            dels informationsarbetet.
          </note>
          <note>
            Med hänsyn till karaktären av den här informationen och med talmannens
            medgivande kommer redogörelsen att bli något längre än vad som
            är vanligt.
          </note>
          <note>
            Fru talman! Först EES-avtalet: Avtalet undertecknades som bekant
            den 2 maj i år i
          </note>
          <note>
            Oporto. Nu är vi inne i den fas då alla berörda EG-
          </note>
          <note>
            och EFTA-länder och Europaparlamentet skall ratificera avtalet.
            Det är med stor tillfredsställelse som jag konstaterar att den
            svenska riksdagen med brett stöd uppenbarligen kommer att säga
            ja till
          </note>
          <note>
            EES-avtalet och därmed skapa förutsättningar för ratificering
            av avtalet senare i höst.
          </note>
          <note>
            Också i övriga EFTA-länder och i EG-länderna liksom i Europaparlamentet
            går uppenbarligen ratificeringsprocessen i rätt riktning. Större
            osäkerhet knyter sig till den schweiziska folkomröstningen om
            EES-avtalet den 6 december i år. Men det mesta tyder på att EES-avtalet
            planenligt kommer att träda i kraft vid årsskiftet.
          </note>
          <note>
            Fru talman! EG är till sin natur en öppen gemenskap. Detta slås
            fast i de grundläggande fördragen, och det bekräftades så sent
            som vid
          </note>
          <note>
            Europeiska Rådets möte i Lissabon i våras. Det mötet var från
            svensk synpunkt en klar framgång.
          </note>
          <note>
            EG-ländernas regeringschefer tog inte bara klar ställning för
            en utvidgning av EG med intresserade
          </note>
          <note>
            EFTA-länder. Man sade också klart att detta kunde ske utan föregående
            institutionella förändringar.
          </note>
          <note>
            Man slog fast att förhandlingarna skulle kunna inledas så snart
            två villkor var uppfyllda: för det första att EG hade nått enighet
            om budgeten för den närmaste femårsperioden 1993--97 och för det
            andra att Maastrichtavtalet om en europeisk union hade ratificerats.
            Förhandlingsförberedelser kunde äga rum dessförinnan. Vidare bekräftades
            att man eftersträvade en tidig start av förhandlingarna.
          </note>
          <note>
            Siktet är inställt på att fastställa riktlinjer för förhandlingarna
            till Europeiska Rådets möte i
          </note>
          <note>
            Edinburgh i december.
          </note>
          <note>
            Europeiska Rådet knöt alltså två villkor till utvidgningen. Det
            första var godkännande av budgetpaketet, det s.k. Delors II-paketet.
            Här är utsikterna till en uppgörelse före årets utgång goda.
          </note>
          <note>
            Läget är osäkrare beträffande godkännande av
          </note>
          <note>
            Maastrichtfördraget. Här är läget det att flertalet
          </note>
          <note>
            EG-länder, närmare bestämt tio, icke tycks ha några problem.
            Där kan man lugnt räkna med att avtalet kommer att bli ratificerat
            före årsskiftet.
          </note>
          <note>
            Osäkerheten knyter sig nu till två länder:
          </note>
          <note>
            -- Danmark, som efter det negativa utfallet av folkomröstningen
            i juni uppenbarligen inriktar sig på en särlösning som skall kunna
            presenteras väljarna i en ny folkomröstning nästa år,
          </note>
          <note>
            -- Storbritannien, där den rådande osäkerheten har föranlett
            regeringen att tills vidare uppskjuta parlamentsbehandlingen.
          </note>
          <note>
            Vi följer nu alla den debatt som pågår om
          </note>
          <note>
            Maastrichtfördraget. Vi anser att det vore förhastat att av denna
            debatt dra slutsatsen att fördraget kommer att omförhandlas. Detta
            har också alla
          </note>
          <note>
            EG-länder bestämt tagit avstånd ifrån. Däremot är det enligt
            min mening sannolikt att man till sist kommer att enas om tolkningar
            av och tillägg till fördraget, t.ex. vad gäller den s.k.
          </note>
          <note>
            närhetsprincipen. Storbritannien, som har ordförandeskapet, har
            kallat till ett extra toppmöte i Birmingham den 16 oktober, då
            man kommer att behandla dithörande frågeställningar.
          </note>
          <note>
            För vår del har vi anledning att utgå från att unionsplanerna
            kommer att förverkligas och att det är medlemskap i den europeiska
            unionen som våra förhandlingar kommer att gälla.
          </note>
          <note>
            Allt detta kan naturligtvis verka fördröjande på vår egen tidtabell.
            Mot det står att alla parter är överens om att en utvidgning av
            gemenskapen med intresserade EFTA-länder är ägnad att stärka gemenskapen.
            Det framgår inte minst av kommissionens yttrande över den svenska
            medlemsansökan.
          </note>
          <note>
            Sammantaget är det regeringens bedömning att det fortsatt finns
            goda förutsättningar för att förhandlingar, föregångna av informella
            samtal, skall kunna inledas efter årsskiftet. Detta ligger i linje
            med den svenska tidtabellen som siktar på förhandlingar under
            år 1993, riksdagsbehandling och folkomröstning år 1994 samt inträde
            i unionen år 1995.
          </note>
          <note>
            Fru talman! Hur ser då den fortsatta färdplanen mot medlemskapet
            ut? I slutet av juli presenterade
          </note>
          <note>
            EG-kommissionen sitt yttrande, den s.k. avis:n, över den svenska
            medlemskapsansökan. Yttrandet innebär ett klart positivt ställningstagande
            till
          </note>
          <note>
            Sverige som medlem.
          </note>
          <note>
            Såväl regeringskansliets preliminära analyser som
          </note>
          <note>
            EG-kommissionens yttrande i anledning av den svenska medlemskapsansökan
            visar att Sverige inte har anledning att räkna med några grundläggande
            svårigheter att godta EG:s regelverk, vilket är en förutsättning
            för medlemskap.
          </note>
          <note>
            Förhandlingsmaterian är emellertid omfattande, och framför allt
            övergångsarrangemang kommer med all sannolikhet att aktualiseras
            för att lösa vissa frågor.
          </note>
          <note>
            Medlemskapsförhandlingarna kommer i första hand att inriktas
            på de områden som inte täcks av
          </note>
          <note>
            EES-avtalet. Jag avser i det följande redovisa de viktigaste
            förhandlingsfrågorna samt de mål som kommer att vägleda oss.
          </note>
          <note>
            För det första är det övergripande förhandlingsmålet på jordbruksområdet
            en fullständig integrering med EG:s gemensamma jordbrukspolitik
            från den dag Sverige blir medlem.
          </note>
          <note>
            Utgångspunkten är att Sverige vid integrationen skall uppnå så
            stora positiva samhällsekonomiska effekter som möjligt, med hänsyn
            tagen både till behovet av en stark och konkurrenskraftig jordbruksnäring
            och till konsumenternas och skattebetalarnas intressen. En ambition
            bör vara att inga övergångsåtgärder skall behöva tillämpas sedan
            Sverige blivit medlem samt att övriga konkurrensbegränsande åtgärder
            undanröjs, i båda fallen på basis av ömsesidighet.
          </note>
          <note>
            Målet är att upprätthålla en fortsatt hög ambitionsnivå på det
            regionalpolitiska området.
          </note>
          <note>
            Sverige vill också bibehålla den höga ambitionsnivå som vi har
            på bl.a. miljö-, djurskydds- och hälsoområdet.
          </note>
          <note>
            När det för det andra gäller den gemensamma fiskepolitiken är
            frågan hur stor del av den gemensamma fiskekvoten Sverige skall
            tilldelas, i relation givetvis till vad Sverige för med sig in
            i gemenskapen. Målsättningen är att tillförsäkra fiskerimöjligheter
            som motsvarar det traditionella svenska fiskemönstret.
          </note>
          <note>
            För det tredje: anslutningen till EG:s tullunion och till den
            gemensamma handelspolitiken förutses inte bereda oss några större
            problem. Vi kommer att göra detta med bibehållna ambitioner vad
            gäller frihandel och miljöskydd. På tekoområdet siktar vi på en
            frihandelslösning under en övergångsperiod.
          </note>
          <note>
            Vi slår därmed vakt om den liberalisering som vi genomfört --
            EG kommer vid tidpunkten för vårt inträde sannolikt inte att ha
            avskaffat tekokvoterna.
          </note>
          <note>
            Vi vill också slå vakt om vår frihandel med de baltiska staterna
            i avvaktan på att EG ingår motsvarande frihandelsavtal som Sverige
            ingått.
          </note>
          <note>
            För det fjärde: På miljöområdet kommer vi att utgå från att högsta
            tillämpade ambitionsnivå skall gälla och alltså slå vakt om väsentliga
            skyddsnormer när det gäller hälsa, miljö och säkerhet. I enlighet
            med
          </note>
          <note>
            EES-avtalet skall vi tillsammans med övriga EFTA-
          </note>
          <note>
            länder och EG verka för att reglerna för kemikalier och farliga
            ämnen samt bilavgaser får en tillfredsställande utformning. EES-avtalets
            lösningar på dessa områden måste överföras vid ett medlemskap.
            Jag har i sammanhanget med tillfredsställelse konstaterat att
            EG-kommissionen i sitt yttrande skriver att Sverige väntas bidra
            till en höjning av miljökraven och ett ökat miljömedvetande inom
            olika verksamhetsområden.
          </note>
          <note>
            För det femte: Kommissionen efterlyser en anpassning av de svenska
            alkoholmonopolen till
          </note>
          <note>
            EG:s konkurrensregler. Enligt vår mening är alkoholmonopolen
            redan anpassade till
          </note>
          <note>
            Romfördragets bestämmelser, som också intagits i
          </note>
          <note>
            EES-avtalet. De svenska alkoholmonopolen diskriminerar inte mellan
            olika länder och leverantörer. De snedvrider således inte handeln.
          </note>
          <note>
            Alkoholmonopolen grundas på viktiga hälso- och socialpolitiska
            hänsynstaganden. Sverige kommer att hävda denna linje i förhandlingarna.
          </note>
          <note>
            För det sjätte: Det svenska snusets vara eller inte vara kommer
            närmast upp under EES-avtalet, och vi har goda förhoppningar att
            finna en tillfredsställande lösning som grundas på en tolkning
            av EG:s direktiv.
          </note>
          <note>
            För det sjunde: Alternativa kontrollmekanismer aktualiseras när
            gränserna öppnas. Självfallet måste den aktiva kampen mot narkotika
            och andra former av internationell brottslighet fortsätta.
          </note>
          <note>
            På det regionalpolitiska området står två frågor i förgrunden.
            För det första att få acceptans för
          </note>
          <note>
            Sveriges regionalpolitiska problem och de därav föranledda nationella
            stödbehoven --
          </note>
          <note>
            utvecklingsarbetet i våra regionalpolitiskt prioriterade regioner
            försvåras bl.a. av låg befolkningstäthet, små lokala marknader,
            långa avstånd och längst i norr också svåra klimatförhållanden.
            För det andra att i största möjliga utsträckning få del av EG:s
            olika fonder.
          </note>
          <note>
            EG-kommissionen behandlar båda dessa punkter i principiellt positiva
            ordalag i sitt yttrande, men påpekar att regionalstödet måste
            vara förenligt med EG:s regelverk. Vår delaktighet i den europeiska
            integrationen innebär ökade möjligheter för och nya krav på regionalpolitiska
            insatser.
          </note>
          <note>
            Frågor som rör de indirekta skatterna är tekniskt komplicerade,
            men Sverige har inga särskilda svårigheter att anpassa sig till
            existerande EG-
          </note>
          <note>
            regler.
          </note>
          <note>
            Ett deltagande i den ekonomiska och monetära unionen, EMU, som
            är under utveckling, är ett svenskt intresse. Det är nämligen
            Sveriges ambition att även i framtiden klara de ekonomisk-politiska
            kraven och de s.k. konvergenskriterierna inom
          </note>
          <note>
            EMU. Vad beträffar anpassning av regler liksom formerna för Sveriges
            deltagande i det fördjupade ekonomiska och monetära samarbetet
            kan inga säkra slutsatser dock dras förrän större klarhet vunnits
            om den fortsatta unionsprocessen inom
          </note>
          <note>
            EG. Ett internt analysarbete pågår inom finansdepartementet i
            enlighet med riksdagens riktlinjer.
          </note>
          <note>
            Arbetsmarknads- och socialpolitiska frågor inkl.
          </note>
          <note>
            jämställdhetsaspekter har givits större vikt i EG
          </note>
          <note>
            som följd av Maastrichtöverenskommelsen. EG:s nuvarande och kommande
            regler syftar till att lägga fast ambitiösa miniminivåer, vilket
            inte hindrar ett enskilt land från att gå längre än vad minimikraven
            föreskriver. Resultatet av mötet i Maastricht har stärkt oss i
            vår övertygelse om vikten av att i EG-
          </note>
          <note>
            samarbetet lyfta fram den sociala dimensionen.
          </note>
          <note>
            Vi avser att markera den vikt vi fäster vid de möjligheter som
            Maastrichtfördraget öppnar för en implementering av EG-direktiv
            genom kollektivavtal.
          </note>
          <note>
            Sveriges ansökan omfattar även medlemskap i den europeiska atomenergigemenskapen,
            Euratom.
          </note>
          <note>
            Viktiga delar av fördraget tillämpas emellertid inte längre,
            utan skilda slag av praxis har i stället utvecklats på området.
            Inför de kommande medlemskapsförhandlingarna genomför regeringskansliet
            därför noggrann analys av traktatens innehåll och tillämpning
            samt konsekvenserna för svenskt vidkommande. Vid förhandlingarna
            avser vi verka för att viktiga svenska intressen i vad gäller
            t.ex. hälsoskydd, säkerhetskontroll, egendomsrätt och kärnbränsleförsörjning
            kan tillgodoses.
          </note>
          <note>
            På det institutionella området slutligen kommer vi att sträva
            efter samma antal röster i EG:s ministerråd som med oss jämförbara
            länder, liksom vi kommer att säkra svenska språket som officiellt
            språk och följa praxis i vad gäller arbetsspråk.
          </note>
          <note>
            När det gäller EG-budgeten har kommissionen på basis av 1992
            års siffror, dvs. utan hänsyn till budgetsreformen Delors II-paketet,
            preliminärt uppskattat Sveriges bruttobidrag till ca 15 miljarder
            kronor och återflödet till mellan 7 och 8 miljarder kronor. Om
            Sverige hade varit medlem redan i år skulle det svenska nettobidraget
            enligt dessa beräkningar alltså uppgå till mellan 7 och 8
          </note>
          <note>
            miljarder kronor per år. Hur siffrorna ser ut den dag Sverige
            är medlem återstår att se i ljuset av
          </note>
          <note>
            Delors II-paketet och resultatet av våra medlemskapsförhandlingar.
          </note>
          <note>
            Fru talman! Utgångspunkten för förhandlingarna är att vi har
            att anpassa oss till EG:s gällande regelverk. Men självfallet
            kommer vi inte att spara någon möda för att tillvarata våra intressen
            och med kraft verka för de förhandlingsmål som jag har redogjort
            för. Ytterligare frågor kan naturligtvis uppkomma när vi kommer
            djupare in i förhandlingsarbetet.
          </note>
          <note>
            Jag har här inte kommenterat de många områden där vi inte förutser
            några anpassningsproblem, t.ex.
          </note>
          <note>
            jämställdhetsarbetet eller allemansrätten, som kommer att bestå,
            sett också ur medlemskapsperspektivet. Ej heller har jag berört
            de frågor där Sverige kan och vill påverka utvecklingen i EG --
            i formell mening kan vi göra så först när vi är medlemmar -- som
            att verka för ökad öppenhet i gemenskapens institutioner.
          </note>
          <note>
            Fru talman! Europeiska unionen innebär att EG-
          </note>
          <note>
            länderna fördjupar sitt utrikes- och säkerhetspolitiska samarbete.
            Inom denna ram önskar de utveckla en gemensam utrikes- och säkerhetspolitik.
          </note>
          <note>
            Vid sitt toppmöte i Lissabon i juni godkände EG-
          </note>
          <note>
            länderna en rapport som anger områden vilka kan bli föremål för
            gemensamt agerande. Här nämns bl.a. ESK-processen, försvaret av
            mänskliga rättigheter och andra centrala FN-principer, nedrustning
            och rustningskontroll i Europa, förtroendeskapande åtgärder, icke-spridning
            av massförstörelsevapen eller annan överföring av vapen och militärteknologi
            till tredje land.
          </note>
          <note>
            Från svensk sida har vi gjort klart att det är ett svenskt intresse
            att solidariskt och fullt ut delta i detta utrikes- och säkerhetspolitiska
            samarbete.
          </note>
          <note>
            Utrikesutskottet har bekräftat denna beredskap i sitt betänkande
            från maj i år. De samarbetsområden och policy-inriktningar som
            förespråkas i Lissabonrapporten sammanfaller i hög grad med svenska
            mål och strävanden.
          </note>
          <note>
            I sitt yttrande om Sveriges medlemskapsansökan upprepar EG-kommissionen
            sin rekommendation från Lissabonmötet att nya medlemsländer skall
            avkrävas specifika och bindande försäkringar om sin politiska
            beredskap och rättsliga förmåga att fullfölja de åligganden som
            kan uppstå på den gemensamma utrikesoch säkerhetspolitikens områden.
          </note>
          <note>
            Beträffande utvecklingen på sikt av en gemensam försvarspolitik
            och möjligen längre fram ett gemensamt försvar vill kommissionen
            ha ytterligare klarhet om den svenska politiken och visshet om
            att den inte skall stå i vägen för en sådan utveckling.
          </note>
          <note>
            Vi utgår ifrån att inga åtaganden kommer att begäras av Sverige
            som går utöver vad medlemsländerna själva har kommit överens om
            i
          </note>
          <note>
            Maastricht. Några rättsliga begränsningar har vi inte. I vad
            gäller vår politiska beredskap har den, som sagt, tydligt deklarerats.
            Vi har framhållit vårt starka intresse av att tillsammans med
            övriga EG-
          </note>
          <note>
            länder positivt bidra till en ny säkerhets- och samarbetsordning
            i Europa. Vi kommer med andra ord inte att bli någon bromskloss
            i utvecklingen på sikt mot de mål som formulerats i
          </note>
          <note>
            Maastrichtfördraget på säkerhetspolitikens område.
          </note>
          <note>
            Med den utgångspunkten räknar vi inte med att några särskilda
            svårigheter skall uppstå för svensk del i förhandlingarna.
          </note>
          <note>
            Fru talman! Riksdagen biföll den 10 juni i år regeringens förslag
            om att under budgetåret
          </note>
          <note>
            1992/93 anslå 50 miljoner kronor för allsidiga informationsinsatser
            i fråga om den europeiska integrationen. Medlen skall enligt riksdagens
            beslut finansiera dels regeringskansliets informationsverksamhet,
            dels sådan verksamhet i enskilda organisationers regi. Riksdagen
            ansåg det inte möjligt att från början göra en bedömning av hur
            medlem skulle fördelas.
          </note>
          <note>
            För att ombesörja tilldelningen av medel till enskilda organisationer
            inrättades en särskild delegation med myndighets ställning. Den
            tillfördes i en första omgång 15 miljoner kronor.
          </note>
          <note>
            Delegationen har -- efter bedömning av inkomna ansökningar från
            organisationerna -- hemställt att regeringen ställer ytterligare
            medel till dess förfogande. Jag avser att med hänsyn härtill tilldela
            delegationen ytterligare 10 miljoner kronor, dvs.
          </note>
          <note>
            sammanlagt 25 miljoner kronor.
          </note>
          <note>
            Inom regeringskansliet inrättades i början av augusti ett sekretariat
            för Europainformation, som skall arbeta med och samordna regeringskansliets
            information om den europeiska integrationen.
          </note>
          <note>
            Sekretariatet tillfördes till att börja med 15
          </note>
          <note>
            miljoner kronor för sin verksamhet.
          </note>
          <note>
            Sekretariatet kommer dels att tillhandahålla allmän information,
            t.ex. via olika publikationer, s.k.
          </note>
          <note>
            grönböcker, faktablad, föredragsverksamhet och telefonservice,
            dels i enlighet med riksdagens riktlinjer genomföra riktade insatser
            mot speciella målgrupper, t.ex. kvinnor. Sekretariatet tilldelas
            nu ytterligare 10 miljoner kronor för denna informationsverksamhet,
            dvs. sammanlagt 25
          </note>
          <note>
            miljoner kronor.
          </note>
          <note>
            Allsidig information om integrationsarbetet och medlemskapsperspektivet
            är av central betydelse.
          </note>
          <note>
            Fru talman! Det är regeringens strävan i det fortsatta arbetet
            att, såsom hittills, nå bred partipolitisk enighet. Det har ett
            värde i sig, och det är också en styrka i förhandlingarna -- det
            vet jag av egen erfarenhet.
          </note>
          <note type="speaker">
            Anf. 2 GUDRUN SCHYMAN (v):
          </note>
          <note>
            Fru talman! Det var en intressant redogörelse. Den kan sammanfattas
            i termerna att det är full fart framåt med hög svansföring enligt
            det utlagda spåret, som om ingenting hade hänt. Men nu har det
            hänt en hel del i den här frågan sedan vi skildes åt i juni.
          </note>
          <note>
            Dels har det varit en folkomröstning i Danmark, som med knapp
            majoritet sade nej till detta, som utmålas som något mycket bra.
            Dels har det varit en folkomröstning i Frankrike, som med knapp
            majoritet sade ja. Bägge de här folkomröstningarna har startat
            en demokratisk process i EG:s egna medlemsländer, och de börjar
            formulera egna alternativ och alternativa förhållningssätt till
            den europeiska utvecklingen.
          </note>
          <note>
            Det är mycket bra.
          </note>
          <note>
            Jag undrar om det inte skulle vara läge att vi också här i den
            svenska riksdagen tog tiden i anspråk och passade på att utnyttja
            den nya situation som har uppkommit efter folkomröstningarna och
            efter valutasammanbrottet i Europa, att diskutera vilket förhållningssätt
            Sverige skall välja. Det finns också skäl att göra det utifrån
            de opinionsundersökningar som i dag visar mycket klart att en
            majoritet av den svenska befolkningen ställer sig mycket frågande
            till ett utrikes- och försvarspolitiskt samarbete.
          </note>
          <note>
            Många ställer sig också mycket frågande till den ekonomiska och
            monetära unionen.
          </note>
          <note>
            Vi har just nu tid att utnyttja det uppkomna läget till att formulera
            ståndpunkter, precis på samma sätt som man gör i det danska parlamentet,
            i regeringskretsar och i oppositionen.
          </note>
          <note>
            Jag skulle vilja ha en kommentar från ministern, om det är möjligt
            att föra debatten också i Sveriges riksdag. Utanför riksdagen
            är den livlig, som bekant, men det vore trevligt om debatten,
            den demokratiska processen, kunde avspegla sig i arbetet här i
            kammaren.
          </note>
          <note type="speaker">
            Anf. 3 Statsrådet ULF DINKELSPIEL (m):
          </note>
          <note>
            Fru talman! Det är alldeles riktigt, som Gudrun
          </note>
          <note>
            Schyman säger, att vad som har hänt i EG-länderna kan komma att
            påverka också våra förhandlingar.
          </note>
          <note>
            Det mesta tyder på att Maastrichtfördraget kommer att ratificeras,
            men jag räknar med att det blir tillägg, klargöranden och preciseringar
            till fördraget, som för vår del kommer att utgöra en integrerande
            del av det avtal som vi så småningom kommer att ställas inför.
          </note>
          <note>
            De ändringar som EG kan komma att göra under resans väg blir
            också tillämpliga för vår del. I den meningen är det fråga om
            ett rörligt mål, och av det skälet finns det all anledning för
            oss att följa processen på nära håll och också ge uttryck för
            våra egna värderingar. Jag nämnde i mitt anförande en sådan fråga
            som öppenheten. Vi kan visserligen inte, såsom vi skulle ha kunnat
            göra som medlem, delta i beslut om dessa frågor, men vi kan naturligtvis
            på andra vägar framföra våra synpunkter. Det gör vi, och det avser
            vi att fortsätta att göra.
          </note>
          <note type="speaker">
            Anf. 4 PIERRE SCHORI (s):
          </note>
          <note>
            Fru talman! Om vi skall ha framgång i förhandlingarna krävs det
            tydlighet och fasthet, inte minst inom säkerhetspolitiken, eftersom
            man tydligen har avkrävt oss något slags förklaring om var vi
            står i förhållande till EG:s och EU:s ambitioner på detta område.
            Jag tycker att statsrådet tar litet väl lätt på frågan, när han
            säger att han inte förutser några större problem i det avseendet.
          </note>
          <note>
            Ännu lättare tar statsministern på frågan, som inte ens i sin
            regeringsförklaring kunde förmå sig att tala om vad som bör gälla
            för Sverige i samtalen med
          </note>
          <note>
            Bryssel i dessa frågor, nämligen det som riksdagen, i utrikesutskottet,
            har kommit överens om, att vår militära alliansfrihet består och
            att ett svenskt medlemskap i den västeuropeiska unionen inte är
            aktuellt. Jag skulle vara tacksam om statsrådet tog dessa ord
            i munnen, vilket ingen regeringsföreträdare tydligen vill göra,
            annat än en passant. Det är viktigt med ett tydligt budskap till
          </note>
          <note>
            Bryssel i detta avseende också från denna kammare.
          </note>
          <note>
            Om jag tillåts ställa en annan fråga, fru talman, har den att
            göra med statsrådets förestående besök i
          </note>
          <note>
            London, där han skall träffa sin kollega. Det är tydligen två
            frågor som står i förgrunden för det engelska ordförandeskapet
            när det gäller den fortsatta processen, och den har betydelse
            för oss också.
          </note>
          <note>
            Den ena frågan gäller hur man skall hantera just
          </note>
          <note>
            Danmark efter folkomröstningen. Det är en oerhört viktig fråga
            för oss, därför att den blir en mätare på hur man hanterar ett
            litet land inom EG.
          </note>
          <note>
            Den andra frågan som står i förgrunden är hur man skall tolka
            närhetsprincipen. Jag menar att det också är betydelsefullt för
            oss, när vi står på tröskeln, att veta vilka beslut som skall
            fattas i
          </note>
          <note>
            Bryssel, vilka beslut som inte skall fattas i Bryssel och vilka
            beslut som skall fattas av resp. land.
          </note>
          <note>
            Min fråga är: Om statsrådet instämmer i den bedömningen, är han
            då beredd att uppmuntra att det engelska ordförandeskapet driver
            de frågorna med kraft?
          </note>
          <note type="speaker">
            Anf. 5 Statsrådet ULF DINKELSPIEL (m):
          </note>
          <note>
            Fru talman! Svaret på Pierre Schoris senaste fråga är ett okvalificerat
            ja.
          </note>
          <note>
            När det gäller det som Pierre Schori tog upp först, kan jag bara
            bekräfta att utrikesutskottets betänkande är utgångspunkten för
            vårt handlande.
          </note>
          <note>
            Det är med den utgångspunkten, och med utgångspunkten att EG
            från oss inte kan begära något mera än vad man begär från sina
            egna medlemsländer -- man kan inte begära att vi skall vara påvligare
            än påven själv --, som jag gör bedömningen att det inte kommer
            att bli ett problem på det här området. Skulle man gå längre i
            det avseendet uppstår det ett problem, och jag kan försäkra att
            vi då kommer att stå fast vid den ståndpunkt jag har redovisat
            och slåss för våra intressen.
          </note>
          <note type="speaker">
            Anf. 6 ANNIKA ÅHNBERG (v):
          </note>
          <note>
            Fru talman! Jag är mycket glad att statsrådet
          </note>
          <note>
            Dinkelspiel särskilt framhåller de fortsatt höga ambitionerna
            på miljöområdet för Sveriges del i medlemsförhandlingarna. Det
            noterar jag med stor glädje.
          </note>
          <note>
            I övrigt blir jag litet betänksam över den attityd av problemfrihet
            som statsrådet har när det gäller den fortsatta behandlingen av
            Maastrichtfördraget. Jag delar uppfattningen att det är bra att
            den sociala dimensionen stärks. Jag tror också att det behövs
            en starkare integration i Västeuropa för att möta problemen i
            Östeuropa. När statsrådet talade lät det som att problemet med
            Maastrichtfördraget i stort sett var att tidtabellen för de svenska
            medlemskapsförhandlingarna kunde förskjutas, och inte ens det
            problemet tycktes vara särskilt allvarligt.
          </note>
          <note>
            Det stora problemet är det som vi har sett ge utslag i två folkomröstningar
            med mycket svaga resultat, det ena ett nej och det andra ett ja,
            båda på mycket svaga majoriteter. Jag tror att situationen är
            precis densamma i Sverige, dvs. att det finns många oklarheter
            och mycken misstro kring
          </note>
          <note>
            Maastrichtfördraget. Jag tror inte att den inställning som människor
            i vårt land har till
          </note>
          <note>
            Maastrichtfördraget speglas i den svenska förhandlingsattityden,
            när man säger att det inte är några problem för oss.
          </note>
          <note>
            Vår omröstning kommer också att bli en omröstning om Maastrichtfördraget,
            om denna osäkerhet får fortsätta och de svenska ställningstagandena
            inte blir tydligare. Jag vill gärna instämma i att det vore mycket
            värdefullt för den fortsatta diskussionen med en riksdagsdebatt
            där partierna klart och tydligt talar om hur man ser på avtalet
            och definierar det.
          </note>
          <note>
            Jag tycker också att det som sades om säkerhetspolitiken var
            otydligt. Jag tror att det finns många olika ståndpunkter. Den
            svenska inställningen till kärnvapen är, såvitt jag förstår, att
            de skall nedrustas. Jag är inte övertygad om att de kärnvapenmakter
            som ingår i EG har samma inställning. Deras inställning är nog
            att kärnvapen skall finnas i avskräckande syfte. Kommer det att
            vara ett oavvisligt svenskt villkor att kärnvapnen skall nedrustas?
            Är det den inställningen man skall ha i det gemensamma säkerhetsarbetet
            när det gäller kärnvapnen?
          </note>
          <note>
            Till sist en kort fråga: Jordbruket skall ställas om...
          </note>
          <note type="speaker">
            Anf. 7 TALMANNEN:
          </note>
          <note>
            Annika Åhnberg har redan överskridit de två minuter som är längsta
            tillåtna tid.
          </note>
          <note type="speaker">
            Anf. 8 Statsrådet ULF DINKELSPIEL (m):
          </note>
          <note>
            Fru talman! Man skall nog göra en klar åtskillnad mellan frågan
            om vad som kommer att hända med
          </note>
          <note>
            Maastrichtavtalet och frågan om hur det kan påverka vår egen
            tidtabell. Jag har sagt att jag räknar med att Maastrichtfördraget
            kommer att ratificeras. Men jag sade samtidigt att jag räknar
            med att det kommer att göras ändringar, tillägg och preciseringar.
            Denna bedömning gör jag av just det skäl som Annika Åhnberg var
            inne på. Det är viktigt att inte bara konstatera att det i medlemsländerna
            finns ett dominerande ''ja'' till
          </note>
          <note>
            Maastrichtfördraget. Det finns nämligen också en utbredd oro
            och osäkerhet, och det förekommer kritik från väldigt många människor
            i EG:s medlemsländer. Mot denna bakgrund räknar jag med att EG:s
            medlemsländer i sitt arbete kommer att göra sådana modifieringar
            av
          </note>
          <note>
            Maastrichtfördraget som kommer att vara en utgångspunkt för våra
            egna förhandlingar. I den meningen är det fråga om ett rörligt
            mål.
          </note>
          <note>
            Visst finns det osäkerhet kring tidtabellen. Jag har gjort en
            så god bedömning som jag kan av tidtabellen, men den kan komma
            att förändras. Det är jag den första att medge.
          </note>
          <note>
            När det gäller säkerhetspolitiken tycker jag att jag har uttryckt
            mig kristallklart. Jag har dessutom bekräftat att utskottets betänkande
            skall ligga till grund för vårt arbete. Däri ligger att vi i förhandlingarna
            inte kommer att göra några utfästelser på försvarsområdet. Det
            försvarsssamarbete som EG-länderna har i dag ligger utanför EG-samarbetet.
            Det sker inom ramen för NATO.
          </note>
          <note type="speaker">
            Anf. 9 BO G JENEVALL (nyd):
          </note>
          <note>
            Fru talman! För att undvika missförstånd vill jag säga att vi
            helt klart är för en anslutning till EG.
          </note>
          <note>
            Inte minst mot bakgrund av det genomförda utskottsarbetet undrar
            man om det egentligen är fråga om en förhandling. Är det egentligen
            inte bara fråga om samtal? Det råder redan ett konsensusförfarande
            inom den blivande unionen.
          </note>
          <note>
            Har vi över huvud taget någon möjlighet att påverka detta? Är
            vi inte tvungna att säga ja eller nej?
          </note>
          <note>
            Anf. 10 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Bo Jenevall undrade om det över huvud taget kommer
            att bli fråga om förhandlingar.
          </note>
          <note>
            Svaret är självklart ''ja''. Jag har översiktligt redovisat ett
            stort antal frågor där vi har viktiga svenska intressen att bevaka
            i förhandlingar. Det är intressen som vi kommer att slåss för
            i förhandlingarna. Jag har dessutom goda förhoppningar om att
            vi skall nå framgång. Det gäller t.ex. regionalpolitiken och frågan
            om återflödet från EG:s olika fonder. Detta är oerhört viktigt
            för oss och för de regioner som berörs. Jag är säker på att förhandlingarna
            kommer att bli hårda på den här punkten. Jag skulle kunna nämna
            område efter område. Det förhållandet att vi har tagit upp vissa
            frågor som förhandlingsfrågor innebär att vi i något avseende
            måste förhandla med Gemenskapen.
          </note>
          <note type="speaker">
            Anf. 11 YLVA ANNERSTEDT (fp):
          </note>
          <note>
            Fru talman! Jag vill ställa en fråga på ett område som inte togs
            upp. Det gäller offentlighetsprincipen. När vi i konstitutionsutskottet
            hade en utfrågning inför
          </note>
          <note>
            EES-avtalet fick jag veta att några problem eller kollisioner
            inte var för handen i det här sammanhanget. Men hur blir det med
            medlemskapsförhandlingarna? Vilka problem kan vi förvänta oss
            kommer att uppstå när det gäller bevarandet av offentlighetsprincipen?
            Vilken strategi har regeringen i så fall för att hävda vår offentlighetsprincip
            och för att få förståelse för vår tradition på det här området?
          </note>
          <note>
            Jag vill även ta upp jämställdheten. Fortfarande finns det en
            stor oro i debatten när det gäller kvinnornas arbetsmarknad. Anser
            statsrådet att det finns några problem med kvinnornas arbetsmarknad
            i förhandlingarna om ett medlemskap? Vilken strategi har statsrådet
            för att säkerställa att kvinnornas arbetsmarknad i Sverige inte
            kommer att påverkas negativt av ett EG-
          </note>
          <note>
            medlemskap?
          </note>
          <note>
            Anf. 12 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Jag vill komma med ett viktigt förbehåll när det
            gäller frågan om offentlighetsprincipen. Den sittande grundlagsutredningen,
            under Olof Ruins ledning, skall se över dessa frågor. Ett slutligt
            ställningstagande till hur man skall behandla dessa frågor i förhandlingarna
            måste anstå tills utredningen är klar. Det är dock vår bedömning
            att offentlighetsprincipen som sådan icke kommer att ruckas i
            något avseende som en följd av ett EG-
          </note>
          <note>
            medlemskap.
          </note>
          <note>
            Däremot kommer flera områden att dras in i förhandlingar. De
            handlingar som hanteras i internationella förhandlingar kommer
            att underkastas vår sekretesslagstiftning. Delar av materialet
            kommer att hemligstämplas. När
          </note>
          <note>
            Sverige har blivit medlem kommer vi att kunna påverka utvecklingen
            mer än vi kan göra i dag. Vi kommer på allt sätt att verka för
            en ökad öppenhet från EG:s sida när det gäller hanteringen av
            alla de förslag och dokument som rör beslutsprocessen inom EG.
            På så sätt kan vi verka för största möjliga öppenhet. Förfarandet
            med hemligstämplandet av handlingar som rör internationella förhandlingar
            känner vi till sedan tidigare. Men eftersom området blir större
            blir också problemet större.
          </note>
          <note>
            Frågan om kvinnorna och EG och då särskilt sysselsättningen har
            vi mött i många sammanhang.
          </note>
          <note>
            Birgit Friggebo och jag har nyligen på Haga diskuterat bl.a.
            dessa frågor med sikte på att se vad som kan göras på det här
            området. Vi vet att osäkerheten bland kvinnorna när det gäller
            EG-
          </note>
          <note>
            samarbetet är större än hos befolkningen i övrigt.
          </note>
          <note>
            Det bottnar förmodligen delvis i en oro för sysselsättningen.
          </note>
          <note>
            Vi kan konstatera att det finns mycket stora skillnader mellan
            olika medlemsländer. Det finns ingenting i EG:s regelkomplex som
            påverkar denna fråga. Förhållandena i t.ex. Danmark skiljer sig
            inte nämnvärt från förhållanden i Sverige när det gäller förvärvsfrekvensen.
            Det är uppenbart att jämställdhetspolitiken och inte minst frågan
            om de verksamheter där framför allt kvinnor är sysselsatta är
            ett utslag av den nationella politiken. Enligt min bestämda uppfattning
            kommer ett ekonomiskt starkt Sverige -- Sverige blir starkare
            ekonomiskt genom ett medlemskap i EG -- att underlätta att netto
            förbättra sysselsättningen för medborgarna i allmänhet och kvinnorna
            i synnerhet. Genom politikens utformning på hemmaplan kan vi naturligtvis
            styra detta delvis.
          </note>
          <note type="speaker">
            Anf. 13 GÖRAN LENNMARKER (m):
          </note>
          <note>
            Fru talman! De händelser som har skett i Europa den senaste tiden,
            med på sina håll framväxande aggressiv nationalism, och med valutaoro,
            kan komma att leda till protektionistiska strömningar.
          </note>
          <note>
            Vi känner från historien hur lätt det blir reaktioner som leder
            till att man försöker avskärma sig, minska samarbetet med andra
            länder.
          </note>
          <note>
            Mot den bakgrunden är det mycket angeläget att det europeiska
            integrationsarbetet fortsätter med all kraft. Det är också angeläget
            för Sverige att starkt betona att vi ser integrationsarbetet som
            en central del i strävan att skapa trygghet och säkerhet i hela
            Europa. Därför är det med tillfredsställelse jag konstaterar att
            den här förhandlingsuppläggningen finns och att förhandlingarna
            förhoppningsvis kommer i gång så snart som möjligt.
          </note>
          <note>
            Det räcker dock inte. Det är viktigt att också
          </note>
          <note>
            Sveriges röst hörs i den europeiska kören, och att vi nu med
            kraft betonar Sveriges beredskap och villighet att delta och på
            allt sätt stärka integrationsarbetet. Det vore intressant att
            höra vad statsrådet har för planer i just det avseendet.
          </note>
          <note>
            Anf. 14 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Jag hoppas att det framgår av den redovisning som
            jag gav tidigare att Sverige kommer att verka för frihandel inom
            EG såsom medlem i EG, och att vi inte minst kommer att slå vakt
            om de resultat som vi har uppnått på detta område i de avseenden
            där vi går längre än EG. Jag tänker på frihandelsavtalen med de
            baltiska länderna, och jag tänker på tekokvoterna.
          </note>
          <note>
            Jag vill också säga, som tillägg till det som Göran
          </note>
          <note>
            Lennmarker tog upp, att det finns ett annat område som ofta förbises
            men som enligt min mening har mycket stor betydelse, inte minst
            i nuvarande läge, nämligen GATT-förhandlingarna. Det räcker inte
            att driva det europeiska integrationsarbetet. Vi måste också verka
            för en frigörelse av världshandeln på global basis. Det finns
            nu, under de närmaste sex månaderna, ett gyllene tillfälle att
            slutföra de GATT-förhandlingar som har pågått under fem eller
            sex år. Det skulle sända en riktig signal i världsekonomin. Det
            skulle betyda mycket, inte bara för de europeiska länderna utan
            för världen i dess helhet, och inte minst u-länderna, om vi kunde
            nå resultat här. Jag försäkrar att vi på den fronten kommer att
            göra allt vad vi kan för att driva fram en tillfredsställande
            lösning.
          </note>
          <note type="speaker">
            Anf. 15 INGELA MÅRTENSSON (fp):
          </note>
          <note>
            Fru talman! Jag vill ställa en fråga om kärnavfall.
          </note>
          <note>
            Av det domstolsutslag som gällde Vallonien, som ju inte ville
            ta emot miljöfarligt avfall, framgick att
          </note>
          <note>
            Vallonien inte hade möjlighet att protestera mot skyldigheten
            att ta emot kärnavfall, eftersom det betraktas som varor.
          </note>
          <note>
            Nu undrar jag om vi enligt EES-avtalet, eller som
          </note>
          <note>
            EG-medlem, tvingas ta emot avfall från andra länder. Skulle t.ex.
            en lag kunna garantera att
          </note>
          <note>
            Sverige inte tvingas ta emot kärnavfall från andra länder?
          </note>
          <note>
            Anf. 16 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Svaret på den frågan är ja. Vi förbereder en sådan
            lag. Om jag inte missminner mig kommer det att läggas fram en
            proposition redan under hösten. Avsikten är att klart och tydligt
            deklarera att vi kan säga nej till detta. Det är helt i enlighet
            med EG:s regler.
          </note>
          <note type="speaker">
            Anf. 17 ELVY SÖDERSTRÖM (s):
          </note>
          <note>
            Fru talman! Dagens information visar att opinionen har tvingat
            regeringen till reträtt när det gäller användningen av de 50 miljoner
            som avsatts för informationsinsatser om det europeiska integrationsarbetet.
          </note>
          <note>
            Jag vill till att börja med deklarera att vi socialdemokrater
            inte tycker att detta är tillräckligt. Behoven ute i Folkbildningssverige
            är mycket stora, och det var en enhällig riksdag som uttalade
            att dessa pengar skulle användas på ett sådant sätt att det fick
            en folkbildningskaraktär.
          </note>
          <note>
            Sedan regeringen nu beslutat att tillskjuta ytterligare 10 miljoner
            till Fälldindelegationen, disponerar regeringen fortfarande 25
            miljoner för egna informationsinsatser. Med anledning av detta
            har den socialdemokratiska gruppen i konstitutionsutskottet begärt
            ett utskottsinitiativ, men den borgerliga majoriteten har vid
            dagens sammanträde avslagit denna begäran.
          </note>
          <note>
            Regeringen förfogar som sagt fortfarande över 25
          </note>
          <note>
            miljoner kronor, och man kan inte undgå misstanken att man vill
            använda dessa pengar för egen del.
          </note>
          <note>
            Nu undrar jag om statsrådet och regeringen är beredda att knapra
            på dessa 25 miljoner och avsätta ytterligare 10 miljoner -- sammanlagt
            35 miljoner kronor -- till Folkbildningssverige. Att behovet är
            stort har ju inte minst alla de ansökningar som inkommit till
            Fälldindelegationen visat.
          </note>
          <note>
            Anf. 18 Statsrådet ULF DINKELSPIEL
          </note>
          <note>
            (m):
          </note>
          <note>
            Fru talman! Det är inte fråga om någon reträtt. Det är fråga
            om att jag bl.a. har lyssnat på
          </note>
          <note>
            Fälldindelegationens önskemål. Av den reserv som jag hade på
            20 miljoner kronor har jag avsatt ytterligare 10 miljoner kronor
            till delegationen.
          </note>
          <note>
            Dessutom har jag tidigarelagt det här beslutet -- det medger
            jag gärna, och det skäms jag inte ett dugg för. Jag hade siktat
            på november--december för att kunna få full överblick över de
            olika önskemål som fanns. Nu har jag alltså, inte minst efter
            önskemål från Fälldindelegationen, tidigarelagt det här beslutet
            och gjort fördelningen 25--25. Det innebär att de anslag som finns
            för det här ändamålet är uttömda.
          </note>
          <note>
            När det gäller fördelningen mellan de två anslagen vill jag gärna
            säga att det inte är något lätt beslut.
          </note>
          <note>
            Behovet är oändligt på båda sidor. I
          </note>
          <note>
            regeringskansliets fall är det fråga om 25 miljoner kronor för
            att tillgodose alla de önskemål som framförs från olika håll,
            inte minst från riksdagen, om information om alla de frågor som
            rör både
          </note>
          <note>
            EES- och EG-problematiken. Inga andra pengar finns avdelade för
            detta ändamål.
          </note>
          <note>
            Jag kan som exempel peka på att bara ett utskick till hushållen
            kostar 6,5 miljoner kronor Det kommer i varje fall att aktualiseras
            före folkomröstningen.
          </note>
          <note>
            Beträffande bidrag till folkbildningsorganisationer får man inte
            glömma att detta är som toppen på ett isberg. Jag tror att det
            är 1,8 miljarder som avsätts för folkbildningsverksamhet. Det
            bedrivs en intensiv verksamhet. Jag får flera gånger i veckan
            inbjudningar att komma till Vuxenskolan,
          </note>
          <note>
            Medborgarskolan och ABF för att tala i olika kurser som rör EG.
            Jag välkomnar denna verksamhet. Den bedrivs inom ramen för de
            medel som dessa organisationer nu har. Nu tillför vi ytterligare
            medel för det ändamålet. De här två beloppen skall ses i relation
            till varandra i beaktande av detta.
          </note>
          <note>
            Överläggningen var härmed avslutad.
          </note>
          <note>
            2 § Information från regeringen om invandrarfrågor
          </note>
          <note>
            Anf. 19 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! FN har den 22 september 1992 beslutat att inte låta
            regeringen i Belgrad företräda
          </note>
          <note>
            Jugoslavien i världsorganisationen. Serbien--
          </note>
          <note>
            Montenegro skall således inte betraktas som successorstat till
            det forna Jugoslavien.
          </note>
          <note>
            Detta beslut föranleder Sverige att suspendera avtal med Jugoslavien.
            En generell översyn av avtalsläget mellan de båda länderna syftande
            till suspenderande eller uppsägning har påbörjats.
          </note>
          <note>
            Viseringsfrihetsavtalet suspenderas nu också.
          </note>
          <note>
            Detta har skett efter samråd med övriga nordiska länder.
          </note>
          <note>
            Regeringen vill understryka att skyddsbehövande från Bosnien--Hercegovina
            även i fortsättningen vid behov skall kunna få en fristad i Sverige.
            Därför har regeringen i dag beslutat att viseringsfrihet skall
            gälla gentemot medborgare från Bosnien--
          </note>
          <note>
            Hercegovina. Viseringsfriheten gentemot
          </note>
          <note>
            Slovenien och Kroatien kvarstår som tidigare.
          </note>
          <note>
            Innebörden av det upphävda viseringsfrihetsavtalet blir med stor
            säkerhet att färre personer från
          </note>
          <note>
            Serbien--Montenegro kommer att komma till
          </note>
          <note>
            Sverige. I flertalet fall har det emellertid vid prövningen visat
            sig att dessa, även om deras situation i hemlandet förvisso inte
            är särskilt hoppfull, likväl numera inte har tillräckliga skäl
            för att enligt utlänningslagen få stanna i Sverige. Bl.a.
          </note>
          <note>
            tillämpas i praktiken amnesti för män i vapenför ålder i Kosovo
            som inte inställer sig till värnpliktstjänstgöring.
          </note>
          <note>
            De ansökningar som har tagits upp till prövning har därför i
            regel avslagits.
          </note>
          <note>
            Det är regeringens bestämda ambition att de ändrade förutsättningarna
            inte skall innebära försämrade villkor för personer med skyddsbehov.
          </note>
          <note>
            Regeringen kommer därför att instruera
          </note>
          <note>
            Invandrarverket att vad gäller medborgare från
          </note>
          <note>
            Serbien-Montenegro som avser att söka asyl i
          </note>
          <note>
            Sverige, och som kan bedömas ha skyddsbehov, göra en generös
            bedömning vid prövningen av viseringsansökningar.
          </note>
          <note>
            Fru talman! Låt mig också i detta sammanhang ge en allmän bakgrund
            till den aktuella flyktingsituationen i Sverige.
          </note>
          <note>
            Under det senaste året har tillströmningen av asylsökande till
            Sverige varit större än någonsin tidigare. Detta får emellertid
            helt tillskrivas den tragiska och upprörande utvecklingen i det
            forna
          </note>
          <note>
            Jugoslavien. Den helt övervägande merparten av de asylsökande
            kommer från det forna Jugoslavien.
          </note>
          <note>
            Tillströmningen av asylsökande från andra delar av världen har
            däremot fortsatt att minska.
          </note>
          <note>
            I dagsläget finns ca 75 000 asylsökande på
          </note>
          <note>
            Invandrarverkets slussar och förläggningar. Av dessa kommer 80
            % från det forna Jugoslavien.
          </note>
          <note>
            Den senaste tiden har det kommit drygt 2 000
          </note>
          <note>
            asylsökande till Sverige varje vecka.
          </note>
          <note>
            Invandrarverket har på ett föredömligt sätt hanterat den stora
            tillströmningen av asylsökande.
          </note>
          <note>
            Alla asylsökande som har kommit till Sverige har fått ett värdigt
            mottagande.
          </note>
          <note>
            Genom riksdagens beslut att inrätta en utlänningsnämnd och genom
            att denna liksom
          </note>
          <note>
            Invandrarverket har fått ökade resurser för handläggning av asylansökningar,
            finns i dag större möjligheter än tidigare att korta handläggningstiden
            för ansökningarna om asyl i
          </note>
          <note>
            Sverige.
          </note>
          <note>
            Skälet till att väntetiderna fortfarande är avsevärda kan till
            stor del tillskrivas situationen i det forna
          </note>
          <note>
            Jugoslavien. I Bosnien-Hercegovina råder krigstillstånd. Förra
            hösten infördes vad man kallar verkställighetsstopp för avvisningar
            till det forna
          </note>
          <note>
            Jugoslavien. Detta verkställighetsstopp har successivt hävts.
          </note>
          <note>
            Redan i våras hävdes verkställighetsstoppet vad gäller Kroatien
            och Makedonien. Under sommaren har Invandrarverket också börjat
            fatta beslut bl.a.
          </note>
          <note>
            för asylsökande från Kosovoprovinsen.
          </note>
          <note>
            Invandrarverket och Utlänningsnämnden har genom att följa utvecklingen
            i området och genom informationer från bl.a. FN:s flyktingkommissariat
            kunnat konstatera att situationen är sådan att beslut om avvisning
            nu kan fattas till alla delar av det forna Jugoslavien utom krigsområdena,
            t.ex.
          </note>
          <note>
            Bosnien-Hercegovina.
          </note>
          <note>
            Vid asylprövningen kommer naturligtvis alla asylsökandes individuella
            situation att vara avgörande. Mycket stor försiktighet iakttas
            vid risk för trakasserier och förföljelse. De personer som har
            flyktingskäl eller flyktingliknande skäl kommer att få stanna
            i Sverige.
          </note>
          <note>
            Beroende på verkställighetsstoppet och det stora antalet personer
            som har kommit till Sverige under den senaste tiden är väntetiden
            på beslut fortfarande lång. Även under verkställighetsstoppet
            har asylansökningarna utretts. Skälet till att vi har många asylsökande
            som inte kan få sina ansökningar om asyl prövade är således den
            mycket besvärliga situationen i det forna Jugoslavien.
          </note>
          <note>
            Det är inte bara Sverige som har fått motta ett stort antal asylsökande.
            Till bl.a. Österrike, Ungern,
          </note>
          <note>
            Tyskland, Schweiz, Kroatien och Slovenien har ett mycket stort
            antal personer sökt sig. Inte sedan andra världskriget har så
            många människor varit på flykt i Europa. Omkring 2,5 miljoner
            människor har tvingats lämna sina hem.
          </note>
          <note>
            Under flera år har det inom ramen för Europarådet pågått ett
            arbete i syfte att utforma en gemensam europeisk politik för agerande
            i samband med den nu aktuella typen av massflyktssituationer.
            Tyvärr har detta arbete hittills inte lett till något konkret
            resultat.
          </note>
          <note>
            Sverige har under det senaste året mycket aktivt arbetat för
            en mekanism för ett gemensamt ansvarstagande vid massflyktssituationer
            i Europa.
          </note>
          <note>
            Det har skett inom den s.k. Wienprocessen i anslutning till Europarådet,
            hos FN:s flyktingkommissarie och i ESK. En informell internationell
            arbetsgrupp under svensk ledning arbetar med utformningen av ett
            sådant arrangemang.
          </note>
          <note>
            Regeringen kommer självfallet att fortsätta att verka för ett
            samlat europeiskt agerande på det flyktingpolitiska området. I
            december i år övertar
          </note>
          <note>
            Sverige ordförandeskapet för den europeiska säkerhetskonferensen,
            ESK. Det ger nya möjligheter att driva dessa frågor vidare. Det
            är också vår förhoppning att Sverige skall kunna påverka EG i
            dessa frågor.
          </note>
          <note>
            I sitt anförande vid ESK:s toppmöte i Helsingfors den 12 juli
            poängterade statsministern behovet av och redogjorde för förutsättningarna
            för en sameuropeisk politik inom detta område.
          </note>
          <note>
            På bl.a. svenskt initiativ kallade FN:s flyktingkommissarie till
            en konferens den 29 juli om den jugoslaviska flyktingsituationen.
            Resultatet blev att staterna kraftigt fördömde den etniska rensningen
            och att UNHCR fick ett ökat ekonomiskt bistånd från de deltagande
            länderna till insatser för att ge skydd och bistå hjälpbehövande
            och flyktingar i det forna Jugoslavien. Syftet är att möjliggöra
            för flyktingarna att stanna i närområdet och att de skall kunna
            återvända hem när läget så tillåter.
          </note>
          <note>
            Sverige har under detta år bidragit med 80 miljoner kronor. FN
            har presenterat en ny appell inför vintern. Det finns fortfarande
            stora behov av insatser såväl via UNHCR som bilateralt.
          </note>
          <note>
            Regeringen kommer att föreslå att ytterligare 150
          </note>
          <note>
            miljoner kronor inom biståndsramen avsätts för insatser i krigets
            närområde. Detta kommer att meddelas UNHCR i Genève i morgon.
          </note>
          <note>
            Vår flyktingpolitik skall föras i en anda av internationalism
            och humanitet. Vi kan bara i ringa omfattning själva påverka hur
            många människor som söker sig hit. Antalet asylsökande är avhängigt
            av situationen i resp. länder.
          </note>
          <note>
            Men det är också viktigt att de resurser som avsätts för flyktingmottagandet
            används så effektivt som möjligt.
          </note>
          <note>
            Till årsskiftet kommer en särskild utredare att presentera förslag
            om hur flyktingmottagningen skall kunna effektiviseras och utföras
            mer kostnadseffektivt. Förslag lämnas också om hur långa väntetider
            på förläggningarna skall kunna motverkas och hur bl.a. frivilligorganisationerna
            skall kunna engageras.
          </note>
          <note>
            Regeringen har genom krisuppgörelsen kommit överens med Socialdemokraterna
            om en sänkning av dagbidraget till asylsökande. Regeringen har
            i dag fattat beslut om att dagbidraget för asylsökande skall sänkas
            med 10 kronor för vuxna asylsökande.
          </note>
          <note>
            För barn är sänkningen något mindre. Familjer med fler än två
            barn kommer att få vidkännas en större sänkning av dagbidraget.
            Sänkningen kommer att träda i kraft den 1 december.
          </note>
          <note>
            Målet för flyktingpolitiken är att ge människor skydd undan förföljelse
            och förtryck.
          </note>
          <note>
            Asylprövningen bör således i första hand ta sikte på skyddsbehovet.
            Det var bakgrunden till att regeringen avskaffade den s.k. väntetidspraxisen
            vid årsskiftet.
          </note>
          <note>
            Handläggningstiderna för asylsökande från andra länder än det
            forna Jugoslavien har nu minskat avsevärt. Den s.k. treterminsregeln,
            som innebär att barnfamiljer får uppehållstillstånd om de väntat
            så länge att barnen hunnit gå tre terminer i svensk skola, kommer
            därför att bli aktuell endast i ett mycket begränsat antal fall
            frånsett de f.d.
          </note>
          <note>
            jugoslaverna.
          </note>
          <note>
            Tillämpningen av treterminsregeln på alla barnfamiljer från det
            forna Jugoslavien kommer att få till följd att denna undantagsregel
            kommer att få karaktären av huvudregel. Regeringen har mot denna
            bakgrund i dag beslutat att låta den s.k.
          </note>
          <note>
            treterminsregeln i utlänningsförordningen utgå.
          </note>
          <note>
            Att treterminsregeln upphör hindrar inte att det kan finnas enstaka
            familjer som på grund av lång vistelsetid och faktisk anknytning
            i det individuella fallet kan få tillstånd att stanna av humanitära
            skäl.
          </note>
          <note>
            Men några tidsrelaterade schablonregler skall inte tillämpas.
          </note>
          <note>
            Fru talman! Jag har inför riksdagen velat redovisa en samlad
            bild av regeringens flyktingpolitik.
          </note>
          <note>
            Grunden är att människor som söker skydd skall få det i vårt
            land. Vi arbetar för ett gemensamt europeiskt ansvar och för att
            UNHCR effektivt skall kunna ge skydd och humanitär hjälp i krisområden.
            Samtidigt skall flyktingmottagandet här hemma vara effektivt och
            humant.
          </note>
          <note type="speaker">
            Anf. 20 GULLAN LINDBLAD (m):
          </note>
          <note>
            Fru talman! Det var bra att riksdagen fick denna samlade redovisning
            rörande flyktingpolitiken.
          </note>
          <note>
            Vi i socialförsäkringsutskottet var förvånade och besvikna över
            att vi inte fann ett enda förslag i dessa mycket brännande och
            heta frågorna i den propositionsförteckning som överlämnades till
            riksdagen den 5 oktober. Jag har även i annat sammanhang ställt
            ett par frågor till invandrarministern, och vi har därför möjlighet
            att diskutera frågorna vidare.
          </note>
          <note>
            Om jag har förstått saken rätt kommer det att råda viseringsplikt
            för människor som kommer från det forna Jugoslavien, frånsett
            medborgare från
          </note>
          <note>
            Bosnien-Hercegovina, Slovenien och Kroatien.
          </note>
          <note>
            Detta har Invandrarverket begärt länge. På
          </note>
          <note>
            Invandrarverket har man fullständigt knäat under uppgifterna.
          </note>
          <note>
            Socialförsäkringsutskottet gjorde ett enigt uttalande den 13
            augusti om behovet av tillfälliga uppehållstillstånd för asylsökande
            framför allt från
          </note>
          <note>
            Bosnien-Hercegovina. Men detta bör även kunna gälla människor
            som kommer från det forna
          </note>
          <note>
            Sovjetunionen. Jag undrar om vi relativt omgående kan vänta oss
            ett sådant förslag, som såvitt vi vet är under utarbetande? Att
            det ena har hänt förskjuter inte behovet av det andra.
          </note>
          <note>
            Det är bra att vi arbetar i internationell anda och att vi gör
            det med medmänsklighet. Detta tror jag att samtliga i denna kammare
            kan slå fast. Det är också viktigt att vi säger att vi inte tar
            hit några flyktingar, vilket vi möter i debatten, utan att de
            kommer hit, och då har vi skyldighet att ta emot dem enligt de
            lagar och regler som vi har.
          </note>
          <note>
            Det är viktigt att vi tar emot de människor som har de största
            skyddsbehoven. Jag vill därför ställa en fråga till invandrarministern.
            Är det ändå inte dags att vi gemensamt sätter oss ned i en parlamentarisk
            utredning och ser över hela utlännings- och flyktinglagstiftningen?
            Vi i Sverige har faktiskt inte möjlighet att ta emot så många
            flyktingar som vi har fått göra under det senaste året. Det kanske
            blir
          </note>
          <note>
            100 000 innan detta år är till ända.
          </note>
          <note>
            Anf. 21 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! När det gäller frågan om de tillfälliga uppehållstillstånden
            lät socialförsäkringsutskottet i somras via ett pressmeddelande
            meddela att man ville att denna fråga skulle utredas. Sedan sade
            socialförsäkringsutskottet att man väntade på förslag i riksdagen
            under hösten om flyktingpolitiken.
          </note>
          <note>
            Regeringen har i dag fattat en rad beslut, och de kommer i vissa
            avseenden att anmälas senare för kännedom till riksdagen. Men
            det har inte funnits något formellt behov av att föra dessa frågor
            till riksdagen för beslut.
          </note>
          <note>
            Beträffande frågan om de tillfälliga uppehållstillstånden finns
            det ett förslag färdigt.
          </note>
          <note>
            Frågan bereds. Något slutligt politiskt ställningstagande har
            inte gjorts om detta skall föras till riksdagen eller inte. Jag
            har tagit upp frågan i det flyktingpolitiska rådet, där flyktingorganisationerna,
            våra myndigheter och samtliga riksdagspartier är företrädda. Resultatet
            av denna överläggning var att man var övervägande kritisk till
            att införa ett särskilt institut för den situation som råder i
            Jugoslavien i dag. Men något slutligt ställningstagande har inte
            gjorts.
          </note>
          <note>
            Frågan om tillfälliga uppehållstillstånd och en eventuellt kommande
            situation i Sovjetunionen utreds av Per-Erik Nilsson. Han förväntas
            lägga fram sina förslag under hösten. Det är naturligtvis min
            avsikt att i görligaste mån lägga fram förslag i riksdagen utifrån
            den utredningen.
          </note>
          <note type="speaker">
            Anf. 22 MAUD BJÖRNEMALM (s):
          </note>
          <note>
            Fru talman! Det var en intressant redogörelse om flyktingpolitiken
            som Birgit Friggebo gav. Det är många punkter i den som jag skulle
            vilja diskutera.
          </note>
          <note>
            Jag förutsätter därför att Birgit Friggebo kommer att delta i
            den allmänpolitiska debatten nästa vecka och diskutera flyktingpolitiken.
          </note>
          <note>
            Det är bra att regeringen äntligen vidtar åtgärder för att begränsa
            den stora asylinströmningen, även om jag förstår att det för en
            folkpartist måste vara ett beslut under galgen. Det verkar också
            som om regeringen inför visumtvång därför att Danmark har gjort
            det och därför att Norge diskuterar det.
          </note>
          <note>
            Danmark har under det första halvåret i år tagit emot lika många
            asylsökande som Sverige gör per vecka.
          </note>
          <note>
            Jag tycker att Birgit Friggebo ger en glättad bild av verkligheten
            och de problem som finns. 75 000
          </note>
          <note>
            människor är inskrivna på våra flyktingförläggningar, varav drygt
            55 000 kommer från det forna Jugoslavien. Inför vintern vet vi
            inte vad som kommer att hända. Invandrarverket har sagt att man
            kan ta fram ytterligare 30 000 bäddar, så att det den sista december
            finns 100 000 bäddar.
          </note>
          <note>
            Sedan vet man inte vad som kommer att ske. Även om verket arbetar
            föredömligt börjar man närma sig gränsen för vad man klarar av.
          </note>
          <note>
            Min fråga till Birgit Friggebo är: Vilka planer har regeringen
            för tiden efter den sista december? Kan regeringen tänka sig att
            ta upp en diskussion med övriga nordiska länder om att göra en
            fördelning av de asylsökande?
          </note>
          <note>
            Anf. 23 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Beträffande den allmänpolitiska debatten har jag
            framfört önskemål till kammaren om att flyktingpolitiken tas upp
            under onsdag eftermiddag, eftersom det skulle underlätta mina
            möjligheter att delta i den debatten. Jag lovar emellertid att
            göra vad jag kan för att kunna delta i den.
          </note>
          <note>
            Utgångspunkten för beslutet om upphävande av viseringsfrihetsavtalet
            är FN:s beslut om att
          </note>
          <note>
            Serbien-Montenegro inte är successorstat till det forna Jugoslavien.
            Med detta beslut har vi velat minska skadeverkningarna av detta
            FN-beslut genom viseringsfriheten gentemot Bosnien-
          </note>
          <note>
            Hercegovina för att tydliggöra det som visserligen tidigare redan
            har gällt i praktiken, nämligen att människor som söker skydd
            här i Sverige från det krigsområdet skall kunna få skydd här.
            Vi ger också alldeles särskilda instruktioner till Invandrarverket
            när det gäller personer som kan befaras behöva skydd och som kommer
            bl.a. från Kosovo. En sådan ordning känner vi i Sverige till från
            tidigare, bl.a. när det gäller flyktingar från Chile. Hela syftet
            är att säkerställa att de människor som riskerar trakasserier
            och förföljelse, vilket förekommer i
          </note>
          <note>
            Kosovo, skall kunna få skydd om de söker sig till
          </note>
          <note>
            Sverige.
          </note>
          <note>
            Maud Björnemalm frågade vad som kommer att hända efter den sista
            december. De beslut som nu fattas av Invandrarverket och av
          </note>
          <note>
            Utlänningsnämnden mot bakgrund av den förändrade situation som
            råder i dag, inte minst när det gäller krigsvägrarna, innebär
            ju att man kommer att kunna verkställa fler avvisningar till
          </note>
          <note>
            Serbien-Montenegro. I praktiken råder det amnesti för krigsvägrarna.
            Detta är en successiv utveckling som vi genom studier på platsen
            har kunnat konstatera.
          </note>
          <note>
            Det beslut om viseringstvång beträffande Serbien-
          </note>
          <note>
            Montenegro och Makedonien kommer med nödvändighet, det sade jag
            också i mitt inledningsanförande, att innebära att färre personer
            som inte har ett primärt skyddsbehov kommer att söka sig hit.
          </note>
          <note type="speaker">
            Anf. 24 BERITH ERIKSSON (v):
          </note>
          <note>
            Fru talman! Jag vill också tacka kulturministern för den här
            informationen. Den var välkommen.
          </note>
          <note>
            1951 fick vi FN:s flyktingkommission, och alltsedan dess har
            denna fungerat bra. Nu är det en ny situation med nya typer av
            flyktingar och flyktingorsaker i Europa. Det behövs därför nya
            instrument för att hantera dessa saker. Det är ett problem som
            är gemensamt för hela Europa. Saker händer väldigt snabbt. Det
            är ju inte bara från det forna Östeuropa som man kan befara stora
            flyktingströmmar. Under den senaste tiden inger också det som
            händer i Turkiet stor oro. Det finns obehagliga likheter med händelserna
            i Jugoslavien.
          </note>
          <note>
            Kulturministern redogjorde för att man i det här arbetet i Europarådet
            inte har haft någon större framgång. Jag undrar om ESK-processen
            är en framkomligare väg och hur pass allvarligt regeringen arbetar
            på den linjen. Har man exempelvis utsett någon huvudman för det
            arbetet?
          </note>
          <note>
            Till sist vill jag fråga: Vad händer egentligen med asylsökande
            från Kosovo?
          </note>
          <note>
            Anf. 25 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Jag delar Berith Erikssons uppfattning om att den
            här typen av massflyktssituationer beroende på krig, miljökatastrofer
            eller andra katastrofer inte bara är hänförliga till Östeuropa,
            och då inte bara till Jugoslavien.
          </note>
          <note>
            Det här visar på behovet av ett mycket aktivt arbete för att
            säkerställa mänskliga rättigheter, för att säkerställa regelverk
            som gör att man kan få en ekonomisk tillväxt och över huvud taget
            bättre levnadsförhållanden för människorna i dessa länder.
          </note>
          <note>
            Som jag redovisade har vi från svensk sida sedan december förra
            året varit mycket aktiva för att få fram någon form av europeisk
            mekanism för ett gemensamt ansvarstagande för sådana här situationer.
            Det finns alltså en arbetsgrupp som
          </note>
          <note>
            Sverige leder.
          </note>
          <note>
            Det gäller nu att hitta ett internationellt forum som är lämpligt
            för att processa en sådan här mekanism.
          </note>
          <note>
            Ett sådant forum är ESK, som har visat sig vara snabb i hanteringen
            när det gällt att komma fram till gemensamma ståndpunkter. ESK:s
            beslut har utan stora byråkratiska omgångar också respekterats
            av de deltagande länderna.
          </note>
          <note>
            Huvudmän för det här får anses vara utrikesministern och statsministern,
            som också har engagerat sig i dessa frågor.
          </note>
          <note type="speaker">
            Anf. 26 IAN WACHTMEISTER (nyd):
          </note>
          <note>
            Fru talman! Bättre sent än aldrig, kan man säga om detta. Man
            kan dock fråga sig varför ingenting gjordes tidigare, då det kom
            så många förslag och larmsignaler.
          </note>
          <note>
            Sedan vill jag påpeka att det inte är Jugoslaviens fel att Sverige
            under den här tiden har tagit emot ungefär fem gånger fler asylsökande
            och flyktingar än resten av Norden. Felet ligger hos svensk flyktingpoltik.
            Man tog ju t.o.m. bort luciabeslutet och sände sedan ut fullständigt
            felaktiga signaler.
          </note>
          <note>
            Jag har en fråga vad gäller den ekonomiska sidan:
          </note>
          <note>
            Vad gör man när det gäller kostnaderna för flyktingmottagningen
            med de mellanhänder, med det geschäft som pågår och med det skrämmande
            slöseri som nu visar sig? Det handlar om enorma summor. Vi återkommer
            till detta i den allmänpolitiska debatten. Men är det några åtgärder
            på gång?
          </note>
          <note>
            Och sedan en annan sak: Är Birgit Friggebo införstådd med den
            allmänna politiken att vi i
          </note>
          <note>
            Sverige skall hjälpa människor där de, inte vi, är?
          </note>
          <note>
            Nästa fråga: Vad säger ministern om en hopslagning av flykting-
            och invandrarpolitiska frågor med biståndsfrågor i ett departement,
            i ett utskott och hos en minister?
          </note>
          <note>
            Till sist: Jag tillstyrker också vad Gullan Lindblad tidigare
            sade, nämligen att vi nu i en bred parlamentarisk utredning måste
            se över hela flykting- och utlänningslagstiftningen.
          </note>
          <note>
            Anf. 27 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Ian Wachtmeister säger att det är
          </note>
          <note>
            Sveriges, inte Jugoslaviens, fel att människor söker sig hit.
            Det är ett mycket uppseendeväckande uttalande mot bakgrund av
            det förtryck och det våld som finns och som innebär att människor
            tvingas lämna sina hem. De allra flesta har sökt sig till stater
            och länder i krigets närhet. Några har sökt sig till Sverige.
            Vi har internationella förpliktelser att när människor kommer
            hit ge dem skydd. Detta skall vi i Sverige fortsätta med. Det
            är med glädje som jag kan konstatera att det i många uttalanden
            i denna kammare finns en bred anslutning för en sådan politik.
          </note>
          <note>
            Vidare säger Ian Wachtmeister att det gavs en signal genom att
            vi upphävde det s.k. 13 decemberbeslutet. Men det lustiga är att
            efter den signal som då gavs har antalet asylsökande från andra
            länder utom Jugoslavien halverats. Det beror på utvecklingen i
            vår omvärld, där krigshärdar har blivit fredsområden och där många
            länder i dag tar de första stegen på demokratins svåra väg, där
            man inför flerpartisystem, där man har val och där man tidigare
            hade diktatorer. Det visar mycket tydligt på att det är händelserna
            i vår omvärld som är den ursprungliga och grundläggande orsaken
            till att människor söker sig bort från sina hem.
          </note>
          <note>
            När det gäller kostnaderna för förläggningsverksamheten redovisade
            jag att en utredning tillsatts, som kommer att lägga fram förslag
            vid årsskiftet beträffande en effektiviserad mottagningsverksamhet.
            Invandrarverket har nu omförhandlingar av en del avtal. Man har
            en ny organisation för upphandling. Dessutom har
          </note>
          <note>
            Invandrarverket självt gjort utredningar, där man konstaterar
            fel och brister. Det är en bra utgångspunkt för möjligheterna
            att få en effektivare verksamhet. Det är bra att man i denna kammare
            håller tummen på ögat när det gäller slöseri. Men det intressanta
            när det gäller Ny demokrati är att det i stort sett är en enda
            post i budgeten som man ständigt granskar.
          </note>
          <note>
            Jag har ingen anledning att här i kammaren redovisa synpunkter
            på hur regeringen organiserar sitt departementala arbete. Jag
            redovisade här i min anmälan att vi i morgon i Genève hos UNHCR
          </note>
          <note>
            kommer att bidra med ytterligare 150 miljoner kronor för insatser
            i närområdet. Sverige är en av de största bidragsgivarna beträffande
            flyktingkommissariatens arbete i olika flyktingläger världen runt
            -- i Somalia, i Afghanistan, i
          </note>
          <note>
            Kambodja osv. Därför finns det en koppling mellan u-hjälpspolitik
            och humanitärt bidrag till olyckliga människor i flyktingläger
            runt om i vår olyckliga värld.
          </note>
          <note>
            Jag ber om ursäkt för att jag inte gav Gullan
          </note>
          <note>
            Lindblad svar direkt på den fråga som också Ian
          </note>
          <note>
            Wachtmeister nu aktualiserar, nämligen frågan om en parlamentarisk
            utredning om utlänningslagstiftningen beträffande asylreglerna.
          </note>
          <note>
            Jag har tidigare i olika sammanhang sagt att parallellt med det
            internationella arbete som vi med kraft bedriver för att få fram
            något slags europeisk mekanism vid massflyktssituationer bör en
            parlamentarisk utredning genomlysa utlänningslagens regler om
            asyl.
          </note>
          <note type="speaker">
            Anf. 28 IAN WACHTMEISTER (nyd):
          </note>
          <note>
            Herr talman! Jag vill bara påpeka att vi i Ny demokrati vill
            föra en mycket human politik och försöka se till att man hjälper
            fler. Men vi i Sverige har inte gjort det, utan vi har hjälpt
            fel människor därför att vi har haft fel politik. Politiken har
            icke varit framgångsrik, och man backar nu från den. Då skall
            man inte försöka skylla på oss.
          </note>
          <note>
            Faktum är att Sverige öppnade sig och att fem gånger fler har
            kommit hit än som kommit till de nordiska länderna.
          </note>
          <note>
            Sedan några ord om de fel och brister vid upphandlingen som man
            nu skall undersöka. Jag vill bara påpeka att sannolikt rör det
            sig i denna klantiga hantering med bristande affärsmässighet om
            belopp i miljardklassen.
          </note>
          <note>
            Vad gäller de frågor som vi i Ny demokrati tar upp vill jag påpeka
            att vi har tagit upp en mängd frågor i denna kammare. Om ministern
            hade varit här i går t.ex. kunde hon ha hört att det är så. Det
            handlar om en mängd frågor, alltså inte bara om denna.
          </note>
          <note>
            Däremot är den här frågan lämplig att ta upp i det här fallet.
          </note>
          <note type="speaker">
            Anf. 29 PIERRE SCHORI (s):
          </note>
          <note>
            Herr talman! Jag börjar med att instämma i vad
          </note>
          <note>
            Birgit Friggebo sade i sin första replik till Ian
          </note>
          <note>
            Wachtmeister. Birgit Friggebo sade att hon gav en samlad bild
            av regeringens flyktingpolitik. En bit fattas ändå, tycker jag,
            och det är då fråga om kampen mot okunskap och fördomar, kampen
            mot rasistiska tendenser och främlingsfientlighet i vårt eget
            samhälle men också i vår egen riksdag, som föregående talare här
            har gett uttryck för.
          </note>
          <note>
            Därför skulle jag vilja fråga statsrådet: Vilka planer har statsrådet
            och hennes regering på att medverka i den viktiga kampen mot fördomar
            och för solidaritet och upplysning i vårt eget land i dessa frågor?
          </note>
          <note>
            Anf. 30 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! För det första har vi en viktig fråga gemensam.
            Den handlar naturligtvis om att bedriva opinionsbildning. Vi måste
            bemöta felaktigheter och fördomar. Vi måste även sprida kunskap
            om verkligheten, inte minst sådan den ter sig i vår omvärld, och
            om sådant som skapar flyktingströmmar till vårt land.
          </note>
          <note>
            För det andra är det viktigt att de människor som kommer hit
            känner sig trygga här, så att de inte utgör en orsak till att
            andra människor känner främlingsfientlighet. En sådan viktig fråga
            är möjligheterna att lära sig det svenska språket, att kunna kommunicera
            också med oss svenskar och att kunna uttrycka inte bara tankar,
            utan också känslor tillsammans med oss svenskar. Jag tror att
            vi i alltför hög grad har brustit när det gällt att se behoven
            av att alla de som har tillåtelse att stanna här i Sverige skall
            kunna lära sig svenska. Det gäller våra ungdomar, men också kvinnorna.
          </note>
          <note>
            För det tredje är det viktigt att vi kan understödja olika projekt
            som gör att invandrare och svenskar kan mötas. De tio miljoner
            som riksdagen avsatte i våras för åtgärder mot främlingsfientlighet
            och rasism har inriktningen att framför allt invandrarungdomar
            och svenska ungdomar på olika sätt skall kunna mötas för att få
            ökad förståelse för varandra.
          </note>
          <note>
            Jag är av den absoluta övertygelsen att kunskap motverkar fördomar.
            Många av de yttringar, de brev och andra informationer som jag
            får ifrån människor som är rädda för invandrarna har sin grund
            i okunskap.
          </note>
          <note type="speaker">
            Anf. 31 MAJ-LIS LÖÖW (s):
          </note>
          <note>
            Herr talman! Låt mig först understryka att det faktiskt alltid
            är ursprungslandets fel att människor känner sig tvingade att
            ge sig av. Även om det skulle visa sig att man inte har så starka
            skäl att man får flyktingstatus här i landet, är det ofta en fullkomligt
            orimlig diskriminering eller en minoritetspolitik som ligger bakom.
          </note>
          <note>
            Jag vill fråga invandrarministern: Om det över huvud taget var
            tänkbart för en folkpartistisk invandrarminister att införa ett
            visumtvång, hade det inte varit lyckligare att göra detta något
            tidigare? Min utgångspukt för frågan är inte riktigt densamma
            som Ian Wachtmeisters. Jag är mer bekymrad över de människor som
            kanske har gjort sig av med allt de hade hemma för att få råd
            att ge sig av till Sverige. Nu blir de sittande här i åratal,
            därför att vi har byggt upp obalanser i behandlingen av flyktingärendena.
            Vi hamnar nu i en så ansträngd situation att vi t.o.m. måste ge
            upp treterminsregeln, vilket jag tycker är en fruktansvärd kapitulation
            riktad mot humaniteten.
          </note>
          <note>
            Jag vill bara fråga Birgit Friggebo: I valet mellan att ha infört
            visumtvång litet tidigare och att för barnens skull slippa ge
            upp treterminsregeln, vad hade Birgit Friggebo valt?
          </note>
          <note>
            Anf. 32 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det som är sanning i dag kanske inte var sanning
            i går. Verkligheten förändras. Vi hade verkställighetsstopp beträffande
            Kosovo fram till sommaren. Då kom det besked från flyktingkommissarien
            om att man bedömde att det fanns personer som lämnade Kosovo som
            inte hade det primära skyddsbehov som innebar att flyktingkommissarien
            ville rekommendera att länderna höll sina gränser öppna. Då, först
            då, började invandrarverket att fatta avvisningsbeslut.
          </note>
          <note>
            Så sent som i måndags fattade Utlänningsnämnden ett beslut beträffande
            krigsvägrare. Det kommer naturligtvis att vara praxisstyrande
            också för
          </note>
          <note>
            Invandrarverkets beslutsfattande. Man konstaterar, på grund av
            de informationer som man har skaffat sig genom resor i området
            och andra informationer, att amnestiregler numera i praktiken
            tillämpas för krigsvägrare. Det är bakgrunden till att Invandrarverket
            nu har börjat fatta belsut här i Sverige.
          </note>
          <note>
            Det är den osäkra situationen i Kosovo som har varit grunden
            till att man inte tidigare har fattat beslut. Vi vet att det fortfarande
            finns människor i
          </note>
          <note>
            Kosovo som trakasseras och förföljs, och som kan komma att ha
            ett skyddsbehov. I den mån vi från
          </note>
          <note>
            Sveriges sida kan hjälpa till genom att nu tillämpa generösa
            viseringsregler skall vi göra det.
          </note>
          <note type="speaker">
            Anf. 33 MAJ-LIS LÖÖW (s):
          </note>
          <note>
            Herr talman! Det har varit möjligt även tidigare att ge Invandrarverket
            sådana instruktioner, om det över huvud taget behövs. Jag tror
            att man vet, att personer med starka skyddsbehov skall ha en chans,
            även om de inte har ett visum med sig när de kommer till gränsen.
            Man skall bevilja visum om människor kommer till en svensk representation
            någonstans utomlands och har ett starkt skyddsbehov.
          </note>
          <note>
            Det hade också tidigare varit möjligt att införa en sådan här
            visumregel, med dessa mycket starka begränsningar eller instruktioner.
          </note>
          <note>
            Anf. 34 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det jag redovisade tidigare var beslutssituationen
            här i Sverige. Dagens beslut om att införa viseringstvång har
            ju sin grund i FN-
          </note>
          <note>
            beslutet. Där konstaterar man att Serbien-
          </note>
          <note>
            Montenegro inte är successorstat till det forna
          </note>
          <note>
            Jugoslavien. Därmed uppkommer frågan om att gå igenom samtliga
            de bilaterala avtal som vi har med det forna Jugoslavien. Viseringsavtalet
            är ett av de avtalen.
          </note>
          <note>
            Överläggningen var härmed avslutad.
          </note>
          <note>
            3 § Ledigheter
          </note>
          <note>
            Förste vice talmannen meddelade att Karl-Göran
          </note>
          <note>
            Biörsmark (fp) ansökt om ledighet för FN-uppdrag under tiden
            den 17 oktober--den 16 november.
          </note>
          <note>
            Kammaren biföll denna ansökan.
          </note>
          <note>
            Förste vice talmannen anmälde att Lola Björkquist
          </note>
          <note>
            (fp) skulle tjänstgöra som ersättare för Karl-Göran
          </note>
          <note>
            Biörsmark.
          </note>
          <note>
            Förste vice talmannen meddelade att Mona Saint
          </note>
          <note>
            Cyr (m) ansökt om ledighet för FN-uppdrag under tiden den 21
            oktober--den 20 november.
          </note>
          <note>
            Kammaren biföll denna ansökan.
          </note>
          <note>
            Förste vice talmannen anmälde att Anna Lindgren
          </note>
          <note>
            (m) skulle tjänstgöra som ersättare för Mona Saint
          </note>
          <note>
            Cyr.
          </note>
          <note>
            4 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1992/93:7 till socialförsäkringsutskottet
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1992/93:10 Film- och videoavtalet och statens stöd till filmkulturell
            verksamhet
          </note>
          <note>
            1992/93:21 Det svenska elsäkerhetsarbetet
          </note>
          <note>
            1992/93:27 Ändrad handels- och föreningsregistrering
          </note>
          <note>
            1992/93:41 Kapital för tillväxt
          </note>
          <note>
            1992/93:43 Ökad konkurrens i kommunal verksamhet
          </note>
          <note>
            Motionerna
          </note>
          <note>
            med anledning av prop. 1991/92:174 Förslag till lag om krigsmateriel
          </note>
          <note>
            1992/93:U1 av Birgitta Hambraeus (c)
          </note>
          <note>
            1992/93:U2 av Stefan Attefall och Rose-Marie
          </note>
          <note>
            Frebran (kds)
          </note>
          <note>
            1992/93:U3 av Lars Werner m.fl. (v)
          </note>
          <note>
            1992/93:U4 av Maj Britt Theorin m.fl. (s)
          </note>
          <note>
            1992/93:U5 av Robert Jousma (nyd)
          </note>
          <note>
            1992/93:U6 av Ingela Mårtensson (fp)
          </note>
          <note>
            1992/93:U7 av Hans Göran Franck m.fl. (s)
          </note>
          <note>
            1992/93:U8 av Pierre Schori m.fl. (s)
          </note>
          <note>
            6 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 8 oktober
          </note>
          <note>
            1992/93:5 av Lars-Erik Lövdén (s) till justitieministern om åtgärder
            mot den ekonomiska brottsligheten:
          </note>
          <note>
            Den ekonomiska brottsligheten är ett stort och växande problem
            i det svenska samhället. Den är på väg att nå en omfattning som
            är direkt samhällsfarlig. Eko-brotten kostar skattebetalarna tiotals
            miljarder kronor årligen. Någon säker och bestämd uppgift om den
            exakta omfattningen finns inte men att det är fråga om mycket
            stora belopp står alldeles klart. Enligt en nyligen gjord uppskattning
            kan det i värsta fall handla om så mycket som 60 miljarder kronor.
            Bakom det finansiella systemets kollaps finns också tvivelaktiga
            ekonomiska transaktioner.
          </note>
          <note>
            Bakom många av de 17 400 bolagskonkurser som inträffat under
            1991 låg det ekonomiska brott. De särskilda branschstudier som
            Brottsförebyggande rådet genomfört visar också på en omfattande
            ekonomisk brottslighet.
          </note>
          <note>
            Den ekonomiska brottsligheten orsakar stora skadeverkningar för
            såväl samhället som för enskilda medborgare. Bolagskonkurserna
            under förra året ledde till att 50 000 personer blev arbetslösa.
            Eko-brottsligheten utgör också ett hot mot en sund marknadsekonomi.
            Konkurrensen snedvrids så att seriösa företagare får mycket svårt
            att klara sig. I den nuvarande ekonomiska krisen är detta ett
            särskilt allvarligt problem.
          </note>
          <note>
            Den ekonomiska brottsligheten har tagit sig allt allvarligare
            och svårbemästrade former. Samtidigt har samhällets och då särskilt
            polisens resurser för denna brottsbekämpning allvarligt försämrats.
          </note>
          <note>
            Regeringen har hittills visat ett uppenbart ointresse för frågan.
            Regeringen har uttryckligen undantagit eko-brottsligheten som
            prioriterat område. I
          </note>
          <note>
            regeringsdeklarationen berörs inte heller med ett ord den allvarliga
            situationen. Genom sin politik ger regeringen i praktiken eko-brottslingarna
            ökat svängrum.
          </note>
          <note>
            Redan den 7 januari i år redovisade Riksåklagaren och Rikspolisstyrelsen
            en rapport om den ekonomiska brottsligheten och lämnade en rad
            förslag till åtgärder. Förslagen innefattar ändringar i lagstiftningen,
            bättre arbets- och utredningsmetoder, utbildningsinsatser och
            förslag till slagkraftigare organisation. Det krävs också en förstärkning
            av resurserna. För att uppnå en acceptabel nivå på brottsbekämpningen
            föreslås i rapporten att polisen tillförs ca 50 miljoner kronor.
          </note>
          <note>
            Trots att mer än nio månader har gått sedan regeringen fick rapporten
            har några verksamma åtgärder från regeringens sida ännu inte vidtagits.
          </note>
          <note>
            Situationen har under denna tid ytterligare förvärrats. Detta
            ger ett intryck av en total ovilja från regeringens sida att ingripa
            mot denna allvarliga och samhällsfarliga brottslighet.
          </note>
          <note>
            Mot bakgrund härav vill jag ställa följande frågor till justitieminister
            Gun Hellsvik:
          </note>
          <note>
            1. Kommer regeringen att vidta några åtgärder i syfte att skärpa
            kampen mot eko-brottsligheten?
          </note>
          <note>
            2. Avser regeringen att föreslå ökade resurser till polisen för
            bekämpning av den ekonomiska brottsligheten?
          </note>
          <note>
            3. Anser regeringen att det krävs bättre styrmedel för polisens
            resursanvändning i syfte att säkerställa en tillfredsställande
            nivå på ekobrottsbekämpningen?
          </note>
          <note>
            4. Vilka lagstiftningsåtgärder avser regeringen föreslå riksdagen
            i syfte att effektivisera ekobrottsbekämpningen?
          </note>
          <note>
            7 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 8 oktober
          </note>
          <note type="speaker">
            1992/93:10 av Agne Hansson (c) till justitieministern om åtgärder
            för att underlätta enskildas skuldsanering:
          </note>
          <note>
            Ökande arbetslöshet och stigande räntor gör de skuldsatta än
            mer utsatta. Det gäller inte minst många barnfamiljer som bor
            i ett eget hus med stora lån och som redan lever med en snäv ekonomisk
            marginal. Antalet exekutiva auktioner på småhus ökar kraftigt.
          </note>
          <note>
            En vettig skuldsanering kan för många i en akut situation vara
            en viktig och avgörande åtgärd för att komma vidare utan att berövas
            tryggheten i boendet eller i den hushållsekonomiska situationen
            i övrigt. Med hänsyn till det utsatta läge den enskilde har gentemot
            kreditgivare och andra aktörer på marknaden kunde ett stöd från
            statsmakternas sida för en skuldsanering vara en värdefull hjälp.
          </note>
          <note>
            Med hänvisning till det anförda vill jag fråga justitieministern:
          </note>
          <note>
            Vilka åtgärder är regeringen beredd vidtag för att underlätta
            en skuldsanering för enskilda hushåll och individer?
          </note>
          <note type="speaker">
            1992/93:11 av Göthe Knutson (m) till justitieministern om översyn
            av påföljderna för förskingring:
          </note>
          <note>
            Angående Högsta domstolens friande från fängelsedom.
          </note>
          <note>
            Stjäl ett par hundra tusen ur butikskassan ett par år och Du
            behöver bara betala tillbaka pengarna om
          </note>
          <note>
            Du blir upptäckt och får upp målet i Högsta domstolen (HD)!
          </note>
          <note>
            Detta är den faktiska innebörden av HD:s utslag i ett uppmärksammat
            förskingringsmål som lett till fällande domar på tio månaders
            fängelse i både tingsrätt och hovrätt. Men HD ansåg att den förskingrande
            butikschefen ''lever under ordnade förhållanden'' och skall därför
            slippa fängelse. Inte ens böter blev det!
          </note>
          <note>
            Visst är det upprörande! Och visst är det ett sabotage mot handelns
            ansträngningar att höja den interna säkerheten! Samtidigt kan
            man räkna med att allmänhetens förtroende för rättsväsendet starkt
            försämras när rikets högsta rättsvårdande instans inte dömer ut
            minsta straff för ett grovt förskingringsbrott.
          </note>
          <note>
            Avser justitieministern göra en översyn av aktuella lagrum i
            syfte att förhindra domslut som så uppenbart strider mot allmän
            rättsuppfattning?
          </note>
          <note type="speaker">
            1992/93:12 av Gullan Lindblad (m) till justitieministern om straffsatserna
            för våldtäkt:
          </note>
          <note>
            Med bestörtning har inte minst Sveriges kvinnor tagit del av
            domen i ett våldtäktsmål nyligen. En 13-
          </note>
          <note>
            årig flicka hade utsatts för våldtäkt.
          </note>
          <note>
            Våldtäktsmannen fick lagens lindrigaste straff därför att flickan
            såg äldre ut än hon var. Med detta enskilda fall som utgångspunkt
            vill jag ställa följande fråga:
          </note>
          <note>
            Vilka åtgärder avser justitieministern vidta för att på något
            sätt skärpa straffsatserna i sådana ärenden?
          </note>
          <note>
            1992/93:13 av Gullan Lindblad (m) till kulturministern om flyktingmottagandet
            m.m.:
          </note>
          <note>
            Flyktingpolitiken är livligt omdebatterad och regeringen har
            aviserat vissa åtgärder. En särskild utredare ser över vissa frågor,
            bl.a. rätten att överklaga avvisnings/utvisningsbeslut. Detta
            är bra. Den extraordinära flyktingsituationen och såväl kostnaderna
            för flyktingmottagandet som
          </note>
          <note>
            Invandrarverkets orimligt hårda arbetsbelastning ger skäl att
            ifrågasätta om inte en parlamentarisk utredning borde tillsättas
            för översyn av hela flyktingmottagandet liksom utlänningslagstiftningen.
          </note>
          <note>
            Kommer kulturministern att tillsätta en parlamentarisk utredning
            rörande flyktingmottagandet och utlänningslagstiftningen?
          </note>
          <note type="speaker">
            1992/93:14 av Gullan Lindblad (m) till kulturministern om flyktingpolitiken:
          </note>
          <note>
            Vid genomgång av propositionsförteckningen finner jag till min
            förvåning inte en enda proposition anmäld från Kulturdepartementet
            vad gäller flyktingfrågorna. Socialförsäkringsutskottet har bl.a.
            förväntat sig en proposition om s.k.
          </note>
          <note>
            tillfälliga uppehållstillstånd.
          </note>
          <note>
            När kommer regeringens förslag till förändringar rörande flyktingpolitiken?
          </note>
          <note type="speaker">
            1992/93:15 av Wiggo Komstedt (m) till kulturministern om skadegörelser
            på flyktingförläggningen i värmländska Koppom:
          </note>
          <note>
            Vilka åtgärder har statsrådet vidtagit mot de flyktingar som
            slog sönder en flyktingförläggning i värmländska Koppom?
          </note>
          <note type="speaker">
            1992/93:16 av Hugo Bergdahl (fp) till justitieministern om straffsatserna
            för våldtäkt:
          </note>
          <note>
            Domstolarnas utmätning av straff bygger på våra lagar och samhällsets
            värderingar om hur brottsliga gärningar skall bedömas. Dessa värderingar
            ändras i takt med samhällsutvecklingen och ofta får vi erfara
            att allmänhetens rättsmedvetande inte överensstämmer med lagstiftarens.
            Det senaste exemplet på detta är den bedömning som en domstol
            nyligen gjorde av en våldtäkt mot en minderårig.
          </note>
          <note>
            Tilltron till samhällets rättsvårdande uppgifter kräver att lagstiftaren
            löpande omprövar hur olika brott skall bedömas i straffhänseende.
            Detta kräver i allmänhet mer eller mindre omfattande ändringar
            av lag- eller motivtext.
          </note>
          <note>
            Jag vill mot denna bakgrund fråga justitieministern:
          </note>
          <note>
            Vilka åtgärder avser regeringen att vidta för att bättre än i
            dag anpassa lagstiftningen till det allmänna rättsmedvetandet?
          </note>
          <note>
            1992/93:17 av Arne Kjörnsberg (s) till arbetsmarknadsministern
            om samrådet mellan regeringen och Socialdemokraterna vid eventuella
            framtida ändringar i arbetslagstiftningen:
          </note>
          <note>
            I ''Protokoll över uppgörelse mellan regeringen och
          </note>
          <note>
            Socialdemokratiska arbetarepartiet'' daterat
          </note>
          <note>
            22.9.1992 står det under F. Övrigt punkt 4: ''Ev.
          </note>
          <note>
            förändringar av arbetsrätten föregås av samråd i förtroendefull
            anda''.
          </note>
          <note>
            I SAF-tidningen nr 27, 1992 kan man i en artikel med rubriken
            ''Få förbättringar för företagarna''
          </note>
          <note>
            bland annat läsa: ''Enligt arbetsmarknadsdepartementet och statsrådsberedningen
            innebär passusen att regeringen endast måste resonera med socialdemokraterna
            innan nya lagförslag presenteras. -- Kommer partierna inte överens
            står det fortfarande regeringen fritt att lägga fram förslag till
            förändringar, säger Göte Ekström, statssekreterare på arbetsmarknadsdepartementet''.
          </note>
          <note>
            Har arbetsmarknadsministern samma uppfattning om innebörden i
            den träffade överenskommelsen som den statssekreteraren redovisar
            i nämnda artikel?
          </note>
          <note type="speaker">
            1992/93:18 av Ylva Annerstedt (fp) till kommunikationsministern
            om Interrailkortens framtid:
          </note>
          <note>
            Angående Interrailkortens framtid. Interrailkort har funnits
            länge och kan sägas vara ett mycket lyckat exempel på europeiskt
            samarbete. Nu har emellertid Frankrike, Spanien, Italien och Portugal
            sagt upp avtalet från 1 januari 1993 med argumentet att de fick
            ta för stor del av kostnaderna.
          </note>
          <note>
            Försvinner Interrailkortet är det ett nederlag för oss alla i
            Europa. Att både ungdomar och pensionärer har haft denna billiga
            möjlighet att komma ut och se sig omkring har varit ett viktigt
            inslag i arbetet med att skapa ett medborgarnas
          </note>
          <note>
            Europa.
          </note>
          <note>
            Endast genom en brandkårsutryckning kunde man skjuta avskaffandet
            ett år framåt. Hotet kvarstår alltså och endast genom samarbete
            kan kortet räddas. Krafter inom EG-parlamentet försöker finna
            vägar att subventionera kortet, men insatser från andra än EG-medlemmar
            behövs också.
          </note>
          <note>
            Med anledning härav skulle jag vilja fråga kommunikationsministern:
          </note>
          <note>
            Vilka åtgärder är Sveriges regering beredd att vidta för att
            Interrailkortet skall kunna räddas kvar?
          </note>
          <note type="speaker">
            1992/93:19 av Wiggo Komstedt (m) till miljöministern om miljöavgiften
            för vissa lastbilar:
          </note>
          <note>
            Den 1 januari 1993 införs en ny skatt på lastbilar över 3,5 tons
            totalvikt. Det har betecknats som en miljöavgift. Efter den 1
            januari 1993 måste alla de aktuella fordonen utrustas med den
            mest miljövänliga motor som för närvarande finns i världen. Ändock
            beläggs fordonen med något som i praktiken är en straffskatt.
            I vissa andra länder gör man tvärtom. Där ger staten rabatt till
            dem som satsar på miljövänliga motorer.
          </note>
          <note>
            Svensk åkerinäring befinner sig i en hårt pressad situation.
            Detta beroende av både nedgången här hemma och konkurrensen från
            utländska åkeriföretag. Investeringarna sjunker dramatiskt, vilket
            i sin tur skapar sysselsättningsproblem för svensk bilindustri.
          </note>
          <note>
            Är regeringen beredd att ompröva det sysselsättningsfientliga
            beslut som fattades under det tidigare socialdemokratiska styret?
          </note>
          <note>
            1992/93:20 av Ingbritt Irhammar (c) till statsrådet
          </note>
          <note>
            Alf Svensson om den turkiska regeringens respekt för de mänskliga
            rättigheterna:
          </note>
          <note>
            Den turkiska koalitionsregeringen, som tillträdde för ett år
            sedan, lovade vid sitt tillträde att värna respekten för mänskliga
            rättigheter i landet och införa demokratisering av det turkiska
            samhället.
          </note>
          <note>
            Rapporter från bland annat Amnesty International och Human Rights
            Foundation of Turkey (HRFT)
          </note>
          <note>
            visar att dessa löften inte har infriats. Enligt en nyligt publicerad
            rapport från HRFT konstateras grova kränkningar av de mänskliga
            rättigheterna under första halvåret i Turkiet. HRFT gör den bedömningen
            att antalet dödade under första halvåret når en nivå, som påminner
            om situationen vid militärkuppen 1980. I dokumentet konstateras
            att 1 038 personer under årets första sex månader har dödats vid
            tortyr, husrazzior, av okända gärningsmän, av säkerhetsstyrkor
            m.m. Tortyren fortsätter att användas systematiskt. Journalister
            har mördats och tidskrifter och tidningar konfiskeras.
          </note>
          <note>
            Mot denna bakgrund vill jag fråga statsrådet:
          </note>
          <note>
            Ämnar den svenska regeringen agera för att utöva påtryckningar
            mot den turkiska regeringen att respektera de mänskliga rättigheterna?
          </note>
          <note>
            1992/93:21 av Eva Johansson (s) till statsrådet
          </note>
          <note>
            Beatrice Ask om klasstorleken i grundskolan:
          </note>
          <note>
            Det kommer nu allt tätare besked om att kommunerna planerar att
            öka elevantalet per klass som en besparingsåtgärd. 35 elever per
            klass är inget ovanligt i framtidsbedömningarna.
          </note>
          <note>
            I debatten före valet förde Moderaterna ofta fram krav om färre
            elever i varje klass. Det var inte ovanligt att detta presenterades
            som ett löfte till väljarna.
          </note>
          <note>
            Mot denna bakgrund vill jag fråga skolministern följande:
          </note>
          <note>
            Vilka åtgärder vill skolministern vidta för att motverka allt
            större klasser i grundskolan?
          </note>
          <note type="speaker">
            1992/93:22 av Rune Evensson (s) till kommunikationsministern
            om TELI i Västerås:
          </note>
          <note>
            Den framtida verksamheten vid TELI
          </note>
          <note>
            Företagssystem i Vänersborg är föremål för prövning. 150 anställda
            har varslats om uppsägning. De anställda är oroade för företagets
            framtida utveckling. En löntagarkonsult har granskat utvecklingsmöjligheterna
            och föreslagit alternativ. På TELI i Vänersborg finns i dag ett
            stort kunnande och kompetens. Dessa resurser bör i en framtida
            utveckling tas tillvara och vidareutvecklas.
          </note>
          <note>
            Då viss osäkerhet råder om detta vill jag fråga kommunikationsministern:
          </note>
          <note>
            Vill kommunikationsministern medverka till att den kompetens,
            den tradition, det kunnande och de resurser som i dag finns på
            TELI i Vänersborg tas tillvara i den framtida utvecklingen?
          </note>
          <note>
            8 § Kammaren åtskildes kl. 16.03
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 2 §
          </note>
          <note>
            anf. 27 (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
