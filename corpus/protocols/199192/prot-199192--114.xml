<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--114</head>
          <docDate when="1992-05-18">1992-05-18</docDate>
        </div>
      </front>
      <body>
        <div>
          <note>
            1 § Meddelande om frågeställares skyldighet att ta emot svar
          </note>
          <note type="speaker">
            Anf. 1 ANDRE VICE TALMANNEN:
          </note>
          <note>
            Den som ställer en fråga före kl. 10.00 en fredag förutsätts
            personligen kunna ta emot svaret vid frågestunden påföljande tisdag.
            Någon bekräftelse på att frågan verkligen kommer att besvaras
            lämnas inte. Den som inte är beredd att ta emot svaret den aktuella
            dagen skall följaktligen inte ställa frågan.
          </note>
          <note>
            Om frågeställaren på grund av sjukdom eller av annat därmed jämförligt
            skäl får förhinder att ta emot svaret, skall det omedelbart --
            om möjligt före kl. 12.00 på tisdagen -- anmälas till kammarkansliet.
            Frågeställaren skall ange skälet för sin frånvaro och samtidigt
            upplysa om någon annan har vidtalats att ta emot svaret.
          </note>
          <note>
            Därefter ankommer det på talmannen att pröva om frågeställaren
            har haft giltigt skäl samt, om så är fallet, bestämma om den vidtalade
            ledamoten skall få ta emot svaret eller om frågan skall utgå.
          </note>
          <note>
            2 § Återtagande av plats i riksdagen
          </note>
          <note>
            Andre vice talmannen meddelade att Sonja Rembo
          </note>
          <note>
            (m) den 16 maj återtagit sin plats i riksdagen, varigenom tjänstgöringen
            som ersättare upphört för Anita Sidén.
          </note>
          <note>
            3 § Justering av protokoll
          </note>
          <note>
            Justerades protokollen för den 11 och 12 maj.
          </note>
          <note>
            4 § Svar på interpellation 1991/92:171 om medborgarskapsfrågor
            beträffande personer som dömts för brott
          </note>
          <note type="speaker">
            Anf. 2 Kulturminister BIRGIT FRIGGEBO (fp):
          </note>
          <note>
            Herr talman! Lennart Fridén har frågat Gun
          </note>
          <note>
            Hellsvik vilka åtgärder hon avser att vidta för att dubbelt medborgarskap
            inte skall missbrukas och om hon är beredd att skapa möjligheter
            att häva ett naturalisationsbeslut. Arbetet inom regeringen är
            så fördelat att det är jag som skall svara på frågan.
          </note>
          <note>
            I Sverige tillämpas principen att en person endast skall ha ett
            medborgarskap. Sverige är även anslutet till 1963 års Europarådskonvention
            om begränsning av fall av flerfaldigt medborgarskap.
          </note>
          <note>
            Enligt huvudregeln i den svenska medborgarskapslagen beviljas
            man inte svenskt medborgarskap med mindre än att man kan visa
            att man blir av med sitt ursprungliga medborgarskap. I
          </note>
          <note>
            vissa fall görs dock undantag från denna huvudregel, t.ex. då
            det är omöjligt att bli av med det ursprungliga medborgarskapet
            eller då de krav som ställs för befrielse är orimliga. För flyktingar
            görs också oftast undantag. Det förhållandet att inte alla länder
            tillämpar samma principer för medborgarskap medför också att barn
            vars föräldrar är av olika nationalitet erhåller flera medborgarskap
            vid födseln. Det kan t.ex. vara så, att medborgarskapet i det
            ena landet följer fadern och i det andra modern, eller att det
            ena landet tillämpar territorialprincipen, dvs. man får det lands
            medborgarskap på vars territorium man är född. Följaktligen finns
            det ett relativt stort antal personer i Serige som har dubbelt
            medborgarskap.
          </note>
          <note>
            I Sverige behandlas alla svenska medborgare på samma sätt, oberoende
            av om de också har ett annat medborgarskap. Uppgifter om eventuella
            andra medborgarskap registreras inte i folkbokföringen.
          </note>
          <note>
            Vid tillkomsten av den nu gällande medborgarskapslagen diskuterades
            möjligheten att i vissa fall frånkänna en naturaliserad person
            hans medborgarskap, men efter erinran från lagrådet förkastades
            förslaget, främst med hänsyn till risken för statslöshet. Det
            är en allmänt erkänd rättsprincip att medborgare i ett land skall
            var skyddade mot att berövas sitt medborgarskap.
          </note>
          <note>
            Numera finns också en regel intagen i regeringsformens kapitel
            om grundläggande frioch rättigheter (2 kap. 7 § andra stycket)
            att ingen medborgare som är eller har varit bosatt i riket får
            berövas sitt medborgarskap i annat fall än då han samtidigt efter
            uttryckligt samtycke eller genom att inträda i allmän tjänst blir
            medborgare i en annan stat. Utan hinder av bestämmelsen kan undantag
            göras rörande barn under 18 år då medborgarskapet kan följa föräldrarna
            och genom internationella överenskommelser för personer som är
            varaktigt bosatta i en annan stat i vilken de är medborgare från
            födseln. Regler om frivilligt avstående av medborgarskap finns
            i medborgarskapslagen.
          </note>
          <note>
            För att undvika att personer som kommer till
          </note>
          <note>
            Sverige och begår brott här blir svenska medborgare, görs alltid
            en kontroll av vandeln i samband med behandlingen av ansökningar
            om svenskt medborgarskap. Brottslighet diskvalificerar inte för
            all framtid från svenskt medborgarskap, men man tillämpar ett
            system med
          </note>
          <note>
            ''karenstider'', som innebär att ju grövre brott en person begått
            desto längre får han eller hon vänta innan medborgarskap beviljas.
            Hänsyn tas också till upprepad brottslighet och andra omständigheter.
          </note>
          <note>
            Det är förstås möjligt att en person som inte gripits för något
            brott innan han eller hon blev svensk medborgare, begår ett brott
            efter det att medborgarskap har beviljats. Som jag redogjort för
            är en person som beviljats svenskt medborgarskap likställd med
            andra svenska medborgare, oavsett om personen i fråga blivit medborgare
            genom naturalisation eller på annat sätt. En sådan person har
            alltså en grundlagsskyddad rätt att vara kvar i landet. Det skulle
            också strida mot gällande folkrättsliga regler att återkalla ett
            naturalisationsbeslut, därför att det framstår som olämpligt på
            grund av nya uppgifter som framkommit efter det att beslutet fattades.
            Även om detta i något undantagsfall skulle få stötande konsekvenser
            kan vi alltså inte frångå dessa principer.
          </note>
          <note>
            Möjligheten att återkalla naturalisationsbeslut som grundar sig
            på falska uppgifter har emellertid diskuterats i olika sammanhang
            under senare år, bl.a. av våldskommissionen, med anledning av
            att ett ökande antal personer antas befinna sig i Sverige under
            falsk identitet. Ett förvaltningsbeslut kan i vissa fall, om det
            är behäftat med ett väsentligt och uppenbart fel, anses vara en
            nullitet, dvs. betraktas som obefintligt och frånkännas sina avsedda
            rättsverkningar. Vad avser fel beträffande ett besluts innehåll
            kan bara fel som gäller innehållets lagstridighet och inte fel
            rörande dess lämplighet medföra nullitetsverkan. Om beslutet har
            en vittgående rättsverkan och speciellt om det är gynnande måste
            man vara mycket försiktig. Ett naturalisationsbeslut kan därför
            knappast anses vara en nullitet. Som en uppföljning av våldskommissionens
            betänkande övervägs inom regeringskansliet emellertid frågan om
            en översyn av möjligheterna att återkalla ett naturalisationsbeslut
            som erhållits på grundval av falska uppgifter.
          </note>
          <note type="speaker">
            Anf. 3 LENNART FRIDÉN (m):
          </note>
          <note>
            Herr talman! Jag får tacka statsrådet för svaret på min interpellation.
          </note>
          <note>
            Av svaret framgår det ju klart att det inte kan accepteras att
            man genom denaturalisation går till statslöshet. Självfallet får
            sådant aldrig ske.
          </note>
          <note>
            Det framgår också tydligt vilken händelse nyligen som föranledde
            min interpellation. När ett par för knarkhandel dömda personer
            hade avtjänat halva sitt straff på tio år fann man för gott att
            åberopa den konvention som gör det möjligt att i hemlandet fullgöra
            resten av straffet. Därför blev de dömda frisläppta efter en eller
            ett par veckor, när de kommit härifrån.
          </note>
          <note>
            Man kan säga att de, genom att markera att de kallade sitt gamla
            ursprungsland för sitt hemland, faktiskt hade tagit ställning
            för det gentemot
          </note>
          <note>
            Sverige. Man vet också vilket elände deras handel har orsakat
            många svenskar.
          </note>
          <note>
            I detta sammanhang utnyttjade alltså dessa personer det medborgarskap
            som för tillfället gagnade dem mest. Det är detta som jag anser
            är oerhört stötande, och jag har fått många påringningar om det.
            De som ringer upp mig säger att man väl måste kunna tag i detta
            och göra något åt att en person kan använda sig av det medborgarskap
            som för tillfället passar bäst.
          </note>
          <note>
            Statsrådet åberopar i svaret den
          </note>
          <note>
            Europarådskonvention som handlar om att dubbla medborgarskap
            inte skall accepteras. Jag kan, utan att ens behöva gå utanför
            den egna släkten, konstatera att det finns Europarådsländer som
            inte ens följer denna konvention. I Sverige finns det ganska många
            människor som har dubbla medborgarskap.
          </note>
          <note>
            Det är ett litet fåtal av de nya svenskarna som gör sig skyldiga
            till denna typ av brott. Men det värsta är, vilket invandrarministern
            vet lika väl som jag, att det drabbar hela den stora gruppen av
            nya svenskar så fort någon gör ett sådant här övertramp. Därför
            är det mycket angeläget att man kommer till rätta med detta. Många
            av dem som har kontaktat mig är just nya svenskar, som vi gärna
            vill kalla dem. De är upprörda över att de, när sådana brott begås,
            ständigt får bära hundhuvudet för vad andra har gjort.
          </note>
          <note>
            Det är därför som det är viktigt att vi har klara regler och
            ställer sådana krav att främlingsfientlighet motverkas. När en
            person i själva verket, som jag skriver i min interpellation,
            agerar som om han inte är en svensk medborgare utan en svensk
            ''motborgare'', finns det inte någon anledning att denna person
            får behålla båda sina medborgarskap -- om han begår ett brott,
            inte behöver avtjäna straffet och sedan efter kort tid i det gamla
            hemlandet kan återvända hit utan att vi kan göra något i denna
            fråga. Jag menar att man i sådana fall borde kunna göra något.
          </note>
          <note>
            Det står i slutet av interpellationssvaret att man inom regeringskansliet
            kommer att följa upp naturalisationsbeslut om de baserar sig på
            falska uppgifter. Det tycker jag är en självklarhet. Jag anser
            att det även finns skäl att överväga det som jag har beskrivit
            i interpellationen och i mitt anförande och att pröva om det inte
            är möjligt att häva ett naturalisationsbeslut när en person begår
            så grova brott att han normalt sett skulle ha utvisats om han
            inte hade varit svensk medborgare och när han dessutom, när det
            passar, åberopar sitt dubbla medborgarskap.
          </note>
          <note type="speaker">
            Anf. 4 Kulturminister BIRGIT FRIGGEBO (fp):
          </note>
          <note>
            Herr talman! Jag tycker att Lennart Fridén mycket tydligt har
            beskrivit hur det kan gå till. Det är också bakgrunden till att
            Sverige är mycket restriktivt när det gäller att främja dubbla
            medborgarskap.
          </note>
          <note>
            Vi har till och från en annan diskussion i de fall då människor
            som vill bli svenska medborgare avstår från att säga upp sitt
            tidigare medborgarskap. Det finns ett tryck i sådana fall att
            vi skall vara humana.
          </note>
          <note>
            Jag tycker emellertid att detta fall ganska väl visar att man
            bör vara restriktiv i detta sammanhang.
          </note>
          <note>
            Individen måste vara medveten om att han gör ett val när han
            blir medborgare i ett annat land. Då bör denna individ avsäga
            sig sitt tidigare medborgarskap.
          </note>
          <note>
            Bakgrunden till just detta fall skall vi kanske inte diskutera
            här. Lennart Fridén har ju tagit upp de principiella frågorna.
          </note>
          <note>
            Det är viktigt att visa restriktivitet när det gäller att ge
            medborgarskap till en person som har en brottslig bakgrund. Redan
            när en person söker asyl har det ett visst inflytande om personen
            i fråga inte har de normer som förväntas i det svenska riket och
            om skyddsbehoven är ganska svaga, och det utgör också ett särskilt
            skäl till att personen i fråga inte får stanna här i Sverige.
          </note>
          <note>
            Det var delvis olyckliga omständigheter som gjorde att utfallet
            blev som det blev i just det fall som vi nu diskuterar. Det är
            kriminalvårdsstyrelsen som fattar beslut om en persons möjligheter
            att få avtjäna sitt straff i sitt eget hemland.
          </note>
          <note>
            Komplikationen i detta fall var att denna person hade två medborgarskap.
            Beslutet i Turkiet att medge villkorlig frigivning följde helt
            gällande generella regler i Turkiet. Denna information om dessa
            gällande regler i Turkiet fanns hos utrikesdepartementet men hade
            av någon anledning inte nått kriminalvårdsstyrelsen, som ju hade
            att fatta besluten.
          </note>
          <note>
            Detta har lett fram till att justitieministern överväger att
            ge en möjlighet att hänskjuta denna typ av ärenden till regeringen
            för avgörande, dvs.
          </note>
          <note>
            när det är särskilt viktiga frågor som det skall fattas beslut
            om.
          </note>
          <note>
            Jag har, som redovisats i svaret, delvis tillmötesgått
          </note>
          <note>
            Lennart Fridén genom att redovisa att vi inom regeringskansliet
            överväger möjligheten att göra en översyn av dessa bestämmelser,
            trots svårigheterna att gå alltför långt när det gäller naturalisation.
          </note>
          <note type="speaker">
            Anf. 5 LENNART FRIDÉN (m):
          </note>
          <note>
            Herr talman! Jag tror att vi i stort sett är överens om detta.
            Men jag menar att det måste finnas ytterligare möjligheter att
            överväga åtgärder med tanke på det som statsrådet påpekade om
            att det har varit brister i informationen mellan berörda myndigheter.
            Dessutom finns alltså denna möjlighet. Detta är inte det enda
            fallet. Men det fick så stor uppmärksamhet i massmedia att det
            lyftes fram. Vid samtal med t.ex. polismyndigheten visar det sig
            att det dess värre är väldigt många som just dolda bland sina
            flyktade landsmän bedriver mängder av verksamhet som inte är tolerabel
            enligt svensk lagstiftning. Om dessa personer samtidigt, som ett
            slags nödutgång när det kärvar till, alltid åberopar att de är
            medborgare i något annat land också, menar jag att det måste finnas
            en möjlighet för oss att tala om att det inte är någon oeftergivlig
            rätt att få behålla både sitt svenska och sitt tidigare medborgarskap
            om detta missbrukas.
          </note>
          <note>
            Jag hoppas att den översyn som sker i regeringskansliet kan leda
            till att svenskarna och kanske framför allt våra nya svenskar
            får ett förtroende för hur dessa frågor hanteras.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1991/92:183 och fråga
          </note>
          <note>
            1991/92:730 om fristående högskolor
          </note>
          <note type="speaker">
            Anf. 6 Utbildningsminister PER UNCKEL (m):
          </note>
          <note>
            Herr talman! Pär Granstedt har frågat mig dels vilken roll inom
            den högre utbildningen regeringen avser ge den utbildning som
            bedrivs vid Rudolf
          </note>
          <note>
            Steiner-seminariet i Järna, dels vilket ansvar staten har när
            det gäller att långsiktigt stödja fristående högskoleutbildning
            av detta slag.
          </note>
          <note>
            Jag vill inledningsvis framhålla att jag ser positivt på alternativ
            till den statliga högskoleutbildningen.
          </note>
          <note>
            Valfrihet och konkurrens är viktiga förutsättningar för såväl
            individ som samhälle. Det är emellertid viktigt att bedömningarna
            av vem som skall tilldelas statligt stöd i olika former och för
            olika ändamål sker på samma grunder som för statliga universitet
            och högskolor. Möjligheterna att ge statsbidrag är självfallet
            också beroende av hur stort det ekonomiska utrymmet är.
          </note>
          <note>
            Inom regeringskansliet bereds för närvarande ett antal ansökningar
            från skolor som i olika avseenden önskar statligt erkännande som
            fristående högskolor. Några ärenden har redan avgjorts, bl.a.
          </note>
          <note>
            ansökningar från Waldorfseminariet i Kungälv och
          </note>
          <note>
            Waldorfskolefederationen, i vilken en ansökan från
          </note>
          <note>
            Rudolf Steiner-seminariet ingår.
          </note>
          <note>
            Inom regeringskansliet har förutsättningarna för examinationsrätt,
            rätt till studiemedel och verksamhetsbidrag till andra högskoleutbildningar
            än statliga utretts. Bakgrunden till detta är den examensordning
            som fr.o.m. den 1 juli 1992 avses gälla för all högskoleutbildning.
          </note>
          <note>
            För sammanhangets skull vill jag gärna redogöra för regeringens
            överväganden inför ställningstaganden beträffande enskilda ansökningar
            från skolor som i olika avseenden önskar regeringens godkännande
            som fristående högskolor.
          </note>
          <note>
            Examinationsrätten, dvs. rätten att meddela sådan undervisning
            som leder fram till en specifik examen, utgör grunden för statens
            godkännande av en utbildning. Med examinationsrätten bör följa
            rätt till studiemedel. Statsbidrag bör kunna ges till skolor med
            examinationsrätt efter särskild prövning. Sådana prövningar bör
            i normalfallet göras i samband med det ordinarie budgetarbetet.
          </note>
          <note>
            För att en utbildningsinstitution skall tilldelas examinationsrätt
            som fristående högskola måste enligt regeringens mening följande
            generella krav vara uppfyllda.
          </note>
          <note>
            Utbildningen måste uppfylla de kvalitetskrav som ställs i högskolelag
            och högskoleförordning på den statliga högskoleutbildningen.
          </note>
          <note>
            Följande fordringar måste därtill uppfyllas:
          </note>
          <note>
            *ubildningen skall bedrivs på vetenskaplig grund,
          </note>
          <note>
            *behörighetskraven för tillträde till utbildningen skall motsvara
            dem som gäller för statliga universitet och högskolor,
          </note>
          <note>
            *nivån skall motsvara jämförbar utbildning inom statliga universitet
            och högskolor och
          </note>
          <note>
            *kraven på lärarna skall vara desamma som de som ställs inom
            statliga universitet och högskolor.
          </note>
          <note>
            Examinationsrätt till fristående lärarutbildningar bör kunna
            ges till de utbildningsinstitutioner som uppfyller de generella
            krav som måste ställas på utbildning på högskolenivå och som jag
            just redogjort för. Dessutom bör kraven på ämneskunskaper motsvara
            dem som ställs på de statliga lärarutbildningarna för olika stadier.
            I den lärarproposition som just nu är föremål för riksdagens behandling
            har regeringen t.ex. som nivåkrav för ämneskunskaper angivit 140
            poäng.
          </note>
          <note>
            Beträffande den konkreta frågan om Rudolf
          </note>
          <note>
            Steiner-seminariets roll i den högre utbildningen vill jag framföra
            följande. Den alternativa pedagogiska utbildning som ges vid de
            waldorfseminarier som nu sökt statens stöd bör, om de övriga krav
            som jag just redogjort för är uppfyllda, kunna anses som ett fullgott
            alternativ till den praktisk-pedagogiska utbildning som ges inom
            statliga universitet och högskolor. Eftersom krav som av olika
            skäl bör ställas för att garantera exempelvis likvärdighet och
            kvalitet för närvarande inte är uppfyllda, har regeringen ansett
            att det inte nu är möjligt att tilldela de aktuella skolorna examinationsrätt
            som högskolor. Därmed kan de inte heller tilldelas statsbidrag.
          </note>
          <note>
            I och med detta svar anser jag mig också ha besvarat Pär Granstedts
            fråga om jag är beredd att underlätta för postgymnasial utbildning
            i ickestatlig regi att ställas under statlig tillsyn som möjliggör
            studiemedel för de studerande.
          </note>
          <note type="speaker">
            Anf. 7 PÄR GRANSTEDT (c):
          </note>
          <note>
            Herr talman! Jag tackar ubildningsministern för svaret på min
            interpellation och min fråga. Jag tycker att det är ett intressant
            svar och att svaret är sådant att många frågor reses som det kan
            finnas anledning att närmare diskutera.
          </note>
          <note>
            Först vill jag säga att jag naturligtvis inte har för avsikt
            att gå in i en detaljdiskussion om Rudolf
          </note>
          <note>
            Steiner-seminariet eller någon annan enskild institution. Jag
            har nämnt Rudolf Steinerseminariet därför att det är ett mycket
            intressant exempel på ett försök att bygga upp en fristående postgymnasial
            utbildning som söker alternativa vägar inte bara när det gäller
            frågan om huvudman utan också när det gäller frågan om inriktningen
            på verksamheten och den kunskapsteoretiska bakgrunden.
          </note>
          <note>
            Hur regeringen ställer sig till en sådan utbildning blir något
            av ett testfall när det gäller avsikten med de uttalanden som
            gjorts från regeringens sida om att man gärna ser en mångfald
            inom den högre utbildningen och även alternativ till den statliga
            högskoleutbildningen.
          </note>
          <note>
            Det är naturligtvis riktigt att kvalitetskrav måste ställas på
            postgymnasial utbildning även om denna sker i enskild regi och
            att det är viktigt att något slags likvärdighet upprätthålls.
          </note>
          <note>
            Men samtidigt är det intressant hur man tillämpar de här principerna.
            Det skulle ju kunna finnas en risk med de kriterier som Per Unckel
            här har redovisat om de tillämpas på ett strikt sätt. Det enda
            som är möjligt att driva i enskild regi kan nämligen bli ett slags
            kopia på den verksamhet som redan finns och som bedrivs i statlig
            regi.
          </note>
          <note>
            På det sättet kan man i och för sig få en konkurrens inom den
            högre utbildningen -- olika utbildningsanordnare som erbjuder
            sina produkter på en utbildningsmarknad. Sedan är frågan vem som
            är effektivast och bäst så att säga.
          </note>
          <note>
            Men det blir ingen pluralism inom den högre utbildningen på det
            sättet om man inte också skapar möjligheter för utbildningsinriktningar
            som på ett eller annat sätt avviker. Det skulle vara väldigt intressant
            att höra utbildningsministern närmare precisera sin syn på detta.
          </note>
          <note>
            Är avsikten att enbart försöka skapa en allmän effektivitetskonkurrens,
            eller vill man också se en utveckling som möjliggör pluralism,
            nya idéer och olika alternativ till kunskapssökandet inom den
            högre utbildningen?
          </note>
          <note>
            I det här sammanhanget undrar jag också i vilken utsträckning
            man inom regeringskansliet, när man övervägt dessa saker, också
            har tittat på de principer som gäller i andra länder. I exempelvis
          </note>
          <note>
            Norge är flera av de utbildningar som vi nu diskuterar redan
            accepterade som högskoleverksamhet i enskild regi. Det kunde vara
            spännande att höra vilka avvägningar som har gjorts där. Detsamma
            gäller för övrigt många andra länder på kontinenten där desssa
            möjligheter finns.
          </note>
          <note>
            Ett speciellt problem utgör naturligtvis den pegagogiska utbildningen.
            Vi är ju väldigt ense i den här kammaren om att det är viktigt
            med alternativ inom pedagogiken. Vi har skapat system för att
            göra det möjligt för pedagogiska alternativ att växa fram. I det
            sammanhanget kan nämnas waldorfskolorna, som kanske har den mest
            välutvecklade och mest omfattande alternativa pedagogiken på alla
            stadier inom vårt utbildningsväsende.
          </note>
          <note>
            Vi inför nu system som innebär att finansieringen av de här skolorna
            underlättas. Men för att ha bra waldorfskolor är det självfallet
            också nödvändigt att ha bra waldorflärare. Det statliga högskoleväsendet
            kan inte utbilda waldorflärare.
          </note>
          <note>
            Det finns inte några sådana utbildningar. I stället är man hänvisad
            till de utbildningar som bedrivs i enskild regi. Men om de skall
            kunna upprätthålla en god kvalitet måste det naturligtvis också
            finnas finansiella möjligheter till det.
          </note>
          <note>
            Eftersom man i det här skedet tydligen inte har varit beredd
            att bevilja statsbidrag till de utbildningar av waldorflärare
            som finns kunde det vara intressant att få veta hur utbildningsministern
            ser på möjligheterna i framtiden att utbilda waldorflärare här
            i landet. Det gäller ju också att se till att waldorfskolorna
            verkligen får en bra lärarförsörjning.
          </note>
          <note>
            En liknande situation har vi när det gäller den jordbruksinriktade
            utbildning som också finns vid
          </note>
          <note>
            Rudolf Steiner-seminariet.
          </note>
          <note>
            Vidare råder det bland oss här i kammaren en stor enighet om
            att det är viktigt att utveckla alternativ inom jordbruket, vilka
            innebär att man minimerar användningen av, eller ett man helt
            avstår från att använda, bekämpningsmedel och andra kemikalier.
            Det är en sådan utbildning som det här är fråga om. I det avseendet
            ges i dag inte något statligt stöd. Inte ens studiemedel beviljas.
            Det svar som jag här har fått ger ett intryck av att man inte
            heller i framtiden är beredd att ge nämnda stöd.
          </note>
          <note>
            Det gör att det blir en skillnad mellan studerande i
          </note>
          <note>
            Sverige och studerande i andra nordiska länder.
          </note>
          <note>
            Till sist vill jag säga följande. Det görs en väldigt stark koppling
            till examinationsrätten.
          </note>
          <note>
            Examination förekommer ju inom de flesta högskoleutbildningar.
            Men det gäller inte alla konstnärliga utbildningar. Även detta
            berörs i av mig anförda exempel.
          </note>
          <note>
            Frågan är: Vad betyder den här kopplingen till examinationsrätten?
            Innebär den att konstnärliga utbildningar som inte leder fram
            till en examen över huvud taget i framtiden är uteslutna när det
            gäller statligt stöd och statliga studiemedel?
          </note>
          <note type="speaker">
            Anf. 8 Utbildningsminister PER UNCKEL (m):
          </note>
          <note>
            Herr talman! Inledningsvis vill jag säga att jag delar
          </note>
          <note>
            Pär Granstedts uppfattning till hundra procent när det gäller
            det spännande utvecklingsarbete som bedrivs vid Rudolf Steiner-seminarierna.
            Sannolikt är det inom Rudolf Steiner-verksamheten i dess helhet
            som man har kommit längst i vårt land när det gäller att utveckla
            någonting som distinkt skiljer sig från det som vi är vana vid
            i den svenska skolan.
          </note>
          <note>
            Svaret på frågan om vad det är vi vill uppnå med det arbete som
            vi just nu har inlett när det gäller examinationsrätt och enhetligare
            regler för studiemedel är långt ifrån att dessa utbildningar skall
            avskärmas från sin utvecklingspotential.
          </note>
          <note>
            Snarare är det fråga om att just bringa ordning för att i den
            meningen åstadkomma en mindre godtycklig bedömning av de ansökningar
            som vi nu har framför oss.
          </note>
          <note>
            När jag ser tilbaka på de gångna årens hantering i regeringskansliet
            av ansökningar av allehanda slag för fristående utbildningar,
            tycker jag att det är godtyckligheten i vad man har gillat och
            vad man inte har gillat som har varit ett problem. Därför har
            vi sagt oss att vi skall börja med den rimliga ordningen att titta
            på kvalitetskraven först. När staten på något sätt godkänner en
            utbildning, tycker jag att staten skall gå i god för att resp.
          </note>
          <note>
            utbildning åtminstone innehåller en slags miniminivå i kvalitetshänseende.
            Sedan vill jag gärna se till att denna kvalitetsbedömning ger
            utrymme för allehanda vägar att nå fram til de mål som kvaliteten
            är uttryck för.
          </note>
          <note>
            Parallellt vet jag, för att nämna ytterligare ett exempel, som
            kan vidga diskussionen om de utbildningar som Pär Granstedt och
            jag nu diskuterar, att flera av frikyrkorna är intresserade av
            att starta teologisk utbildning i högskoleform utifrån de seminarier
            som man nu driver på olika håll i landet. Även detta tycker jag
            skulle vara ett spännande komplement till den sedvanliga teologiska
            undervisningen vid de traditionella universiteten.
          </note>
          <note>
            Det vi har sagt oss är att vi först vill behandla rätten att
            examinera som ett slags utgångspunkt för kvalitetskravet och därefter
            låta rätten till studiemedel falla ut som en konsekvens av detta.
          </note>
          <note>
            Men naturligen, eftersom budgetläget är som det är, vill vi från
            tid till annan pröva om vi därutöver har möjlighet att ge resp.
            skola statligt stöd.
          </note>
          <note>
            När vi jämför den lärarutbildning som i dag bedrivs vid waldorfseminarierna
            med de krav som riksdagen, förhoppningsvis bara om några veckor,
            kommer att lägga fast för den statliga lärarutbildningen, skevar
            innehållet för mycket för att vi i dag skall säga att de är jämförbara.
            Det vi menar med avstyrkandet av statligt stöd nu är att man skall
            försöka öppna en dialog med waldorfseminarierna för att se vilka
            förändringar som skulle behöva ske för att dessa utbildningar
            i ämneskunskapshänseende skulle kunna lyfta så att de når en jämförlig
            nivå med vad det statliga systemet kräver. I den mån som detta
            kommer att ske, om man hittar en konstruktiv väg att närma innehållet
            i waldorfutbildningarna till minimikravet i de statliga utbildningarna,
            skulle det förvåna mig mycket om regeringen inte skulle vara beredd
            att säga ja till förnyade ansökningar.
          </note>
          <note type="speaker">
            Anf. 9 PÄR GRANSTEDT (c):
          </note>
          <note>
            Herr talman! Jag tycker att det senaste inlägget i alla fall
            ger en del intressanta öppningar. Det är naturligtvis bra med
            ordning. Det tycker jag också.
          </note>
          <note>
            Men när man bringar ordning får man inte ha så snäva fack att
            det innebär att allt som inte passar i facken åker i papperskorgen.
            Har man för få fack kan det bli värdefulla saker som hamnar i
            papperskorgen, bara för ordningens skull. Det är viktigt att inte
            ordningsivern leder till en snävare politik än man kanske har
            haft tidigare.
          </note>
          <note>
            Om jag läser svaret kritiskt får jag ett intryck av att regeringen
            tänker dra in den rätt att utfå studiemedel som elever vid Rudolf
            Steinerseminariets lärarutbildningar i dag har. Jag har inte fått
            intrycket att det är den här regeringens strävan att göra det
            svårare för de pedagogiska alternativen än det var under den tidigare
            regeringen. Det är ett exempel på att ordningsivern kan få besvärande
            konsekvenser.
          </note>
          <note>
            Självklart är det välkommet med en dialog om kvalitetskrav m.m.
            Att man, enligt regeringens uppfattning, inte uppfyller kvalitetskraven
            kan bero på två saker. Det ena kan vara att man har litet olika
            uppfattning om vad som är kvalitet. Har man den traditionella
            skolans kvalitetsmått och använder det på en alternativ pedagogik,
            kan faktiskt olika kvalitetsuppfattningar leda till olika bedömningar.
            Det bör man undvika, annars har man strypt alternativen.
          </note>
          <note>
            Det andra kan vara att olika ekonomiska förutsättningar skapar
            olika kvalitet. Det faktum att man inte har statliga resurser
            bakom sig kan göra att man inte uppnår samma kvalitet som om man
            hade det. Då bör man diskutera utifrån den situationen. Det kan
            också finnas annat som går att lösa. Jag välkomnar dialogen. Jag
            utgår från att regeringens inriktning och intresse måste vara
            att skapa bästa möjliga förutsättningar för en god utbildning
            för waldorflärare, eftersom vi är ense om att vi vill ha waldorfskolor
            i landet.
          </note>
          <note>
            Detta sagt om lärarutbildningen, som på sitt sätt kanske är lättast
            att tala om, eftersom jag utgår från att där finns ett starkt
            gemensamt intresse. Men jag vill peka på att det också är intressant
            att titta på de konstnärliga utbildningar som bedrivs. Där kan
            man inte ha riktigt samma enkla kriterier, för det är mycket svårare
            att diskutera examinationsrätt när det gäller konstnärliga utbildningar.
            Men det är viktigt att fristående alternativ också där har utvecklingsmöjligheter.
          </note>
          <note>
            Till sist måste det kännas angeläget för alla att det inom den
            jordbruksinriktade utbildning som sedan länge finns också får
            utvecklas alternativ. Hittills har man inte ens haft möjlighet
            till studiemedel.
          </note>
          <note>
            Även det måste få en lösning.
          </note>
          <note type="speaker">
            Anf. 10 Utbildningsminister PER UNCKEL (m):
          </note>
          <note>
            Herr talman! Får jag i fråga om de konstnärliga utbildningarna
            understryka att det naturligtvis är som Pär Granstedt säger, att
            de till sin karaktär är svåra att inpassa i ett normalt examinationssystem.
          </note>
          <note>
            Där ställs normalt annorlunda förkunskapskrav, där finns nästan
            genomgående annorlunda utbildningsanordningar och skolorna ser
            normalt helt annorlunda ut jämfört med sedvanliga universitet
            och högskolor. Även jag anser att man får behandla dessa i särskild
            ordning.
          </note>
          <note>
            Jag tror att Pär Granstedt kan vara lugn om han tror att jag
            i ordningens namn skulle riskera antalet fack att placera olika
            utbildningar i. Snarare är det så att jag i oordningens namn är
            beredd att acceptera litet fler fack än vad man kanske normalt
            skulle göra.
          </note>
          <note>
            Likväl tycker jag att det är viktigt att varje skola vet att
            man bedöms med utgångspunkt från givna kriterier, för att man
            därigenom också i oordningen skall kunna skydda de sökandes rättssäkerhet.
            Det är människor som är inblandade, som lärare. Det är ofta fråga
            om ekonomiska åtaganden både för lärare och för studenter som
            de har rätt att få anständigt och rättrådigt behandlade.
          </note>
          <note>
            Jag avser inte att aktualisera några indragningar av studiemedelsrättigheter
            för de skolor som i dag har studiemedelsrättigheter för sina studenter,
            men som eventuellt hamnar på kanten i en prövning enligt den nya
            ordningen. Det skulle vara en retroaktivitet i systemet som jag
            inte tycker är förenlig med den politik regeringen i övrigt står
            för.
          </note>
          <note>
            I fråga om kvalitetskraven är det naturligtvis sant som Pär Granstedt
            påpekar, att en skola med dåliga ekonomiska villkor kan ha svårt
            att upprätthålla samma kvalitet som en skola med goda. Av just
            det skälet tycker jag att dialogen mellan ett regeringskansli
            å ena sidan och skolor å den andra är så viktig, för då kan den
            typen av frågor lösas.
          </note>
          <note>
            I fråga om Rudolf Steiner-utbildningen i stort ber jag att få
            understryka det jag sade i svaret, nämligen att det inte är pedagogiken
            som jag har någon synpunkt på. Det ankommer inte på mig att bedöma
            olika pedagogikers förhållande till varandra. Det som vi i dagsläget
            har synpunkter på är att den ämnesutbildning som är förenad med
            den pedagogiska utbildningen för stunden verkar i klenaste laget
            för att vara jämförbar med den som riksdagen kommer att fastlägga
            för den statliga skolan.
          </note>
          <note type="speaker">
            Anf. 11 PÄR GRANSTEDT (c):
          </note>
          <note>
            Herr talman! Jag vill tacka för de ytterligare synpunkter som
            jag har fått. Jag gör tolkningen att det är regeringens syfte
            att nu öppna en dialog med den här typen av institutioner som
            Rudolf Steinerseminariet utgör och som det också finns flera av.
          </note>
          <note>
            Jag förutsätter att man går in i den här dialogen i syfte att
            lösa frågan om finansiering av de waldorfpedagogiska utbildningarna,
            men att man också positivt prövar förutsättningarna att på lämpliga
            sätt stödja de andra postgymnasiala utbildningar som är berörda
            här, dvs. de konstnärliga utbildningarna, jordbruks- och näringsläreutbildningarna
            och sådana saker. Jag utgår i alla fall ifrån att det är regeringens
            vilja att främja pluralism inom den högre utbildningen och att
            ge goda möjligheter för olika alternativ att utvecklas.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1991/92:143 om högskolornas examensrätt
            m.m.
          </note>
          <note type="speaker">
            Anf. 12 Utbildningsminister PER UNCKEL (m):
          </note>
          <note>
            Herr talman! Den här riksdagen bör stanna länge kvar vid högskolefrågorna,
            så viktiga som de är.
          </note>
          <note>
            Kristina Svensson har ställt tre frågor till mig beträffande
            prövning av examinationsrätten för magisterexamen.
          </note>
          <note>
            Förslaget att den 1 juli 1993 införa en magisterexamen för längre
            och fördjupade ämnesstudier i den grundläggande högskoleutbildningen
            har framlagts i en departementspromemoria (Ds 1992:1) Fria universitet
            och högskolor. Denna promemoria har just varit föremål för en
            bred remissbehandlling.
          </note>
          <note>
            Remisstiden gick ut den 21 april, dvs. för en knapp månad sedan.
            Utan en fullständig överblick över remissopinionen vågar jag ändå
            påstå att förslaget att införa en magisterexamen i huvudsak har
            mottagits positivt. Regeringens slutliga ställningstagande kommer
            att framgå av den principproposition som förväntas föreläggas
            riksdagen redan i juni i år.
          </note>
          <note>
            I propositionen kommer bl.a. den principiella utformningen av
            den kommande examensordningen att presenteras. Av examensordningen
            kommer med stor sannolikhet --
          </note>
          <note>
            med reservation för remissopinionen -- att framgå vilka examina
            som skall finnas, kraven för resp.
          </note>
          <note>
            examen samt vilka universitet/högskolor som skall ges examinationsrätten.
          </note>
          <note>
            Beträffande examinationsrätten för magisterexamen framhålls i
            departementspromemorian att denna examen ställer särskilda kvalitetskrav.
            Den bör därför enligt promemorian få ges av universitet och högskolor
            med fast forskningsorganisation, dvs. i de ämnen dessa har forskarutbildning.
            Om, och i så fall i vilken utsträckning, magisterexamen också
            skall få ges vid andra högskolor bör enligt promemorian prövas
            i särskild ordning.
          </note>
          <note>
            Högskolorna i Örebro, Växsjö, Karlstad och
          </note>
          <note>
            Sundsvall/Härnösand har i en framställning till utbildningsdepartementet,
            daterad den 3 april
          </note>
          <note>
            1992, begärt att få värderat av utomstående huruvida de kan bedriva
            kvalificerad utbildning inom givna områden.
          </note>
          <note>
            Då det dels förefaller råda allmän uppslutning kring införandet
            av en magisterexamen, dels är angeläget att studenterna kan informeras
            i god tid om vilka studiealternativ inför höstterminen 1993 som
            föreligger uppdrog regeringen den 23 april åt f.d.
          </note>
          <note>
            universitetskanslern Carl-Gustaf Andrén att pröva förutsättningarna
            för att tilldela de just nämnda fyra högskolorna examinationsrätten
            för magisterexamen.
          </note>
          <note>
            Uppdraget innehåller, herr talman,
          </note>
          <note>
            dels en prövning -- med hjälp av erfoderliga vetenskapligt kompetenta
            experter -- av huruvida de berörda högskolorna kan bedömas ha
            tillräcklig kvalitet i utbildningen, t.ex. vad gäller ämnesbredd,
            lärare, lokaler och utrustning,
          </note>
          <note>
            dels en prövning av omfattningen av examensrätten, dvs. vilka
            ämnesområden examinationsrätten skall avse.
          </note>
          <note>
            Utredningsmannen bör ha slutfört uppdraget under innevarande
            år.
          </note>
          <note>
            Därmed, herr talman, har jag lämnat svar på
          </note>
          <note>
            Kristina Svenssons första två frågor beträffande kriterierna
            resp. formerna för prövningen.
          </note>
          <note>
            Beträffande den tredje frågan om fasta forskningsresurser vid
            fler universitet och högskolor vill jag nu bara klargöra att samtliga
            universitet redan har sådana samt att endast de högskolor som
            har fast forskningsorganisation kan anta studerande till forskarutbildning.
            Det är nämligen just detta förhållande som gör att rätten att
            utfärda magisterexamen inte utan särskild prövning kan ges till
            övriga högskolor. Frågor om fasta forskningsresuser bereds på
            sedvanligt sätt inför nästa proposition om forskning våren 1993.
          </note>
          <note type="speaker">
            Anf. 13 KRISTINA SVENSSON (s):
          </note>
          <note>
            Herr talman! Jag får tacka utbildningsministern för svaret på
            min interpellation. Jag lämnade in interpellationen den 17 mars.
            Av olika skäl har vi inte kunnat diskutea dessa frågor tidigare.
            Det gör att några av frågorna delvis har förlorat sin aktualitet.
          </note>
          <note>
            Vad det alltså handlar om är en begäran från högskolorna i Örebro,
            Växjö, Karlstad och
          </note>
          <note>
            Sundsvall/Härnösand om att få prövat om de kan uppfylla de kvalitetskrav
            som ställs för att få ge magisterexamen. Det var detta uppdrag
            som jag efterlyste i min interpellation. Jag tycker självfallet
            att det är bra att förre universitetskanslern Andrén nu arbetar
            med detta.
          </note>
          <note>
            När det gäller de regionala högskolorna, som den i Karlstad,
            är det avgörande att kopplingen mellan forskningen och grundutbildningen
            finns vid högskolan. Det handlar om att skapa attraktiva högskolor,
            så att kvalificerade lärare och studenter söker sig till dessa
            högskolor.
          </note>
          <note>
            Vi har i Karlstad gjort intervjuer med studenter som går på ekonomilinjen.
            Då har vi funnit att man värderar möjligheten att fortsätta vidare
            till magisterexamen mycket högt. Även om man vid studiestarten
            inte har bestämt sig för en längre utbildning, vill man att det
            finns möjlighet att direkt få fortsätta med magisterkurser. Dessa
            studenter säger i intervjusvaren att man tror att en internationellt
            erkänd högre examen av typ magister- eller mastersexamen blir
            ett måste i många karriärvägar, framför allt inom ekonomutbildningar.
          </note>
          <note>
            Det skulle då betyda att högskolor som inte har möjlighet att
            erbjuda ett rimligt antal alternativa magisterexamina kommer att
            få svårt att konkurrera om de bästa eleverna. Det betyder naturligtvis
            att kortare yrkesinriktade utbildningar kommer att bli allt viktigare
            inslag i utbildningsprogrammen. Det betyder också att forskarmeriterade
            lärare kommer att söka sig till sådana utbildningar där man har
            möjlighet att fortsätta till magisterexamen. Det är alldeles uppenbart
            att det skulle inverka mycket menligt på sådana högskolor som
            högskolorna i Karlstad och i
          </note>
          <note>
            Örebro.
          </note>
          <note>
            Man kan alltså inte nog värdera utbildningens betydelse för den
            allmänna utvecklingen i ett län som Värmland. Vi har nu genomfört
            det tredje året på gymnasieskolan med de praktiska linjerna och
            ser mycket positiva effekter av det. Men fortfarande har vi färre
            ungdomar än i landet i övrigt som går vidare till högre studier.
            Det här återverkar naturligtvis på utvecklingen av det värmländska
            näringslivet. Det finns en stor utvecklingspotential för högskolan
            i Karlstad. Det måste, som jag ser det, vara en motor i den allmänna
            samhällsutvecklingen i länet och i regionen.
          </note>
          <note>
            Den tredje fråga som jag ställt var knapphändigt besvarad. Det
            gäller behovet av ytterligare forskningsresurser till de regionala
            högskolorna, som jag kallar dem. Man kan ju lägga många perspektiv
            på frågan, men jag vill ta upp ett av dem.
          </note>
          <note>
            Nyligen presenterades en rapport om jämställdheten inom högskolan.
            Den bekräftar vad vi visste sedan tidigare: mycket sned könsfördelning,
            få kvinnor som har professurer och alldeles för få kvinnor i forskarutbildning.
            Ett sätt att förbättra förutsättningarna för kvinnor när det gäller
            forskning är att sprida möjligheterna att forska, inte bara vid
            universiteten och de speciella högskolorna, utan mer över landet.
            Tidigare undersökningar har visat att kvinnor inte är geografiskt
            lika rörliga som män. Det har också påpekats i en rapport.
          </note>
          <note>
            Utbildningsministern har tidigare här i riksdagen på en fråga
            som jag ställt om jämställdhet svarat att det är mycket viktigt
            att förbättra jämställdheten på högskolorna. Jag förmodar att
            det också gäller forskningen. Kan man av detta dra slutsatsen
            att utbildningsministern är beredd att arbeta även för att öka
            forskningsresurserna till högskolor av typ högskolan i Karlstad?
          </note>
          <note type="speaker">
            Anf. 14 Utbildningsminister PER UNCKEL (m):
          </note>
          <note>
            Herr talman! Får jag först, vilket jag skulle ha gjort redan
            i inledningen av svaret, be Kristina Svensson om ursäkt för att
            svaret dröjde. Vi har uppenbarligen haft svårt att få ihop våra
            kalendrar.
          </note>
          <note>
            Jag har en svag känsla av att det har varit bökigast när det
            gäller min kalender.
          </note>
          <note>
            När det gäller magisterexamens kvalitetskrav och studenternas
            önskemål kan det finns skäl att nämna ytterligare ett par ting.
            Jag delar Kristina Svenssons bedömning om prognoser av hur studenterna
            ser på en skolas attraktionskraft. Attraktionskraften ökar naturligtvis
            om magisterexamen kan ges. Men det finns ett men i detta, nämligen
            att attraktionskraften över tid inte går att upprätthålla om vi
            inte vet att magisterexamen ges på en tillräckligt kvalificerad
            grund. Det är där problemet ligger.
          </note>
          <note>
            En högskola som har fasta forskningsresurser bedriver, får vi
            anta, undervisning på tillräcklig vetenskaplig grund för att klara
            en nivå under forskarutbildningen. Vi vet inte i dag, även om
            vi kan anta och förmoda, vad högskolor som inte har forskarutbildning
            har för kvaliteter upp till den nu diskuterade mastersnivån.
          </note>
          <note>
            Den ståndpunkt som intogs i departementspromemorian och som jag
            personligen delar var att man kan anta att de universitet som
            har forskarutbildning uppfyller kvalitetskraven, men att detta
            måste prövas särskilt vid övriga högskolor. Genom att titta i
            facit vet vi att det finns några högskolor som i dag meddelar
            undervisning på 80-poängsnivå, dvs. det fördjupningskrav som ställs
            på magisterexamen.
          </note>
          <note>
            Det är dessa högskolor som har inkommit till oss med en begäran
            om prövning.
          </note>
          <note>
            Jag tycker själv att den teknik som vi har kommit fram till har
            mycket tilltalande drag över sig.
          </note>
          <note>
            Högskolan i Karlstad -- för att ta Kristina Svenssons aktuella
            exempel -- får därmed prövat av vetenskaplig expertis huruvida
            man håller måttet eller ej.
          </note>
          <note>
            Jag vill gärna understryka att det inte är av en tillfällighet
            som jag har valt Carl-Gustaf Andrén.
          </note>
          <note>
            Jag har inte valt honom först och främst därför att han har varit
            en administratör under senare delen av sin akademiska karriär,
            utan därför att han är en skicklig vetenskapsman. Han kommer att
            samla en panel runt sig, som skall göra kvalitetsbedömningen.
            Om högskolorna i Karlstad,
          </note>
          <note>
            Växjö, Sundsvall/Härnösand och Örebro klarar den kvalitetsbedömningen
            med ett godkänt i fråga om undervisningen, kan dessa högskolor
            därefter rekrytera studenter med oändligt mycket mer kvalitativ
            kraft än vad de annars skulle kunna göra.
          </note>
          <note>
            Då har dessa högskolor beviset på att de är lika bra som övriga
            högskolor, som redan tilldelats motsvarande rättighet.
          </note>
          <note>
            Jag vill tilläga att jag kommer att följa det råd som panelen
            under Carl-Gustaf Andréns ledning kommer att ge mig. Jag tänker
            inte göra någon särskild politisk prövning av resultatet, eftersom
            hela filosofin med den vetenskapliga prövningen då skulle falla
            samman.
          </note>
          <note>
            Efter det att ett universitet är tilldelat rätt att examinera
            -- vilket också gäller de stora universiteten och högskolorna,
            som så att säga med automatik har examinationsrätt för magisterexamen
            redan från början -- kan denna rätt gå förlorad vid vilken tidpunkt
            som helst, om man inte kan leva upp till kraven. Prövningen i
            dessa fall kommer att utföras av det särskilda utvärdeingssekretariat
            som riksdagen tidigare har beslutat skall inrättas.
          </note>
          <note>
            När det till sist gäller de fasta forskningsresurserna delar
            jag självfallet den uppfattningen att forskning vid resp. högskola
            normalt spelar en stor roll för den enkilda högskolans rekrytering
            och för bygdens utveckling. Jag har att väga detta uppenbara perspektiv
            mot ett nationellt perspektiv för att se om det finns konflikter
            mellan dessa perspektiv, och det är klart att det finns. Ett litet
            land med begränsade resurser -- 8,5 miljoner invånare -- och med
            en volymmässigt begränsad forskningsinsats kan enligt min mening
            inte sprida sina forskningsinsatser hur mycket som helst. Å andra
            sidan är jag medveten om att det för undervisningens kvalitet
            vid varje högskola krävs uppbackning av nära relationer med aktiv
            forskning. Att jag inte nu kan ge ett exakt besked om hur denna
            avvägning utfaller vid varje enskilt fall landet runt beror på
            att denna avvägning är så grannlaga att vi skall ta det halvår
            på oss som vi har innan förslaget skall överlämnas till riksdagen.
          </note>
          <note>
            Detta för att vi skall veta att det vi gör står i överensstämmelse
            både med regionernas önskemål och med Sveriges nationella vetenskapliga
            utvecklingskrav.
          </note>
          <note type="speaker">
            Anf. 15 KRISTINA SVENSSON (s):
          </note>
          <note>
            Herr talman! I mitt förra inlägg sade jag just att det är bra
            att det skall ske en prövning och att den görs av en utomstående
            kvalificerad forskare och vetenskapsman. Det är också bra med
            denna panel som kommer att arbeta med hela frågan. Vi vill naturligtvis
            få bekräftelse, för vi vet att vi är bra.
          </note>
          <note>
            Men ni tror inte riktigt på oss. Därför är det alldeles utmärkt
            att vi kommer att få detta bekräftat. Nog om detta.
          </note>
          <note>
            Jag tolkar det som att vi kommer att få en kvalitetsgranskning
            när det gäller forskningen, inte bara vid de speciella högskolorna
            som står bakom det här brevet, utan även generellt i fråga om
            de fortsatta möjligheterna att ge magisterexamen. Så tolkar jag
            det.
          </note>
          <note>
            Min tredje fråga gällde att forskningsresurserna bör spridas
            och inte enbart vara kopplade till universiteten. Vi i Sverige
            har ett för litet antal forskare, Per Unckel. Det behövs fler
            forskare.
          </note>
          <note>
            Detta stöder jag på internationella jämförelser. Det är alldeles
            uppenbart att det finns en resurs att utnyttja, vilket har konstaterats
            i flera forskningspropositioner. Möjligheterna har förbättrats,
            bl.a. genom att antalet ekonomiska stöd och tjänster för dem som
            bedriver forskarutbildning har ökat. Men det finns en grupp som
            fortfarande inte får dessa möjligheter fullt ut, nämligen kvinnorna.
            Detta belades mycket tydligt i forskarrapporten om jämställdhet,
            som kom alldeles nyligen. Jag ser en kombination här som för mig
            är mycket tilltalande. Vi skulle kunna utbilda många fler forskare
            i Sverige, om vi spred resurserna ut till de högskolor som har
            nått denna nivå -- jag talar inte om alla högskolor, utan sådana
            högskolor som i Karlstad, Örebro m.fl. Jag är övertygad om att
            vi då skulle kunna nå kvinnor i forskarutbildning.
          </note>
          <note type="speaker">
            Anf. 16 Utbildningsminister PER UNCKEL (m):
          </note>
          <note>
            Herr talman! Jag har några korta kommentarer.
          </note>
          <note>
            I min första kommentar vill jag bekräfta Kristina
          </note>
          <note>
            Svenssons tolkning. All utbildning -- om riksdagen antar de principella
            förslag som jag här har antytt --
          </note>
          <note>
            kommer att utsättas för kontinuerlig kvalitetsgranskning. Det
            är viktigt, inte minst för att man skall veta att vi i Sverige
            upprätthåller god kompetens i ett internationellt perspektiv.
            Det innebär att all eximinationsrätt är så att säga till låns
            så länge man lever upp till kvalitetskraven. Och det gäller alla
            universitet och högskolor, en för alla, alla för en.
          </note>
          <note>
            Min andra kommentar rör det för låga antalet forskare. Det finns
            en flaskhals i hela det svenska högre utbildningssystemet. Den
            består av för få doktorander och för få med doktorsexamen. Det
            är dess värre detta förhållande som gör att vi inte kan expandera
            grundutbildningen i den takt som jag tror att både Kristina Svensson
            och jag helst av allt skulle vilja, nämligen så att vi kan ge
            alla dem som i dag bankar på universitetsporten möjlighet till
            högre utbildning. Men så länge jag inte kan säkerställa att den
            högre utbildning som erbjuds bedrivs på tillräcklig vetenskaplig
            grund med tillgång till tillräckligt bra lärare, tvingas vi att
            skynda långsamt med utbyggnaden. Därmed blir naturligtvis utbyggnaden
            av doktorsutbildningen den helt centrala frågan.
          </note>
          <note>
            I budgetpropositionen uttalade regeringen i vintras att vår ambition
            är att antalet doktorsexamina skall fördubblas fr.o.m. nu fram
            till år 2000. Det är målet, och jag vet att många högskolor nu
            arbetar för detta. Jag tror att detta är avgörande för att vi
            långsiktigt skall kunna öka volymen med bibehållen kvalitet i
            hela det svenska högskolesystemet.
          </note>
          <note>
            Huruvida detta talar till förmån för att sprida fasta forskningsresurser
            till flera högskolor är jag i dag emellertid inte säker på. Det
            är möjligt att det går att nå detta mål lika fort eller fortare
            och bättre genom att man kan forsätta att utnyttja de högskolor
            för eximination av doktorer som för närvarande har de fasta forskningsresurserna.
          </note>
          <note>
            Oberoende av allting annat tror jag att vi under alla omständigheter
            kommer att få se en utveckling, där flera doktorer handleds på
            de mindre högskolorna i relation och kontakt med de större. Detta
            är ett system som inte minst högskolan i Karlstad har utvecklat
            med betydande framgång. Därmed har man uppnått det som möjligen
            är det bästa av två system, nämligen att man replierar på ett
            stort eller flera stora universitet för sin mest avancerade handledning,
            samtidigt som man finns nära de människor som skall handledas,
            inte minst de kvinnor som både Kristina Svensson och jag gärna
            vill locka till forskarutbildning.
          </note>
          <note>
            Herr talman! Slutsatsen av dessa mycket grannlaga avvägningar
            måste få anstå ytterligare någon tid, men det står klart att vi
            måste öka antalet personer i forskarutbildning. Det är a och o,
            om Sverige skall kunna stå pall i den hårdnande internationella
            konkurrensen.
          </note>
          <note type="speaker">
            Anf. 17 KRISTINA SVENSSON (s):
          </note>
          <note>
            Herr talman! Det är självklart att kvalitetskraven är oerhört
            väsentliga. Det är den utgångspunkt som vi har för dessa resonemang.
          </note>
          <note>
            Jag tolkar det som att det finns en öppning -- eller i varje
            fall en prövande hållning -- i utbildningsministerns svar. Det
            ser jag som positivt inför arbetet med forskningspropositionen,
            där denna fråga naturligtvis kommer att behandlas utförligt. Jag
            har inget mer att tillägga i den här debatten.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1991/92:172 om förfalskade betyg vid
            antagning till universitet m.m.
          </note>
          <note type="speaker">
            Anf. 18 Utbildningsminister PER UNCKEL (m):
          </note>
          <note>
            Herr talman! Lennart Fridén har frågat mig vilka åtgärder jag
            tänker vidta för att förhindra fusk och användning av förfalskade
            betyg i den svenska högskolan.
          </note>
          <note>
            Låt mig först säga att det är viktigt att uppmärksamma att fusk
            och förfalskade betyg förekommer och att det är angeläget att
            det görs något för att komma till rätta med problemet.
          </note>
          <note>
            Vad gäller tentamina ankommer det i första hand på universitet
            och högskolor att vidta åtgärder för att förhindra fusk. Om den
            studerande använder otillåtna hjälpmedel eller på annat sätt försöker
            vilseleda vid prov kan disciplinära åtgärder vidtas enligt disciplinförordningen.
            Den studerande kan då avstängas för en eller flera perioder i
            sammanlagt högst sex månader.
          </note>
          <note>
            I den senaste pressdebatten om fusk har det framskymtat att dessa
            disciplinära åtgärder skulle vara för lindriga. Från högskolehåll
            har sådana synpunkter inte framförts. Vid en konferens med högskoleföreträdare
            om disciplin- och avskiljandefrågor som anordnats av universitetsoch
            högskoleämbetet (UHÄ) framfördes inte några krav på skärpning
            av de nu gällande disciplinära åtgärderna mot fusk. Däremot diskuterade
            man behovet av en enhetlig tillämpning av reglerna på de olika
            högskoleorterna.
          </note>
          <note>
            Herr talman! Emellertid har de studerande vid de tekniska högskolorna
            genom sina kårordföranden i skrivelse till UHÄ uttalat sig för
            en skärpning av påföljderna. Skrivelsen har överlämnats till utbildningsdepartementet,
            och jag skall naturligtvis med intresse ta del av de synpunkter
            och argument som framförs och noga överväga om några ändringar
            av disciplinförordningen behöver göras.
          </note>
          <note>
            Förfalskningar av betyg är det andra stora problemet. Det är
            enligt min uppfattning svårt att veta om förfalskning sker i ökad
            omfattning. Någon systematisk uppföljning har inte gjorts enligt
            vad jag erfarit.
          </note>
          <note>
            Det är min uppfattning att UHÄ, som antar studenter till högskolans
            allmänna linjer, gör stora ansträngningar för att upptäcka eventuella
            förfalskningar vid antagning av såväl utländska som svenska studenter.
            Vid antagning av utländska sökanden begär UHÄ ofta in, som en
            extra säkerhetsåtgärd, originalhandlingar från utländska sökanden
            med mycket höga betyg. Är det då något som inte står rätt till
            drar sig den sökande ofta själv ur. Bland utländska sökande förekommer
            det att man köper sig betyg. Dessa är ofta välgjorda och svåra
            att upptäcka.
          </note>
          <note>
            Bland svenska sökanden görs slumpvisa kontroller i alla utbildningar.
            UHÄ specialgranskar dessutom sökande till linjer där konkurrensen
            om platserna är särskilt stor.
          </note>
          <note>
            En viss kontroll förekommer även när studenterna påbörjat utbildningen.
            Med hjälp av tips från kurskamrater, lärare m.fl. uppmärksammas
            UHÄ
          </note>
          <note>
            på att allt kanske inte står rätt till. Har oegentligheter förekommit
            upphäver UHÄ
          </note>
          <note>
            beslutet om antagning.
          </note>
          <note>
            Omkring tio fall per år går vidare till polisen, vilket kan få
            till följd att den sökande åtalas för brott.
          </note>
          <note>
            Herr talman! Sammanfattningsvis vill jag understryka att det
            är viktigt att problemet med fusk och förfalskningar i högskolan
            uppmärksammas och att något görs åt det. Som jag tidigare nämnt
            kan det, med anledning av vad som nu debatteras om tentamensfusk,
            finnas anledning att noga följa utvecklingen.
          </note>
          <note>
            Enligt min uppfattning gör UHÄ betydande insatser för att avslöja
            falska ansökningshandlingar.
          </note>
          <note>
            För budgetåret 1992/93 övertar den nya servicemyndigheten UHÄ:s
            uppgifter på detta område.
          </note>
          <note>
            I den nya studieorganisationen, som beräknas kunna införas hösten
            1993, kommer ett ökat ansvar för antagning av studenter att åvila
            universitet och högskolor och därmed också ett ökat ansvar för
            de frågor Lennart Fridén här aktualiserar. Självfallet kommer
            jag även i den nya ordningen att noga följa frågan om fusk och
            förfalskningar i högskolan.
          </note>
          <note type="speaker">
            Anf. 19 LENNART FRIDÉN (m):
          </note>
          <note>
            Herr talman! Det kan tyckas att min interpellation är ett knorrande.
            Men det ingick tydligen också en ljudillustration från talarstolen.
          </note>
          <note>
            Det hade naturligtvis varit roligare att diskutera enbart positiva
            frågor om högskolor och universitet med Per Unckel. Men vi får
            samtidigt inte blunda för de problem som finns. Den här diskussionen
            berör ett par principfrågor.
          </note>
          <note>
            För det första: När en student börjar på ett universitet eller
            en högskola skall denne arbeta för att finna de odiskutabla och
            objektiva sanningarna, som man önskar röra sig med inom vetenskapen.
          </note>
          <note>
            Då är det illa att börja med en lögn. Ännu värre är att forsätta
            med fifflet.
          </note>
          <note>
            För det andra: Alla de som har antagits på ett hederligt sätt
            och arbetar idogt och korrekt skall inte komma i ett sämre läge
            än de som går ohederlighetens genvägar. Det är därför inte svårt
            att förstå att det är främst bland studenterna själva som det
            önskas en bättre ordning.
          </note>
          <note>
            För ungefär två månader sedan var det i pressen en diskussion
            med anledning av de problem som rapporterades från Lunds universitet.
            Det går inte att utgå från vad som händer på ett ställe, och jag
            har därför de senaste dagarna haft en del diskussioner med företrädare
            från mitt gamla universitet i Göteborg.
          </note>
          <note>
            Det visade sig att man tror inte att betygsfusket är så omfattande.
            I dag kontrolleras orignalhandlingar bara stickprovsvis. När vi
            fyrtiotalister på 60-talet strömmade in i veritabla stim på universiteten
            fick vi faktiskt visa upp våra originalhandlingar för kontroll.
            En sådan enkel åtgärd borde kunna användas för att avslöja ett
            och annat fiffel.
          </note>
          <note>
            Man tar nu så lätt på kontrollen att det är först när man tittar
            på en kopia i en ansökningshandling och tycker att den verkar
            vara inkorrekt som originalhandlingen begärs in. Jag tror att
            man genom en enkel åtgärd skulle kunna få en och annan att skärpa
            sig och inte ens våga försöka att bli antagen med hjälp av oriktiga
            handlingar.
          </note>
          <note>
            Den jurist på universitetets förvaltningsavdelning som jag talade
            med sade att efter det att fifflarna har förts till polisen har
            ärendena avskrivits. Det har inte hänt något. Den vaga formulering
            jag hörde i motsvarande avsnitt i statsrådets svar tyder på att
            det går att lagföra fuskarna men att det inte har hänt något.
            Därför finns det önskemål från universitetshåll att ett par sådana
            fall någon gång skall prövas. Om någon fälls går det sedan förhoppningsvis
            att med hjälp av generalprevention få människor att skärpa sig.
            Men som har sagts tidigare är det förmodligen inte så stora antal
            som det rör sig om.
          </note>
          <note>
            Däremot är man uppenbarligen övertygad om att mörkertalet för
            fusk vid tentamina är mycket stort.
          </note>
          <note>
            Jag fick höra en liten lustighet. För en av de stora skrivsalarna
            vid universitetet har plötsligt antalet under en termin anmälda
            fall av fiffel minskat till tre. Det har tidigare rört sig om
            10--15 för den skrivsalen. Anledningen skulle vara att den tidigare
            så alerta skrivningsvakten har blivit långvarigt sjukskriven.
            Det kan inte vara så att fifflet minskar för att den alerta skrivningsvakten
            har försvunnit.
          </note>
          <note>
            Snarare går det väl i den andra riktningen, samtidigt som antalet
            upptäckta fall har minskat.
          </note>
          <note>
            Jag har inte riktigt samma uppfattning som statsrådet uppgav
            i sitt interpellationssvar, nämligen att högskolorna inte vill
            införa några skärpande åtgärder. Så sent som i fredags diskuterade
            disciplinnämnden i Göteborg frågan om hur en skärpning av åtgärderna
            skall komma till stånd.
          </note>
          <note>
            Det här är uppenbarligen en fråga som många reagerar på. Det
            vore skönt om vi kunde diskutera enbart de positiva sakerna som
            t.ex.
          </note>
          <note>
            magisterexamina. Men det här är en fråga som vi inte får blunda
            för.
          </note>
          <note>
            Vidare har vi de som har fuskat och använt falska ansökningshandlingar.
            Det gladde mig att höra att det trots allt är mest svenskar som
            har gjort så. Det är dessutom lättare att avslöja fusk i de fallen,
            inkl.
          </note>
          <note>
            det fall som avslöjades nyligen där vederbörande ville göra sig
            tio år yngre än vad som framgick av originalintyget. Det är oerhört
            väsentligt att hålla sig till principen att inte fiffla om man
            vill ägna sig åt att skapa goda, objektiva, vetenskapliga och
            odiskutabla sanningar. Det här är framför allt en rättvisefråga.
            De som går en ohederlighetens genväg skall inte få det bättre
            än andra.
          </note>
          <note type="speaker">
            Anf. 20 Utbildningsminister PER UNCKEL (m):
          </note>
          <note>
            Herr talman! Jag har inte mycket att tillägga till det
          </note>
          <note>
            Lennart Fridén understryker. Låt mig instämma i iakttagelsen
            att det just var studenterna själva som aktualiserade frågan till
            oss. Min erfarenhet är också att studenterna själva är väl medvetna
            om vilket rykte deras utbildning utsätts för, om man inte kan
            se till att de som är rätt lämpade är där och att de som hade
            tänkt fuska inte finns där.
          </note>
          <note>
            Jag delar också uppfattningen att det är viktigt, när ett brott
            är begånget eller i vart fall är misstänkt, att detta lagförs
            och prövas på ett korrekt sätt. Annars blir i detta sammanhang,
            som i så många andra där anmälan görs till polisen, anmälningen
            bara en tom gest och ty åtföljande tilltron till och respekten
            för den lagstiftning som anmälan handlar om satt i fråga. Så jag
            tycker att det är angeläget att när fall finns för prövning skall
            de också prövas.
          </note>
          <note>
            Låt mig härtill lägga bara två små kommentarer.
          </note>
          <note>
            Det är ett par saker som jag tycker egentligen ligger under allt
            det vi talar om och möjligen också har att göra med frågans lösning
            och som vi ännu så länge inte har berört, nämligen moralen i samhället
            i stort.
          </note>
          <note>
            Vi kan aldrig komma åt fusk och elände av detta slag med mindre
            än att det finns en moraluppfattning i vårt samhälle som säger
            att så där gör man inte, dvs. att det finns ett slags inre tryck
            i enskilda människor och i våra institutioner som ''lagför'' denna
            typ av tankar innan de ens har hunnit att materialiseras.
          </note>
          <note>
            Den andra reflektionen är att när vi om ett år överför en betydande
            del av ansvaret för universitetens och högskolornas arbete till
            dem själva från det petimäteraktiga petandet som staten har hållit
            på med under många herrans år, tror jag att detta också kommer
            att bidra till att universitetens egen självkänsla stärks och
            därmed också intresset för insatser vid det egna universitetet.
            För det är deras väl och ve som kommer att utsättas för prövningar,
            om de får rykte om sig att vara universitetet eller högskolan
            där fusk förekommer.
          </note>
          <note>
            Ytterst handlar det, som Lennart Fridén avslutade sitt förra
            inlägg med, om rättvisa och rättfärdighet.
          </note>
          <note>
            Tyvärr kan vi i dag inte erbjuda en plats åt alla studenter som
            vill utbildas inom våra universitet och högskolor. Om någon tager
            sig en plats genom fusk, tager man den sig i praktiken före någon
            som är mera berättigad till den än vad man själv är.
          </note>
          <note type="speaker">
            Anf. 21 LENNART FRIDÉN (m):
          </note>
          <note>
            Herr talman! Jag tog upp en sak som jag tycker borde vara ganska
            enkel och som jag hoppas att det inte finns några som helst hinder
            för när universitet och högskolor tar över mer av ansvaret, och
            det är en så enkel sak som att kontrollera originalhandlingar.
          </note>
          <note>
            På den institution där jag hamnade som första institution 1965
            var över 1 000 studenter inskrivna, varav ca 500 nybörjare på
            ettbetygsstadiet. Vi fick gå dit alla 500 och visa våra originalbetyg.
            Det hade då obönhörligen kunnat avslöjas, om det hade varit något
            fiffel.
          </note>
          <note>
            När man vet om att om man blir upptäckt så blir man lagförd och
            därmed stämplad för livet, är det utan tvivel en hjälp för att
            också lyfta den allmänna moralen i det här sammanhanget. Jag kan
            inte tänka mig något värre för vetenskapens anseende än omoral
            på universiteten.
          </note>
          <note>
            Jag hoppas att det skall bli möjligt att få bukt med fusket med
            enkla medel och genom att några fall prövas, vilket den jurist
            som jag talade med i dag efterlyste. Om de som ertappats med fusk
            blir lagförda och detta kommer ut i massmedia, tror jag att de
            som funderat på att fuska vet att det inte lönar sig och följaktligen
            avstår från att försöka fiffla.
          </note>
          <note type="speaker">
            Anf. 22 Utbildningsminister PER UNCKEL (m):
          </note>
          <note>
            Herr talman! Låt mig snabbt lämna Lennart Fridén det beskedet
            att i den departementspromemoria som vi diskuterade tidigare och
            som handlar om den nya relationen mellan staten och de enskilda
            universiteten och högskolorna föreslås det att varje högskola
            själv fr.o.m. 1 juli 1993 skall få ta emot sina studenter och
            ange villkoren för antagning.
          </note>
          <note>
            Det är alltid en grannlaga avvägning av vad man i ett svar som
            detta skall säga om en proposition som man avser att presentera
            om fyra veckor, men låt mig formulera saken så att skulle regeringen
            bestämma sig för att på denna punkt följa promemorians förslag,
            så innebär det precis de möjligheter som Lennart Fridén eftersträvar
            i det hänseende vi diskuterar nu.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1991/92:168 om returglasanvändningen
          </note>
          <note type="speaker">
            Anf. 23 Miljöminister OLOF JOHANSSON (c):
          </note>
          <note>
            Herr talman! Håkan Strömberg har frågat mig vilka åtgärder jag
            är beredd att vidta för att öka användningen av krossat returglas
            samt vilka åtgärder jag är beredd att vidta för att öka användningen
            av uppsamlat glas i industriproduktion.
          </note>
          <note>
            Låt mig först betona att det finns ett fungerande insamlings-
            och återtagningssystem för glas från hushållen. Glasåtervinningen
            ökar. Merparten av insamlat glas blir till råvara för nytt glas
            men allt glas kan inte avsättas inom Sverige. Det som inte blir
            till råvara används till olika utvecklingsprojekt som jag återkommer
            till längre fram i mitt svar.
          </note>
          <note>
            Inget insamlat glas deponeras i dag, bortsett från den mindre
            mängd som sorteras ut av processtekniska skäl och därför inte
            kan återvinnas.
          </note>
          <note>
            Enligt Svensk Glasåtervinning AB, som har hand om glasåtervinningssystemet
            i landet, återvanns år
          </note>
          <note>
            1991 57 000 ton glas från hushållen i Sverige. Det innebär en
            återvinningsgrad på 44 %.
          </note>
          <note>
            Glasåtervinningen har ökat betydligt från året innan då återvinningsgraden
            var 36 %. Företagets uttalade mål är att nå 100 000 ton glasåtervinning
            från hushållen år 1995, dvs. 70 % återvinningsgrad.
          </note>
          <note>
            Som jag nämnde kan i dag allt insamlat glas från hushållen avsättas,
            bl.a. genom att export sker till utländska glastillverkare. Exporten
            sker på grund av ett betydligt större tillskott av glas genom
            import av förpackningar än vad som kan avsättas inom svensk glasproduktion.
            Det råder emellertid underskott på ofärgat återglas. Genom att
            kommunerna successivt utökar separeringen till att omfatta ofärgat
            resp. färgat glas förbättras möjligheterna även till fortsatt
            avsättning av återglas i Sverige.
          </note>
          <note>
            Håkan Strömberg refererar speciellt till att
          </note>
          <note>
            Hammars och Limmareds glasbruk numera inte använder färgat glas
            i sin produktion. Marknaden för återvunnet färgat glas upphör
            emellertid inte i och med att glasproduktionen vid Hammars glasbruk
            läggs ner. Jag vill nämna att glasåtervinningsanläggningen i Hammar
            kommer att drivas vidare även sedan glasbruket lagts ner.
          </note>
          <note>
            Där sker också i fortsättningen sortering av återglas för framställning
            av glasråvara. Denna råvara transporteras till glasbruk i huvudsak
            i Sverige och
          </note>
          <note>
            Norge men också i viss utsträckning till glasbruk i
          </note>
          <note>
            Storbritannien och Holland.
          </note>
          <note>
            Enligt uppgift kommer produktionen vid Hammars glasbruk efter
            nedläggningen att delas upp på glasbruken i Limmared resp. Moss
            i Norge på så sätt att enbart ofärgat återglas återanvänds vid
            glasbruket i Limmared men färgat återglas används som råvara vid
            glasbruket i Moss.
          </note>
          <note>
            Enligt vad jag inhämtat arbetar AB Svensk
          </note>
          <note>
            Glasåtervinning bl.a. efter en handlingsplan som syftar till
            en ökad separering av färgat och ofärgat glas, en ökad insamlingsvolym
            samt ökad kvalitet och insamlingseffektivitet. Företaget bedriver
            också ett flertal projekt, som syftar till att för framtiden öka
            avsättningen av insamlat glas på andra sätt. Exempel på sådana
            projekt är att öka andelen återglas vid glastillverkning samt
            att anpassa glasfärger till ökad andel återglas. Som ytterligare
            exempel kan nämnas att återglas prövas för tillverkning av glas-
            och mineralull för isoleringsändamål.
          </note>
          <note>
            Det är naturligt att återkomma till denna fråga när det gäller
            att utveckla system för kretslopp för olika varor.
          </note>
          <note type="speaker">
            Anf. 24 HÅKAN STRÖMBERG (s):
          </note>
          <note>
            Herr talman! Jag vill tacka miljöministern för svaret på min
            interpellation. Jag vill också framhålla att jag för dagen är
            nöjd med svaret.
          </note>
          <note>
            Situationen vad gäller hantering av uppsamlat hushållsglas är
            just den miljöministern beskriver.
          </note>
          <note>
            Men förhållanden svänger som bekant, ibland ganska snabbt. Om
            exakt en månad, den 18 juni, går sista skiftet vid Hammars glasbruk.
          </note>
          <note>
            Glastillverkningen vid bruket upphör efter generationers arbete.
            Självklart är det största problemet just nu de 228 personer som
            ställs utan arbete. Endast ett fåtal av dem kan för närvarande
            få ett nytt arbete. Men i förlängningen kommer nedläggningen också
            att medföra andra problem.
          </note>
          <note>
            I och med att Hammars glasbruk läggs ned upphör användningen
            av färgat glas för nyproduktion i
          </note>
          <note>
            Sverige. Det är riktigt, som miljöministern framhåller i svaret,
            att det för närvarande inte deponeras något insamlat hushållsglas,
            förutom vad som måste sorteras bort vid krossning på grund av
            orenhet. Det är också riktigt att vi exporterar vissa volymer
            krossglas till Norge, Holland och
          </note>
          <note>
            Storbritannien. Men jag vet att Svensk
          </note>
          <note>
            Glasåtervinning har avtal med Askersunds kommun om deponering
            av återglas på mark som kommunen arrenderar. För ett år sedan
            deponerades ganska stora volymer, även om så inte sker i dag.
          </note>
          <note>
            Frågan om hantering av uppsamlat glas är inte löst, eftersom
            vi är beroende av export av hela den uppsamlade volymen färgat
            glas. Exporten följer konjukturutvecklingen och svängningarna
            i priset på alternativa råvaror. Därför kan vi aldrig veta storleken
            på exportvolymen.
          </note>
          <note>
            Av det skälet menar jag att vi måste intensifiera arbetet att
            finna alternativa användningsområden, i synnerhet som den insamlade
            mängden glas ökar.
          </note>
          <note>
            Här går det inte att avvakta vad marknadskrafterna skall göra,
            utan miljöministern har ett direkt ansvar för att ge signaler
            om utvecklingsarbete och också skapa fram de resurser som behövs
            för alternativ användning av krossat glas som råvara i produktion
            där glasets egenskaper kan utnyttjas.
          </note>
          <note>
            Även om jag för dagen är nöjd med svaret och redovisningen av
            vad som gäller i nuläget, återstår frågan hur vi kommer att hantera
            det uppsamlade glaset i framtiden. Miljöministern lovar att återkomma
            om det uppstår några förändringar, och jag vill då påminna om
            vad riksdagen sade 1990 i samband med behandlingen av miljöpolitiken
            för framtiden, nämligen att man skulle återkomma beträffande återanvändning
            av avfall. Jag hoppas att miljöministern har det riksdagsbeslutet
            aktuellt för sig, för det är viktigt inte bara med tanke på glas
            utan också i andra råvarusammanhang.
          </note>
          <note>
            Men nu gäller det som sagt glaset. Jag skall noga följa frågan
            och lovar också att återkomma. Jag vill än en gång tacka miljöministern
            för svaret.
          </note>
          <note type="speaker">
            Anf. 25 Miljöminister OLOF JOHANSSON (c):
          </note>
          <note>
            Herr talman! Vi tycks vara helt överens om hur läget är i vart
            fall. Jag har också nämnt i mitt svar att i samband med att man
            diskuterar kretsloppsutveckling för olika varor är frågan om glasåtervinning
            i högsta grad aktuell.
          </note>
          <note>
            Man kan inte vara helt och hållet nöjd med situationen, även
            om vi har kommit en bit på väg, så länge en hel del glas ''försvinner''
            i hanteringen.
          </note>
          <note>
            Det betyder att återvinningsgraden måste ökas.
          </note>
          <note>
            Jag vet också att Svensk Glasåtervinning AB har inlagt i sina
            planer att man skall nå upp till 50 %
          </note>
          <note>
            återvinning i år och 70 % återvinning 1995. Där sker alltså en
            utveckling. Dessutom är det naturligtvis angeläget, som också
            framgår av svaret, att öka separeringen av färgat och ofärgat
            glas. Det blir särskilt tydligt när man tittar på hur prissättningen
            ser ut. Glasåtervinningsbolaget betalar 200 kr. per ton för ofärgat
            glas, 100 kr. per ton för färgat glas, dvs. blandat brunt och
            grönt, samt 0 kr. för oseparerat glas.
          </note>
          <note>
            Här är det alltså viktigt att system byggs ut, och det är precis
            vad man håller på med i samarbete med bl.a. kommunerna, för att
            få en bättre sortering även när det gäller fraktioner av olika
            sorters glas.
          </note>
          <note>
            Det är en viktig insats, och då kommer man till nästa problem,
            som jag är fullt medveten om, och det är att kommunerna ofta har
            svårt att få kostnader och intäkter i balans.
          </note>
          <note>
            Insamlingsverksamheten som sådan, här lika väl som på pappersområdet,
            kostar så pass mycket att det blir ett minus på verksamheten.
          </note>
          <note>
            Det här är naturligtvis ett av skälen till att jag under mina
            månader som miljöminister har talat väldigt mycket om miljöavgifter.
            Det gäller att inse att avfallshantering handlar om att sortera,
            ta tillbaka och skapa marknader och att få de sakerna att fungera
            i ett sammanhang. Då behöver man så att säga smörjmedel i systemet,
            och det är detta man måste arbeta med.
          </note>
          <note>
            Miljöavgifter innebär att man lägger en avgift på användaren
            och att pengarna sedan används för att systemet skall fungera
            i sin helhet. Alternativet är att skattebetalarna får betala i
            stället för dem som orsakar problemen, dvs. sprider förpackningar
            omkring sig.
          </note>
          <note>
            Det är sådana tankar som ligger bakom slutorden i mitt svar till
            Håkan Strömberg. Men jag är glad över att vi är överens om nuläget
            sådant som jag har beskrivit det.
          </note>
          <note type="speaker">
            Anf. 26 HÅKAN STRÖMBERG (s):
          </note>
          <note>
            Herr talman! Jag kan intyga att vi fortfarande är överens efter
            miljöministerns senaste svar. Det är helt riktigt att sådana system
            kan utvecklas. Det görs redan i dag. Svensk glasåtervinnings kostnad
            täcks av att man tar ut en avgift per flaska eller enhet som man
            tappar. Det kan utvecklas.
          </note>
          <note>
            Om vi inte gör något åt detta kan det bli svårt med motiven för
            hushållen med den olägenhet som det ändå innebär att man skall
            sortera glas och bära i väg det någonstans. Om de får ett starkt
            motiv genom att de gör en samhällsinsats och bidrar till att få
            fram en råvara, men också självfallet bidrar till att förbättra
            miljön, blir det lättare att få medborgarna att samla upp glaset.
          </note>
          <note>
            Det är viktigt att vi ser till att system av detta slag byggs
            ut också på andra områden. Jag tror att det är den väg vi skall
            gå. Olof Johansson nämner att vi måste smörja systemet och ge
            det den rätta oljan.
          </note>
          <note>
            Det är viktigt att vi inte tror att detta kommer att lösa sig
            självt och att regeringen och miljöministern tar nödvändiga initiativ
            till att försöka påskynda och ge de rätta signalerna.
          </note>
          <note type="speaker">
            Anf 27 Miljöminister OLOF JOHANSSON (c):
          </note>
          <note>
            Herr talman! Jag tror att vi kan avsluta debatten här och konstatera
            att vi är överens om att det finns utvecklingsmöjligheter hos
            det system som vi har och att det krävs stimulanser för detta.
          </note>
          <note>
            Kostnaderna skall läggas på rätt ställe.
          </note>
          <note>
            Deponier är alltid anomalier, om jag får leka med orden. Utan
            att ha kommenterat detta i mitt svar, beklagar jag naturligtvis
            lika mycket som Håkan
          </note>
          <note>
            Strömberg den nedläggning och den omställning som blir en nödvändig
            följd av nedläggningen av glastillverkningen vid Hammars bruk.
            Däremot kommer fortsatta uppgifter att finnas kvar för en mindre
            del av de anställda när det gäller sortering och rensning och
            liknande saker. Då kan bruket bli en del i glasåtervinningssystemet
            också i fortsättningen.
          </note>
          <note type="speaker">
            Anf. 28 HÅKAN STRÖMBERG (s):
          </note>
          <note>
            Herr talman! Jag anklagade inte miljöministern för att vara medskyldig
            när jag nämnde antalet som blir friställda i Hammar om en månad.
            Det är 25
          </note>
          <note>
            personer som sysslar med glasåtervinning i dag, och det kan utvecklas
            mer. Här finns det en mycket bra resurs som kan hantera krossglaset.
            Platsen ligger mitt i Sverige, och därför kan det även ur transportsynpunkt
            vara oerhört angeläget att stimulera återsamling här och utveckla
            hanteringen av krossglaset just i Hammar.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1991/92:189 om specialkurser m.m.
            i gymnasieskolan
          </note>
          <note type="speaker">
            Anf. 29 Statsrådet BEATRICE ASK (m):
          </note>
          <note>
            Herr talman! Bo Arvidson har mot bakgrund av riksdagens beslut
            att bemyndiga regeringen att meddela avvikande föreskrifter för
            vissa specialkurser och påbyggnadsutbildningar i gymnasieskolan
            frågat mig vilka åtgärder regeringen har vidtagit.
          </note>
          <note>
            Riksdagen fattade sitt beslut den 8 april.
          </note>
          <note>
            Regeringen utfärdade den 23 april 1992 förordning om vissa specialkurser
            i gymnasiekolan. Eftersom det var ytterst angeläget att så snart
            som möjligt få ut information om beslutet, skickades förordningen
            den 27 april ut till ansvariga för gymnasieskolan i kommuner och
            landsting. Jag vill också nämna att utbildningsdepartementet i
            en särskild promemoria daterad den 19 februari, som också skickades
            till samtliga kommuner och landsting, upplyste om att regeringen
            skulle utfärda särskilda bestämmelser avseende vilka som är behöriga
            att tas emot till vissa specialkurser. Enligt min mening har denna
            fråga hanterats så skyndsamt som det har varit möjligt.
          </note>
          <note>
            Det har kommit till min kännedom att det finns kommuner som inte
            tar in äldre sökande i gymnasieskolans specialkurser. Jag vill
            därför ta tillfället i akt att framhålla att det faktiskt inte
            finns några hinder att ta in en sökande som är över 20 år i komvux
            i stället, och att utbildningen sedan genomförs som samläsning
            med gymnasieskolan.
          </note>
          <note>
            Den som är över 20 år och har behov av t.ex. en yrkesutbildning
            bör naturligtvis även i framtiden ha möjlighet att få en sådan
            utbildning. Det är inte rimligt att kommunerna indirekt stryper
            en stor del av utbildningen för vuxna med hänvisning till att
            det i skollagen inte finns inskrivet en absolut skyldighet för
            kommunerna beträffande den gymnasiala vuxenutbildningens omfattning.
          </note>
          <note>
            Detta gäller inte minst den 1-åriga teknikerutbildningen, som
            formellt är en påbyggnadsutbildning inom komvux. Utbildningen
            kan dock med fördel anordnas inom gymnasieskolan som komvuxutbildning.
            På detta sätt kan befintliga lokaler, utrustningar och inte minst
            lärarkompetens utnyttjas. Det är definitivt inte heller rimligt
            att vuxna i vissa fall t.o.m. nekas en avslutande del av en yrkesutbildning
            som är upplagd som flera separata kurser med t.ex.
          </note>
          <note>
            praktikmoment mellan de olika kurserna. Det är med stor oro jag
            följer utvecklingen.
          </note>
          <note type="speaker">
            Anf. 30 BO ARVIDSON (m):
          </note>
          <note>
            Herr talman! Jag skall be att få tacka statsrådet
          </note>
          <note>
            Beatrice Ask för svaret på min interpellation.
          </note>
          <note>
            Den oreda vi nu kan se när det gäller olika specialkurser och
            påbyggnadsutbildningar som tidigare finansierades över den s.k.
            lilla ramen är utomordentlig beklaglig, inte minst för alla de
            elever som drabbas. Många av de utbildningar som detta gäller
            skulle enligt riksdagens beslut våren
          </note>
          <note>
            1991 avvecklas fram till läsåret 1995/96 och motsvarande utbildningar
            anordnas antingen inom programmen, komvux eller högskolan.
          </note>
          <note>
            Dessa förändringar har i de allra flesta fall ännu inte kommit
            till stånd. Problemen är förhoppningsvis av övergående natur,
            men vi måste finna lösningar under övergångstiden. Utbildningarna
            får inte försvinna under denna övergångstid.
          </note>
          <note>
            I samband med att kommunerna övertagit finansieringen av dessa
            utbildningar har det uppstått stora problem för många elever.
            Många kommuner säger nu nej till att betala för utbildningen.
            Vi är naturligtvis alla medvetna om de ekonomiska problem som
            kommunerna kämpar med, men den orättvisa som uppstår mellan elever
            i olika kommuner är oacceptabel.
          </note>
          <note>
            Jag har tacksamt noterat det initiativ som tagits av utbildningsdepartementet,
            som Beatrice Ask nämnde här, dels ett PM av den 19 februari, dels
            den förordning som också nämns i svaret.
          </note>
          <note>
            I svaret säger statsrådet något som jag tycker är mycket positivt,
            nämligen att ''Den som är över 20
          </note>
          <note>
            år och har behov av t.ex. en yrkesutbildning bör naturligtvis
            även i framtiden ha möjlighet att få en sådan utbildning.'' Detta
            är något som jag tycker är mycket väsentligt, men tyvärr är det
            problem att få det att fungera.
          </note>
          <note>
            Utöver den i svaret nämnda ettåriga teknikerutbildningen skulle
            jag vilja nämna några utbildningar som nu har kommit i kläm. Det
            gäller i flera fall sådana utbildningar som anordnas med landstingen
            som huvudman.
          </note>
          <note>
            Inom vårdområdet gäller det utbildning till t.ex.
          </note>
          <note>
            undersköterska, omkring 40 veckor, och utbildning till vårdare
            av psykiskt utvecklingsstörda.
          </note>
          <note>
            Inom den gröna sektorn gäller det t.ex. den ettåriga driftledarkursen
            som för närvarande krävs för inträde till lantmästarkursen på
            Alnarp, men även i framtiden behövs denna påbyggnadsutbildning
            för blivande jordbruksföretagare som inte vill gå den kommande
            längre lantmästarutbildningen.
          </note>
          <note>
            Naturbruksprogrammet är inte tillräckligt som företagarutbildning.
          </note>
          <note>
            I Svalöv i Skåne finns också en speciell 25 veckors grundutbildning
            i jordbruk som kräver genomgången gymnasieskola för inträde plus
            ett års praktik. Denna utbildning som har elever från hela landet
            har slagit mycket väl ut, men får problem då elever tidigare gått
            gymnasieutbildning.
          </note>
          <note>
            Liknande problem finns för elever på trädgårdsområdet, där sökande
            till påbyggnadsutbildningar som relativt nyligen flyttat från
            lantbruksuniversitetet nu får nej från sina hemkommuner till en
            viktig påbyggnad till sin utbildning.
          </note>
          <note>
            För sökande till floristutbildningen i t.ex.
          </note>
          <note>
            Norrköping har jag hört liknande problem.
          </note>
          <note>
            En annan utbildning som från den 1 juli 1991 drivits av Flyingestiftelsen
            i form av en fristående skola är stallchefsutbildningen. Det är
            en tvåårig utbildning som kräver genomgången gymnasieskola och
            har sökande från hela landet.
          </note>
          <note>
            Även på hantverksområdet hotas utbildningar av nedläggning. Det
            gäller t.ex.
          </note>
          <note>
            tapetserarutbildningen i Nässjö.
          </note>
          <note>
            Herr talman! Jag har gjort den här uppräkningen av några av de
            utbildningar där det nu har uppstått problem för att visa på de
            svårigheter eleverna upplever när det gäller att få utbildningen
            betald av sin hemkommun. De åtgärder som har vidtagits är bra.
            Men är det tillräckligt för att ge elever som önskar genomgå de
            här utbildningarna en rimlig och rättvis chans till utbildning?
            Tyvärr är jag inte alldeles säker på det.
          </note>
          <note>
            Enligt uppgift håller Landstingsförbundet på med en enkät till
            de landstingsdrivna skolorna för att få en bild av läget. Min
            fråga till statsrådet Beatrice
          </note>
          <note>
            Ask är därför om utbildningsdepartementet, eventuellt i samarbete
            med Kommunförbundet, kan tänka sig att göra en sammanställning
            av resultatet av kommunernas hantering och finansiering av specialkurserna
            i gymnasieskolan.
          </note>
          <note>
            Om resultatet då skulle visa att många elever utestängs från
            utbildningen -- det tror jag knappast har varit lagstiftarens
            mening när riksdagen fattade sitt beslut våren 1991 -- vilka åtgärder
            kan i så fall statsrådet tänka sig att vidta?
          </note>
          <note type="speaker">
            Anf. 31 CHRISTINA LINDERHOLM (c):
          </note>
          <note>
            Herr talman! Skälet till att jag deltar i den här debatten är
            att det område som interpellanten har tagit upp är mycket viktigt.
            Jag vill närmast förstärka den frågeställning och det anförande
            som interpellanten just har hållit. Det är mycket viktigt att
            dessa ungdomar över 20 år får möjlighet att komplettera sin utbildning
            med en specialkurs eller påbyggnadsutbildning.
          </note>
          <note>
            Jag instämmer i att departementet har hanterat frågan på ett
            skyndsamt och bra sätt. Men jag kan inte låta bli att tycka att
            det måste var något fel på förordningen om kommunerna inte har
            uppfattat signalerna. Kanske kunde man ha gjort en tydligare skrivning.
            Jag vet inte om det är möjligt. Det framgår faktiskt inte hur
            angeläget det är att dessa ungdomar får möjlighet att fortsätta
            sin utbildning i stället för att riskera arbetslöshet. Riksdagen
            har ju i andra sammanhang betonat att utbildning skall gå före
            erbjudande om ungdomspraktik.
          </note>
          <note>
            Jag har samma exempel som Bo Arvidson här redovisat. Det finns
            en risk för att vissa av dessa påbyggnadsutbildningar försvinner.
            Det vore mycket allvarligt i ett läge där vi står mellan en gammal
            och en ny gymnasieskola, om jag uttrycker det så, om vissa utbildningar
            skulle försvinna. Vi tappar kompetens hos lärare, och man riskerar
            att institutioner läggs ner och försvinner ur systemet.
          </note>
          <note>
            Det är ytterligare ett skäl för att få kommunerna att ta detta
            ansvar.
          </note>
          <note>
            Jag har också samma uppfattning om utbildningarna i hantverksteknik.
            Där har man haft tvååriga utbildningar och i många fall möjlighet
            till ett tredje påbyggnadsår. När inte kommunerna ställer upp
            ges inte eleverna möjlighet att fullfölja sin utbildning, utan
            får själva stå för kostnaderna för att gå in i något annat system.
            Med det rådande arbetsmarknadsläget kan detta inte vara rimligt.
          </note>
          <note>
            Det är inte heller rimligt med hänsyn till att eleverna i många
            hantverksutbildningar faktiskt behöver det tredje året. Inför
            införandet av hantverksprogrammet finns här ett liknande problem,
            nämligen att man riskerar att tappa tempot och tappa kompetens.
          </note>
          <note>
            Jag vill avslutningsvis fråga statsrådet om hon är beredd att
            agera så att kommunerna på ett bättre sätt tar sitt ansvar och
            om hon är beredd att på ett tydligare sätt återigen påpeka för
            kommunerna vikten av att ta detta ansvar. Går det att förändra
            förordningen och förtydliga den eller på något annat sätt klargöra
            riksdagens inställning i denna fråga, som ju är mycket tydlig?
          </note>
          <note type="speaker">
            Anf. 32 Statsrådet BEATRICE ASK (m):
          </note>
          <note>
            Herr talman! Jag vill först och främst säga att jag i allt väsentligt
            delar de bekymmer som interpellanten framför. Det är ett stort
            problem att många s.k. smala utbildningar med mycket hög kvalitet
            nu riskerar att försvinna. Nu skall man i ärlighetens namn säga
            att det delvis var syftet med det riksdagsbeslut som fattades
            att allting skulle göras bredare och enhetligare. Men jag tror
            ändå att det är mycket olyckligt när det får dessa konsekvenser.
          </note>
          <note>
            Vi har från departementets och regeringens sida formulerat oss
            tydligt. Det finns alltid saker som kan göras utöver detta. Jag
            tycker att jag dagarna i ända deltar i ett allmänt buller för
            att tydliggöra vad som faktiskt avses. Jag har inte diskuterat
            frågan om att samverka med Kommunförbundet för att redovisa vad
            som har hänt och utifrån detta vidta åtgärder, men det är en fråga
            som jag skall ta upp med tjänstemän på departementet.
          </note>
          <note>
            Jag utgår ifrån, och det har jag gjort hela tiden, att vi måste
            följa upp det beslut som fattades och vad som händer. Nu är det
            ett allmänt bekymmer med förändringarna på skolområdet att möjligheterna
            inte är särskilt stora att med förordningar nå ända fram och få
            alla kommuner att följa beslutet, utan det allmänna opinionsbildningsarbetet
            är oerhört väsentligt.
          </note>
          <note>
            Frågan om huruvida jag är beredd att vidta åtgärder kan jag besvara
            med ett ja. Jag accepterar inte att elever som har valt att påbörja
            en utbildning mot ett visst yrke eller område icke ges rimliga
            möjligheter att fullfölja denna därför att hemkommunen vägrar
            att betala interkommunal ersättning. Det kan inte vara rimligt,
            eftersom en del av de yrken det här handlar om är sådana att man
            inte kan klara av utbildningen under myndighetsålder, om jag uttrycker
            mig så. Skall vi över huvud taget ha den kompetensen i framtiden
            är vi tvingade att ge eleverna denna möjlighet.
          </note>
          <note>
            Det är också mycket väsentligt att göra kommunerna och kommunpolitikerna
            medvetna om sitt långsiktiga ansvar. En förutsättning för att
            den mycket långtgående decentralisering som vi nu genomför skall
            fungera är att kommunerna i samverkan ser sin utbildningspolitik
            i ett längre perspektiv. Självfallet kan inte varje kommmun anordna
            alla sorters program, specialkurser eller annan utbildning, utan
            man måste ha en viss arbetsfördelning. Det ingår i en sådan process
            att avtala och diskutera ersättningar samt att ha denna öppenhet.
            Fungerar inte detta kommer heller inte decentraliseringen att
            fungera.
          </note>
          <note>
            Jag är beredd att påpeka att så är fallet så ofta tillfälle ges.
            Vi skall på departementet också diskutera om det behövs särskilda
            åtgärder. Även om vi har begränsade resurser -- och det är väl
            antagligen argumentet från kommunerna för att bli av med en och
            annan specialkurs -- tror jag ändå att samordningen över kommungränserna
            är ett bra sätt att få en mångfald i framför allt yrkesutbildningen
            och i annan kompetensgivande utbildning för de elever som är något
            äldre än dem som går rakt in i gymnasieskolan.
          </note>
          <note>
            Skall vi nu skapa Europas bästa skola -- och det skall vi göra
            -- är det nog nödvändigt att vi heller inte missar i detaljerna.
          </note>
          <note type="speaker">
            Anf. 33 BO ARVIDSON (m):
          </note>
          <note>
            Herr talman! Jag skall be att få tacka Beatrice Ask för det kompletterande
            svaret, som jag tycker var mycket positivt.
          </note>
          <note>
            Statsrådet sade att det beslut som fattades i fjol syftade till
            att vi skulle få en bredare och enhetlig utbildning. Det är möjligt.
            Men jag undrar om det var så alldeles klokt i alla lägen. Vi riskerar
            att mista en del av den mångfald som vi behöver. Man bör nog fundera
            litet närmre framöver om huruvida beslutet var alldeles riktigt
            och kanske vidta andra åtgärder.
          </note>
          <note>
            Det är positivt med den uppföljning som här utlovas och de åtgärder
            som Beatrice Ask nämnde.
          </note>
          <note>
            Det gäller inte minst det ansvar som kommunerna har på detta
            område. Jag tror att kommunpolitikerna måste ta ett mycket större
            ansvar för utbildningen än vad man har gjort tidigare.
          </note>
          <note>
            Jag vill sedan ta upp en helt annan fråga. Många av de elever
            som fått nej av sin hemkommun när det gäller finansiering av deras
            utbildning har överklagat beslutet till skolväsendets överklagandenämnd.
            I början av april skrev nämnden att den under de senaste veckorna
            fått in mer än 175 nya ärenden. Man säger vidare att handläggningen
            av åtskilliga av dessa ärenden tyder på att innebörden av den
            nya bestämmelsen inte är tillräckligt känd i många kommuner, och
            det har verkligen visat sig.
          </note>
          <note>
            I anslutning till ett överklagat beslut skriver överklagandenämnden
            att hemkommunens ställningstagande att inte betala någon interkommunal
            ersättning inte kan överklagas till skolväsendets överklagandenämnd,
            eftersom det saknas särskild föreskrift härom. Det är alltså utbildningsanordnarens
            beslut som kan överklagas, men i praktiken blir ett nej från hemkommunen
            också ett nej från utbildningsanordnaren, som kan vara kommun,
            landsting eller annan huvudman. Är statsrådet beredd att närmare
            undersöka om det finns skäl till någon sådan särskild föreskrift
            som omnämns i överklagandenämndens beslut?
          </note>
          <note>
            Även de långa handläggningstiderna i många kommuner skapar osäkerhet
            för eleverna. Det vore rimligt att besluts- och besvärsfrågor
            kunde hanteras så, att en prövning är genomförd innan intagning
            till den sökta utbildningen är avslutad.
          </note>
          <note>
            Eleverna hamnar annars i en orimlig situation.
          </note>
          <note>
            Dessutom kan elever för vilka hemkommunen betalar komma att antas
            även om de inte är de mest meriterade till den sökta utbildningen.
            För utbildningsanordnaren är också den nya hanteringen mycket
            arbetstyngd och omständig.
          </note>
          <note>
            Det kan vidare uppstå osäkerhet om huruvida utbildningen över
            huvud taget kommer till stånd på grund av den långdragna hanteringen,
            där det blir avslag från många kommuner.
          </note>
          <note>
            Kan statsrådet tänka sig en översyn även i denna fråga, till
            gagn för elever och utbildning?
          </note>
          <note type="speaker">
            Anf. 34 CHRISTINA LINDERHOLM (c):
          </note>
          <note>
            Herr talman! Jag vill också uttrycka min tillfredsställelse med
            den positiva inställning som statsrådet har till att gå vidare
            till kommunerna och även på andra sätt arbeta för att dessa ungdomar
            verkligen får sin utbildning. Det är ju vad det handlar om sist
            och slutligen, att de skall kunna slutföra sin utbildning även
            om de har passerat den magiska 20-årsgränsen. Det finns skäl att
            koppla detta till de ekonomiska förutsättningar som kan gälla
            för kommunerna, när det nu finns ekonomi för att ge möjlighet
            till platser inom komvux eller på annat sätt, som kan användas
            för denna elevgrupp via komvux till gymnasieskolan. Man kanske
            kan markera det tydligare till kommunerna.
          </note>
          <note>
            De stackars kommunernas ekonomi behöver inte undergrävas ytterligare.
            Detta är ett gemensamt ansvar som stat, kommun och landsting har
            tillsammans för elevernas utbildning.
          </note>
          <note>
            Jag delar inte Bo Arvidsons uppfattning om att mångfalden begränsas.
            Vi kommer att se en ny gymnasieskola växa fram, och så småningom
            kommer den att bli någonting ypperligt för eleverna. Men vi får
            göra så att utvecklingen tappar fotfästet under denna övergångsperiod.
            Det är vad jag vill betona mest i mitt deltagande i denna debatt.
          </note>
          <note type="speaker">
            Anf. 35 Statsrådet BEATRICE ASK (m):
          </note>
          <note>
            Herr talman! Det är klart att vi skall se över även andra delar
            av den problematik som Bo Arvidson har tagit upp här. Jag tycker
            själv att detta är ett stort bekymmer. Det allvarliga just nu
            är att vi är på väg att bli av med dessa utbildningar.
          </note>
          <note>
            Kommunernas grunder för detta är mycket kortsiktiga. Det beror
            också på att olika kommuner inte samverkar tillräckligt. Riksdagen
            har här ett mycket stort ansvar.
          </note>
          <note>
            Smala utbildningar löper alltid risken att försvinna när man
            gör utbildningssystem mer enhetliga.
          </note>
          <note>
            Tyvärr är enhetligheten inte alltid till gagn för kvaliteten
            i utbildningssystemet. Det kan ta olika lång tid att nå olika
            kompetenser. Vi vet att det inte minst inom de konstnärliga utbildningarna
            och hantverksutbildningarna krävs en ganska lång skolning för
            att eleverna skall nå de verkliga höjderna. Dessa offras nu i
            viss mån på enhetlighetens altare. Vi får försöka att hjälpas
            åt att ta bort de onödiga hinder som finns.
          </note>
          <note>
            Jag delar Christina Linderholms uppfattning att det gäller att
            se till att de resurser som finns tillgängliga i detta arbetsmarknadspolitiska
            läge används till allt de kan vara bra för. Ingen skall hindras
            från att genomgå en speciell yrkesutbildning på grund av någon
            byråkratisk regel som inte är berättigad. Vi får hjälpas åt att
            signalera när vi hittar sådana.
          </note>
          <note>
            Systemet är tillkrånglat. Vi måste också hitta regler och principer
            som kan gälla på lång sikt och få till stånd en attityd hos kommunalpolitiker,
            som nu har huvudansvaret, som innebär medvetenhet om behovet av
            långsiktighet och helhetstänkande när det gäller vad utbildningsapparaten
            producerar på nivåerna under högskola och universitet.
          </note>
          <note>
            Från statligt håll, både från regering och riksdag, har vi ett
            ansvar för att arbeta i det korta perspektivet, för att lindra
            de verkningar vi nu ser av förändringar i systemet omedelbart.
            Men vi har också ett ansvar för att lägga grunden för att vi skall
            ha ett mångfasetterat utbildningsväsende i framtiden. Jag tar
            gärna emot förslag eller fakta om fall där det uppenbart blir
            bekymmer. Jag är övertygad om att vi från regeringens sida kommer
            att arbeta i positiv anda för att försöka rätta till detta.
          </note>
          <note type="speaker">
            Anf. 36 BO ARVIDSON (m):
          </note>
          <note>
            Herr talman! Jag skall be att få tacka för de upplysningar som
            Beatrice Ask lämnade här. Jag tror liksom hon att det är viktigt
            att vi tillsammans kan hjälpas åt att få till stånd den långsiktighet,
            de attitydförändringar och det helhetstänkande som är nödvändiga
            i kommunerna. Det är viktigt att slå vakt om många av dessa utbildningar
            och att eleverna har möjlighet att genomgå dem även i framtiden.
          </note>
          <note>
            Jag vet inte om Christina Linderholm missuppfattade min tankegång
            om mångfald. Jag menar att det är viktigt att man inte pressar
            in alla utbildningar i programmen. Det är inte säkert att det
            alltid är det bästa. Man kanske kan hitta någon annan lösning.
            Det var så jag menade.
          </note>
          <note>
            Jag hoppas att denna debatt skall kunna ge en belysning av dessa
            problem och att vi på det sättet skall kunna föra ut till kommunerna
            att de har ett ansvar i och med decentraliseringen. Om denna interpellation
            kan ha gjort någon nytta i det fallet är jag tacksam.
          </note>
          <note>
            Andre vice talmannen anmälde att Christina
          </note>
          <note>
            Linderholm anhållit att till protokollet få antecknat att hon
            inte ägde rätt till ytterligare inlägg.
          </note>
          <note>
            Överläggningen var härmed avslutad.
          </note>
          <note>
            10 § Beslut om förkortad motionstid för proposition 1991/92:132
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1991/92:132 till utrikesutskottet.
          </note>
          <note>
            Beträffande denna proposition hade regeringen föreslagit att
            riksdagen skulle besluta att motionstiden förkortades till fem
            dagar.
          </note>
          <note>
            Kammaren beslöt förkorta motionstiden till att utgå onsdagen
            den 20 maj.
          </note>
          <note>
            11 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1991/92:KU30
          </note>
          <note>
            Finansutskottets betänkanden 1991/92:FiU24 och
          </note>
          <note>
            FiU25
          </note>
          <note>
            Trafikutskottets betänkanden 1991/92:TU18 och
          </note>
          <note>
            TU19
          </note>
          <note>
            Näringsutskottets betänkanden 1991/92:NU29,
          </note>
          <note>
            NU31 och NU34
          </note>
          <note>
            Arbetsmarknadsutskottets betänkande
          </note>
          <note>
            1991/92:AU14
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Jordbruksutskottets betänkanden
          </note>
          <note>
            1991/92:JoU17 Avfallsfrågor
          </note>
          <note>
            1991/92:JoU19 Uppgiftsskyldighet på jordbrukets område
          </note>
          <note>
            1991/92:JoU21 Ändring i miljöskyddslagen m.m.
          </note>
          <note>
            13 § Kammaren åtskildes kl. 13.52.
          </note>
          <note>
            Förhandlingarna leddes av andre vice talmannen.
          </note>
        </div>
      </body>
    </text>
  </TEI>
</teiCorpus>
