<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--130</head>
          <docDate when="1992-06-15">1992-06-15</docDate>
        </div>
      </front>
      <body>
        <div>
          <note>
            1 § Anmälan om kompletteringsval till riksdagens revisorer
          </note>
          <note>
            Talmannen meddelade att Socialdemokratiska riksdagsgruppen på
            grund av uppkommen vakans anmält Marianne Carlström till ny suppleant
            i riksdagens revisorer efter Ulla-Britt Åbark.
          </note>
          <note>
            Talmannen förklarade vald till
          </note>
          <note>
            suppleant i riksdagens revisorer
          </note>
          <note>
            Marianne Carlström (s)
          </note>
          <note>
            2 § Avsägelse
          </note>
          <note>
            Talmannen meddelade att Andres Käärik (fp)
          </note>
          <note>
            avsagt sig uppdraget att vara ersättare för riksdagsledamot fr.o.m.
            den 1 juli 1992.
          </note>
          <note>
            Kammaren biföll denna avsägelse.
          </note>
          <note>
            3 § Justering av protokoll
          </note>
          <note>
            Justerades protokollen för den 5 och 9 juni.
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1991/92:171 till jordbruksutskottet
          </note>
          <note>
            1991/91:174 till utrikesutskottet
          </note>
          <note>
            Förslag
          </note>
          <note>
            1991/92:22 till försvarsutskottet
          </note>
          <note>
            5 § Remissdebatt
          </note>
          <note>
            Anmäldes följande
          </note>
          <note>
            motioner
          </note>
          <note>
            med anledning av prop. 1991/92:170 Europeiska ekonomiska samarbetsområdet
            (EES):
          </note>
          <note>
            1991/92:E1 av Birgitta Hambraeus (c),
          </note>
          <note>
            1991/92:E2 av Lennart Brunander (c),
          </note>
          <note>
            1991/92:E3 av Björn von der Esch (m),
          </note>
          <note>
            1991/92:E4 av Karin Israelsson (c),
          </note>
          <note>
            1991/92:E5 av Karin Israelsson m.fl. (c, s, fp, kds),
          </note>
          <note>
            1991/92:E6 av Sten Söderberg (-),
          </note>
          <note>
            1991/92:E7 av Mats Hellström m.fl. (s),
          </note>
          <note>
            1991/92:E8 av Birgitta Hambraeus (c),
          </note>
          <note>
            1991/92:E9 av Hans Göran Franck (s),
          </note>
          <note>
            1991/92:E10 av Lars Werner m.fl. (v),
          </note>
          <note>
            1991/92:E11 av Ian Wachtmeister m.fl. (nyd) och
          </note>
          <note>
            1991/92:E12 av Lena Klevenås (s).
          </note>
          <note type="speaker">
            Anf. 1 BIRGITTA HAMBRAEUS (c):
          </note>
          <note>
            Fru talman! Jag har begärt ordet i dag, trots att de flesta tror
            att riksmötet avslutats, eftersom något oerhört håller på att
            hända utan att någon egentligen tycks bry sig om det.
          </note>
          <note>
            Det EES-avtal som nu skall behandlas i riksdagen tror de flesta
            redan är taget. Vi är vana vid att riksdagens ratificering av
            internationella avtal mest är en formsak. Vi får vänja oss av
            med det.
          </note>
          <note>
            Hädanefter är det faktiskt utrikespolitiken som bestämmer inrikespolitiken.
          </note>
          <note>
            Skulle riksdagen anta EES-avtalet på det sätt som regeringen
            föreslår, införs ett helt nytt rättssystem i
          </note>
          <note>
            Sverige. Det innebär t.ex. följande. Om myndigheter stöder sig
            på EES-avtalet, kan de tvinga folk att lyda bestämmelser som går
            emot en lag som stiftats i riksdagen. Riksdagen begränsas i sin
            lagstiftningsmakt av tjänstemännens tolkning av
          </note>
          <note>
            EES-avtalet. All offentlig makt utgår inte längre från folket.
            När våra väljare i framtiden vädjar till oss att ändra en bestämmelse
            kan vi bara säga:
          </note>
          <note>
            Tyvärr, detta bestämmer vi inte längre över. Folket kan bli av
            med riksdagsmän i allmänna val, men inte med statstjänstemän.
            Det är tjänstemännen som blir experter på EES-lagarna, eftersom
            det är dessa som kommer att medverka i EG:s kommittéarbete. Deras
            omvittnade lojalitet med sina uppdragsgivare kommer att flyttas
            från folkvalda i Sverige till EG-kommissionen i Bryssel.
          </note>
          <note>
            Vad kommer att hända med demokratin?
          </note>
          <note>
            Lagrådet har reagerat våldsamt mot den s.k.
          </note>
          <note>
            lagvalsprincipen, som jag försökt åskådliggöra ovan. Ändå föreslår
            regeringen att den antas.
          </note>
          <note>
            Lagrådet säger att EES-avtalet är unikt, eftersom den ''anpassning
            av svensk rätt till EG:s rättssystem som skall äga rum innebär
            --- en genomgripande förändring av vår rättsordning''. Detta anförs
            i
          </note>
          <note>
            EES-propositionen del 1 s. 216.
          </note>
          <note>
            Vidare säger lagrådet på s. 218 i propositionen ''---
          </note>
          <note>
            att det framdeles blir svårare än för närvarande att tillägna
            sig vad som är gällande svensk rätt''. Det kan enligt lagrådet
            bli svårt, särskilt för enskilda och företag men också för domstolar,
            advokater m.fl., att överblicka hur EES-rätten förhåller sig till
            svenska bestämmelser och rättspraxis. Med andra ord: det blir
            oklart vilka lagar och regler vi har att rätta oss efter.
          </note>
          <note>
            Vad kommer att hända med rättskänslan?
          </note>
          <note>
            Detta unika avtal skall nu drivas igenom i riksdagen i unik brådska.
            Samtliga remissinstanser har klagat över att de haft för kort
            tid på sig. Riksmötet förlängs till i dag när nästan alla riksdagsmän
            har rest hem, så att motionstiden kan gå ut nu, och man förhindrar
            att riksdagsmännen får sommaren på sig för att ha en chans att
            sätta sig in i de fem volymer som propositionen hittills omfattar.
            Femton ytterligare volymer skall komma fram under utskottsbehandlingen
            enligt uppgift i propositionen. Ett särskilt EES-utskott har bildats.
          </note>
          <note>
            Det skall arbeta under sommaren. Debatt och beslut väntas den
            18--19 november. Och så skall allt bli gällande lag den 1 januari!
            Varför i hela världen har vi så bråttom?
          </note>
          <note>
            Den inre marknaden i EG kommer av allt att döma inte att träda
            i kraft i EG den 1 januari 1993. Det finns åtskilliga delar av
            den s.k. vitboken som inte är färdiga. Bl.a. kommer inte normer
            och standarder för en enhetlig varumarknad att bli klara än på
            många år, enligt det oavhängiga forskningsinstitutet CEPS i Bryssel.
            Turbulensen efter Danmarks nej till
          </note>
          <note>
            Maastrichtöverenkommelsen lär inte snabba på detta arbete. För
            övrigt brukar EG:s länder ta tid på sig innan man implementerar
            EG-regler. Men i
          </note>
          <note>
            Sverige tycks en sorts duktighetskomplex överordnas allt annat.
            Har Ulf Dinkelspiel sagt den
          </note>
          <note>
            1 januari, så skall det också bli den 1 januari, om så hela Sveriges
            rättsordning havererar!
          </note>
          <note>
            I Finland inkallas riksdagen speciellt efter midsommar för en
            genomgripande debatt. I
          </note>
          <note>
            Schweiz folkomröstar man i december. Vad händer om avtalet faller
            i något EFTA-land fram på vårkanten, när våra nitiska myndigheter
            efter våldsamma ansträngningar redan börjat leva efter det?
          </note>
          <note>
            Nu måste väl ändå detta avtal om ett europeiskt ekonomiskt samarbetsområde
            vara unikt värdefullt för Sverige, för att motivera denna unika
            behandling? Jag läser propositionen med stigande förvåning. De
            flesta fördelar som statsrådet
          </note>
          <note>
            Dinkelspiel anför har vi redan genom nuvarande samarbetsavtal
            med EG, och det är högst tveksamt om det nya som EES-avtalet medför
            är till Sveriges fördel.
          </note>
          <note>
            Frihandelsavtalet har fungerat utmärkt sedan 1973.
          </note>
          <note>
            Vår handel är i balans, och vi ger därmed åtskilliga tusen jobb
            i EG:s länder. Vi är ömsesidigt beroende av varandra i handelsutbytet.
            Ett samarbete har vuxit fram på en rad områden därutöver. Vi utbyter
            information och diskuterar gemensamma problem t.ex. rörande ekonomisk
            politik, miljövård, arbetsmiljö, konsumentpolitik, transporter,
            varumärken samt u-landsfrågor. Sverige deltar i flera forskningsprogram
            (COMETT) och i harmoniseringen av standarder och tekniska föreskrifter,
            t.ex. i CEN och CENELEC. Vi har tecknat avtal om studentutbyte
            (Erasmus), och svenska pass kommer att gälla som EG-pass utan
          </note>
          <note>
            EES-avtalet. Svenska företag och ideella organisationer deltar
            aktivt i det lobbyarbete i
          </note>
          <note>
            Bryssel som i praktiken utformar EG:s lagar.
          </note>
          <note>
            Samtidigt är vi en suverän stat, där svenska folket har rätt
            att bestämma vilka förtroendevalda som skall ansvara för alla
            regler som gäller i Sverige. Vi har rätt att vara föregångsland,
            att skydda vårt land från skadlig import och gynna våra företag
            när det är fördelaktigt ur helhetssynpunkt. Mycket talar t.ex.
            för att den konkurrenslag som vi enligt lag om
          </note>
          <note>
            EES nu skall tillämpa kommer att inskränka vår frihet på ett
            skadligt sätt för vår försörjning. Varor kan bli billigare, men
            jobben försvinna.
          </note>
          <note>
            I stort sett gäller alltså de fyra friheterna i EG:s inre marknad
            i vårt umgänge med EG och mycket därutöver redan utan EES-avtalet,
            samtidigt som
          </note>
          <note>
            Sverige fortfarande har rätt att begränsa flödet när vi anser
            det lämpligt. Denna rätt försvinner i och med EES-avtalet, då
            vi måste acceptera allt som är tillåtet i EG, med vissa smärre
            undantag under en övergångsperiod.
          </note>
          <note>
            Det nya vi får är en gemensam arbetsmarknad.
          </note>
          <note>
            Men så länge arbetslösheten är ett stort problem i
          </note>
          <note>
            EG-länderna är fördelen för Sverige begränsad.
          </note>
          <note>
            Däremot får vi räkna med att ta emot arbetslösa från EG-länderna
            som etablerar småföretag här.
          </note>
          <note>
            Det innebär vissa problem för vårt socialförsäkringssystem. Vi
            lär inte kunna hindra en fri spritförsäljning.
          </note>
          <note>
            Det är tänkt att vi skall få tillgång till EG-ländernas offentliga
            upphandling. Jag tillåter mig tvivla på att andra länder kommer
            att köpa svenska varor, om de inte anser att det är mer fördelaktigt,
            än att ha kvar sina egna leverantörer. Och jag tvivlar på att
            det kan bli särskilt framgångsrikt för svenska företag att tvinga
            på ovilliga köpare produkter, åberopande EES-avtalet. Skall vi
            dessutom dumpa priserna för att tränga oss in på den övermättade
            marknaden, i skydd av reglerna att antidumping inte är tillåten?
          </note>
          <note>
            För dessa tvivelaktiga fördelar skall vi alltså ändra vår rättsordning
            och acceptera hela EG:s lagmassa på dessa områden. En del av dessa
            lagar är enligt uppgift inte ens längre aktuella, och de följs
            inte heller inom EG. EFTA skall också bygga upp en byråkratisk
            apparat parallell med EG, en EFTA-
          </note>
          <note>
            kommission, EFTA-ministerråd, nästan ett EFTA-
          </note>
          <note>
            parlament ocn en EFTA-domstol. Jag trodde att vår regering strävade
            efter att minska krångel och byråkrati.
          </note>
          <note>
            Den enda framgångsvägen för vårt näringsliv är att våra produkter
            och våra försäljningsmetoder är så bra att folk vill köpa av oss.
            Detta tycks också vara fallet för många svenska storföretag som
            lyckas bra med den offentliga upphandlingen runt om i världen.
            Ericsson t.ex., säljer telefoner i USA,
          </note>
          <note>
            Japan och Kina. Det är tur att vi inte behöver ta över dessa
            länders lagar för att kunna göra affärer med dem.
          </note>
          <note>
            Det framhålles att steget från EES-avtalet till medlemskap kommer
            att bli naturligt och nödvändigt, eftersom man då får vara med
            i EG:s beslutsprocess, vilken vi ändå blir beroende av genom EES.
            Efter Danmarks nej till Europeiska
          </note>
          <note>
            Unionen är det emellertid ingen som vet vad vår ansökan om medlemskap
            i EG gäller.
          </note>
          <note>
            EES-avtalet har av många, också av EG-
          </note>
          <note>
            förespråkare, betecknats som ett missfoster, monster eller som
            en misslyckad hybrid. Avtalet kan emellertid sägas upp, och man
            kan hävda att detta är ett sätt att pröva vad en närmare bindning
            till EG skulle innebära.
          </note>
          <note>
            Fru talman! Jag har skrivit två motioner med anledning av EES-propositionen.
            Den 1 juni lämnade jag en motion om vikten av att vi inte övertolkar
            avtalet till vår nackdel när det gäller den kommunala självstyrelsen.
            I den andra som jag lämnade i dag föreslås bl.a. att den lagvalsregel
            som lagrådet kritiserar, inte skall införas. EES-utskottet bör
            också undersöka hur långt man har kommit med EG:s inre marknad.
            Vi gör oss löjliga om vi harmoniserar oss med den innan den finns.
          </note>
          <note>
            Vidare föreslår jag att man skall häva hemligstämpeln och redogöra
            för de invändningar som svenska myndigheter har haft mot EES.
          </note>
          <note>
            Jag ber också utskottet att systematiskt visa hur de olika förbehåll
            som riksdagen givit för förhandlingarna har tillgodosetts och
            att konkret beskriva hur EES-avtalet förbättrar de samarbetsformer
            och avtal som vi redan har.
          </note>
          <note>
            Om sammanvägningen av för- och nackdelar med
          </note>
          <note>
            EES-avtalet blir negativ, föreslår jag att riksdagen inte antar
            avtalet.
          </note>
          <note type="speaker">
            Anf. 2 HADAR CARS (fp):
          </note>
          <note>
            Fru talman! Jag ser inte någon orsak för mig att i dag i sak
            gå in på alla de invändningar mot EES-
          </note>
          <note>
            avtalet som Birgitta Hambraeus drar fram. Vi i kammaren får rikt
            med tillfällen till att diskutera innebörden av EES-avtalet och
            dess konsekvenser.
          </note>
          <note>
            Det gäller inte minst när EES-utskottet har gått igenom det här
            stora avtalet och de motioner som i dag har väckts, bordlagts
            och skickats vidare till utskottet. På basis av detta, och utifrån
            ett betänkande, kommer alla i kammaren att få alla möjligheter
            att framföra sina åsikter och att rösta på det sätt som de finner
            bäst i det här ärendet.
          </note>
          <note>
            Jag kan inskränkta mig till att säga att jag tycker mig förstå
            av det som Birgitta Hambraeus har sagt, att det är väsenligt mycket
            lättare att gräva i detaljer än att se till den helhet som kan
            skapa väsentligt bättre förhållanden för Sverige och svenska medborgare,
            och som är grunden till att vi har inlett ett arbete här i riksdagen
            att genomföra ett EES-avtal.
          </note>
          <note>
            Jag kan hålla med Birgitta Hambraeus att det är synd att vi inte
            har mer tid för behandling i riksdagen av det här ärendet. Ärendet
            är mycket omfattande. Att det förhåller sig så är emellertid inte
            någonting som riksdagen kan göras ansvarig för. Arbetet här i
            riksdagen, från det vi fick propositionen, har gått såvitt jag
            förstår så snabbt som man över huvud taget kan begära. Man kan
            inte heller anklaga den svenska regeringen för att ha sölat med
            att få avtalet till stånd. De problem som har uppstått har legat
            utanför Sveriges gränser, och vi kan väl bara notera att man från
            svensk sida, regering och riksdag, gör allt vad som kan göras
            för att genomföra avtalet på det sätt och på den tid som länge
            har varit målet för svensk politik.
          </note>
          <note>
            Jag vill gärna understryka ordet länge, därför att
          </note>
          <note>
            Birgitta Hambraeus nämnde att om Ulf Dinkelspiel bara säger någonting,
            måste vi omedelbart genomföra det. Så är inte fallet. Det intressanta
            är att det sedan mycket lång tid finns en mycket stor majoritet
            i denna riksdag bakom det arbete som har bedrivits för att åstadkomma
            ett EES-avtal. Inte minst har Anita Gradin, som ledde detta arbete
            under lång tid, en stor del i att på ett dugligt sätt ha fått
            fram avtalet så som det nu föreligger.
          </note>
          <note>
            Fru talman! Jag vill bara säga att EES-avtalet, om det genomförs,
            innebär att svenska medborgare får möjlighet att delta i ett samarbete
            -- inte i ett övernationellt samarbete -- som ger oerhörda möjligheter
            för oss och för Sverige som samhälle.
          </note>
          <note>
            Jag finner det därför angeläget att vi i riksdagen gör vad vi
            kan för att avtalet skall kunna genomföras och kunna komma i kraft
            på det sätt som länge har varit avsikten. Det ligger alltjämt
            inom möjligheternas ram, och det är till Sveriges och till svenska
            medborgares nytta. Vi skall se till att det fungerar på det sättet.
          </note>
          <note type="speaker">
            Anf. 3 BIRGITTA HAMBRAEUS (c)
          </note>
          <note>
            replik:
          </note>
          <note>
            Fru talman! Det ligger några propositioner på vårt bord. Motionstiden
            för dem går inte ut förrän i oktober. Så hade riksdagen kunnat
            bestämma även när det gäller EES-avtalet. Såvitt jag förstår finns
            det också i EES-propositionen ett meddelande om att vi har tid
            på oss fram till den 1 juli med att anta det. Vi hade alltså mycket
            väl kunnat behandla ärendet i en mycket lugnare takt.
          </note>
          <note>
            Hadar Cars säger att jag ägnar mig åt detaljer. Jag kan inte
            tycka att det att införa en annan rättsordning i Sverige skulle
            vara en detalj. Det är ett oerhört stort system som vi inför.
          </note>
          <note>
            EES-avtalet innebär att vi får delta i samarbetet, säger Hadar
            Cars. Det stämmer, men det gör vi ju redan! Det är min poäng.
            Jag hoppas att de motioner som jag har väckt och utskottets behandling
            kommer att innebära att alla de samarbetsformer som vi redan har
            verkligen undersöks. Om vi har samarbetsformer som faktiskt är
            utvecklingsbara, och som har fungerat bra, finns det ingen anledning
            till att gå in i ett samarbete som innebär att ett nytt lagsystem
            övertas -- att 1 500 lagar från EG övertas.
          </note>
          <note>
            Jag tolkar Hadar Cars så att utskottet kommer att beakta detta
            och gör det som jag ber om, nämligen att väga för och emot och
            att ta fram det som hittills har varit hemligstämplat när det
            gäller myndigheternas invändningar. Att det även görs en analys
            av de samarbetsformer som redan finns vore bra, för att se om
            detta avtal verkligen är fördelaktigt i jämförelse med våra nuvarande
            samhällsformer.
          </note>
          <note type="speaker">
            Anf. 4 HADAR CARS (fp) replik:
          </note>
          <note>
            Fru talman! Låt mig för kammaren bara nämna att
          </note>
          <note>
            EES-utskottet på torsdag håller sitt fjärde sammanträde. Utskottet
            kommer därefter, vid olika tillfällen, att fortsätta att sammanträda
            under sommaren. Utskottet kommer att ordna möjligheter för alla
            de organisationer som är intresserade, och andra, att komma till
            utskottet med synpunkter. Vi har även mycket preliminärt diskuterat
            huruvida vi borde ordna en offentlig utfrågning -- eller flera
            -- inom utskottets ramar.
          </note>
          <note>
            Tidsplanen är ganska tuff. Det kan jag visst hålla med Birgitta
            Hambraeus om. Vi har planerat att vara färdiga för ställningstagande
            i början av september, med slutligt ställningstagande i oktober,
            och det är tänkt att EES-utskottets betänkande skall behandlas
            den 18--19 november. Därefter kommer ytterligare en del frågor
            som hänger samman med avtalet upp i riksdagen, först i utskotten
            och därefter i kammaren för fattande av beslut. Det är alltså
            ett ganska hårt schema som vi har framför oss. Jag är emellertid
            säker på att de ledamöter som tillhör EES-utskottet med intresse
            och arbetsvilja ser fram emot att lösa dessa uppgifter.
          </note>
          <note>
            Det råder inte något tvivel hos någon i utskottet om att man
            skall lägga ned all den tid och kraft som behövs för att behandlingen
            skall bli så ordentlig och så noggrann som någon kan ställa krav
            på.
          </note>
          <note type="speaker">
            Anf. 5 MATS HELLSTRÖM (s):
          </note>
          <note>
            Fru talman! EES-avtalet innehåller många komplicerade frågor.
            I många avseenden är avtalet unikt. I debatten, inte bara här
            utan också tidigare, har det påpekats att vi har kort tid att
            behandla avtalet. Att det har blivit så är förvisso något som
            ligger utanför den svenska domvärjon.
          </note>
          <note>
            Men nu har ett särskilt utskott tillsatts i riksdagen för att
            behandla frågan. Jag vill för
          </note>
          <note>
            Socialdemokraternas räkning deklarera att vi avser självfallet
            att mycket aktivt arbeta med den omfattande materia som finns.
            Vi anser att utskottet bör arbeta så att man i offentliga hearings
            belyser de mycket viktiga frågor där olika remissinstanser har
            funnit svagheter eller anser att konsekvenserna ytterligare bör
            belysas för hur man skall agera på det ena eller det andra sättet
            inom avtalets ram.
          </note>
          <note>
            Med hjälp av offentliga hearings under sommaren och hösten och
            med ett särskilt utskott, där ledamöterna rimligen har utgått
            från att man får avsätta arbetstid för detta arbete, bör det vara
            fullt möjligt för riksdagen att på ett grannlaga och ordentligt
            sätt arbeta med frågan. Sedan får vi givetvis se vad vi i kammaren
            kommer att säga i sakfrågan.
          </note>
          <note>
            Det här är inte en fråga som enbart handlar om att förkasta eller
            anta EES-avtalet. Det finns också en rad frågor där riksdagens
            ställningstagande kan ge olika inriktning beroende på hur utskottet
            arbetar och vilken ställning kammaren vill ta. Det handlar bl.a.
            om vilket sätt som EES-regler förs in i den svenska lagstiftningen,
            regeringsförordningar, ämbetsverkens föreskrifter osv.
          </note>
          <note>
            EG arbetar ofta så att man i direktiv föreskriver målsättningar,
            sedan genomförs de på olika sätt i de olika länderna. På motsvarande
            sätt kommer vi i
          </note>
          <note>
            Sverige att diskutera hur vi skall föra in EES-regler i det svenska
            lagstiftningsarbetet, myndighetsarbetet och regeringsarbetet.
          </note>
          <note>
            Den kontroversiella frågan gäller de beslut som EG
          </note>
          <note>
            ännu inte har fattat men som är viktiga för att den inre marknaden
            och de fyra friheterna skall fungera. Där väntar man fortfarande
            på EG-beslut.
          </note>
          <note>
            Skälet till att beslut ännu inte har fattats är ofta att frågorna
            är just kontroversiella. Här gäller naturligtvis en extra dimension
            till EFTA-ländernas behandling av samma frågor. Här kan vi ställas
            inför en rad besvärliga sakfrågor som vi också bör ta ställning
            till.
          </note>
          <note>
            Sedan tillkommer i EES-avtalet en rad nya institutionella institutioner
            där Sverige blir medlem. Det är viktigt att vi aktivt arbetar
            i en ny institution.
          </note>
          <note>
            Birgitta Hambraeus sade att det i huvudsak kommer att vara tjänstemän
            som kommer att hantera frågorna. Men genom EES-avtalets ram tillkommer
            ministerråd, kommittéer -- där tjänstemän finns med -- och ett
            gemensamt parlamentariskt organ för Europaparlamentet och
          </note>
          <note>
            EFTA:s olika parlament, inkl. vår riksdag. Det är oerhört viktigt
            på vilket sätt vi som parlamentariker aktivt vill arbeta i organen.
            Det är också viktigt hur vi som riksdag ger uttryck för vår regering
            vår uppfattning om hur regeringen bör agera i ministerrådsorganen.
            Det är frågor av den typen som vi också tar upp i den socialdemokratiska
            utskottsgruppsmotionen. Det visar att det finns en lång rad viktiga
            frågor som den svenska riksdagen har att ta ställning till utöver
            frågan att säga ja eller nej till själva avtalet.
          </note>
          <note type="speaker">
            Anf. 6 BIRGITTA HAMBRAEUS (c)
          </note>
          <note>
            replik:
          </note>
          <note>
            Fru talman! Det brukar ofta klagas på att vi som är tveksamma
            till att ändra på de nuvarande arbetsformerna med EG inte har
            några alternativ.
          </note>
          <note>
            Jag tolkar det Mats Hellström sade så, att han och den socialdemokratiska
            gruppen verkligen kommer att arbeta för att klargöra de olika
            samarbetsformer som nu finns med EG.
          </note>
          <note>
            Mats Hellström är ju en van europé. Han har varit med i olika
            samarbetsformer i Europa. Vad är det för fel på dessa former?
            På vilket sätt är det nödvändigt att Sverige binder sina lagar
            till EG:s lagstiftningssystem och ändrar rättsordningen för att
            kunna fortsätta ett nära och fruktbart samarbete, som landet har
            haft under så många år?
          </note>
          <note>
            Det har också åstadkommit en hög levnadsstandard i Sverige, till
            skillnad från många andra EG-
          </note>
          <note>
            länder -- också de som brukar anses vara rika.
          </note>
          <note type="speaker">
            Anf. 7 MATS HELLSTRÖM (s) replik:
          </note>
          <note>
            Fru talman! Frihandelsavtalet, som hittills har varit det dominerande
            sättet för oss att samarbeta med
          </note>
          <note>
            EG, omfattar ju varor. Man har tidigt kritiserat både från EG:s
            sida och från EFTA-ländernas sida att det är för begränsat för
            de ambitioner som finns om ekonomiskt samarbete i Europa.
          </note>
          <note>
            När jag själv var ordförande i EFTA 1984, ansåg vi också att
            det handelspolitiska samarbetet var för begränsat -- även om det
            skulle breddas på andra områden. Vi ville delta i mer samarbete
            med EG-
          </note>
          <note>
            länderna. Det gällde t.ex. miljöfrågor, transportfrågor, utbildnings-
            och forskningsfrågor.
          </note>
          <note>
            Diskussionerna under 1984 ledde fram till en gemensam deklaration
            mellan alla Västeuropas regeringar om det som skulle komma att
            kallas
          </note>
          <note>
            EES. Det var ambitioner dels att bredda handelsharmoniseringen
            utöver de rena tullfrågorna, dels att bredda samarbetet till andra
            områden än rena handeln.
          </note>
          <note>
            Den här insikten har legat bakom både EG:s interna arbete och
            EFTA-ländernas strävan i förhållande till EG. För att åstadkomma
            ett bättre verkande ekonomiskt samarbete räcker det inte med tullsänkningar
            på varor. Man måste också ta bort alla de många byråkratiska handelshinder
            som finns utanför tullarna.
          </note>
          <note>
            Här gäller det också att gå in på andra områden.
          </note>
          <note>
            Tjänstehandeln är en växande del av världshandeln, som inte berörs
            av de gamla frihandelsavtalen. Det finns många fler sådana frågor
            som vi självfallet hoppas skall belysas i utskottsarbetet. De
            visar varför både EFTA-
          </note>
          <note>
            länderna och EG anser att det är viktigt att gå vidare utöver
            frihandelsavtalets ram.
          </note>
          <note type="speaker">
            Anf. 8 BIRGITTA HAMBRAEUS (c)
          </note>
          <note>
            replik:
          </note>
          <note>
            Fru talman! EES-avtalet gäller huvudsakligen handel. Jag inser
            att det kan vara intressant med annat samarbete. Men min poäng
            är att det är just annat samarbete som vi redan har. Det måste
            Mats
          </note>
          <note>
            Hellström vara medveten om. Varför skall inte EG
          </note>
          <note>
            vara öppen för tjänstehandel när hela världen för övrigt är det?
            Jag nämnde sådana exempel.
          </note>
          <note>
            Jag tolkar Mats Hellströms anförande som att ni noggrant kommer
            att analysera nuläget, inte bara frihandelsavtalet utan alla andra
            samarbetsformer som finns mellan Sverige och EG. Sedan kommer
            ni att bemöta varför den formen inte är utvecklingsbar, varför
            det är viktigt att ta över alla lagar och bygga upp en ny byråkrati
            med otroligt mer krångel än tidigare och varför det är en fördel.
          </note>
          <note>
            Jag utgår från att utskottet kommer att analysera
          </note>
          <note>
            ESS-avtalet och att ni då, om ni märker att det är vettigare
            att fortsätta som nu, kommer att låta bli att ratificera avtalet.
          </note>
          <note type="speaker">
            Anf. 9 MATS HELLSTRÖM (s) replik:
          </note>
          <note>
            Fru talman! Svaret på Birgitta Hambraeus fråga är att min uppfattning
            är att vi självfallet skall analysera de nuvarande samarbetsformernas
            sätt att fungera och ställa dem i relation till det vi önskar.
            Jag är helt övertygad om att vi kommer att finna att de nuvarande
            samarbetsformerna är alldeles för begränsade. Nog vore det väl
            underligt annars?
          </note>
          <note>
            År 1972 fann man en form för frihandelsavtal på varor mellan
            Västeuropas länder. Världsekonomin har dramatiskt förändrats sedan
            1972. Det vore utomordentligt märkvärdigt om de former man då
            fann för att begränsa samarbetet skulle vara tillräckliga i dag.
            Det finns i samarbetet mellan nationer en dynamik. Det är bra
            att man vill gå vidare och fördjupa samarbetet. Jag är övertygad
            om att vi med dessa analyser kommer att finna att det hade varit
            dåligt och statiskt att se till 1972 års speciella regelverk.
          </note>
          <note type="speaker">
            Anf. 10 GUNNAR HÖKMARK (m):
          </note>
          <note>
            Fru talman! Det finns anledning att göra några reflexioner med
            anledning av Birgitta Hambraeus inlägg med frågor kring hanteringen
            av EES-
          </note>
          <note>
            avtalet.
          </note>
          <note>
            Det är inte så att de som är för ett ingående av ett avtal inte
            skulle bry sig om att detta är bakgrunden till att vi här i dag
            har ett bordläggningsplenum.
          </note>
          <note>
            Tvärtom kan dessutom sägas att få bordläggningsplenum är så välbesökta
            som detta.
          </note>
          <note>
            Det är i själva verket så att hela EES-avtalet och den debatt
            om Sveriges integration med det övriga
          </note>
          <note>
            Europa bygger på en mycket lång process, som har präglat en mycket
            stor del av det politiska livet och den politiska debatten i Sverige.
            Det är en process som när det gäller förhandlingsarbetet har haft
            motgångar och framgångar, men den har också följts av en mycket
            noggrann debatt, såväl i massmedia och i den allmänna opinionen
            som här i riksdagen. Det har skett bl.a. genom
          </note>
          <note>
            Eftadelegationen, som har haft möjlighet att följa detta arbete
            mycket ingående.
          </note>
          <note>
            Fru talman! Det är heller inte så att denna kammare genom att
            man nu går in i ett arbete i utskottet och behandlar EES-avtalet
            och de förslag som regeringen med anledning därav har lagt fram
            uppsäger sin suveränitet och att Sverige inte längre skall styras
            av sina valda företrädare. Tvärtom, vilket den här debatten är
            ett uttryck för och vilket resultatet av den danska folkomröstningen
            är ett annat uttryck för när det gäller själva medlemskapsfrågan,
            har Europas parlament och även Sveriges riksdag kontrollen och
            suveräniteten över de beslut som fattas.
          </note>
          <note>
            Men en konsekvens av den långa politiska processen och måhända
            en orsak till Birgitta
          </note>
          <note>
            Hambraeus frustration är något som man inte får glömma, nämligen
            att den process som vi nu går in i har ett betydande politiskt
            stöd bland nästan alla politiska partigrupperingar i denna kammare.
            Det är inte en process som har en svag förankring. Det är en process
            som har en extremt bred förankring.
          </note>
          <note>
            Vi finner sällan politiska frågor som har en så stor majoritet
            bakom sig som denna process och det avtal som nu skall diskuteras
            i riksdagen.
          </note>
          <note>
            Låt det också sägas att debatten om EES-avtalet inte bara handlar
            om den parlamentariska processen och om de nya parlamentariska
            processer som kan ge utrymme för en ny demokratisk kontroll över
            den gemensamma utvecklingen i Europa, utan också om någonting
            annat, nämligen om medborgarnas frihet.
          </note>
          <note>
            Det lät litet grand som om Birgitta Hambraeus, när hon talade
            om att företagen nog klarar sig ändå, glömde att den stora och
            avgörande förändringen är att vi nu får en medborgarnas frihet
            garanterad genom EES-avtalet.
          </note>
          <note>
            Fru talman! Vi har under de senaste åren sett en snabb förändring
            i Europa. Det är en förändring vars fortsättning de allra flesta
            ser fram emot med fascination och förhoppningar. Det är en förändring
            som har givit öppna gränser och som har gått snabbt mot demokrati.
          </note>
          <note>
            Jag tror att de som är de varmaste anhängarna av öppna gränser
            i Europa också är de som har störst anledning att hälsa den process
            som riksdagen nu skall gå in i välkommen. Det är mot den bakgrunden
            som det finns all anledning att understryka vikten av att EES-utskottets
            arbete sker under effektiva och framgångsrika former.
          </note>
          <note>
            Detta är ett viktigt steg på vägen mot Sveriges nya roll i Europa.
          </note>
          <note type="speaker">
            Anf. 11 GUDRUN SCHYMAN (v):
          </note>
          <note>
            Fru talman! När man hör Gunnar Hökmark blir man ju faktiskt mycket
            betänksam. De förändringens vindar som han talar om har han över
            huvud taget inte förstått innebörden av. De förändringens vindar
            som blåser i Europa, både i
          </note>
          <note>
            Öst- och i Västeuropa, är demokratins vindar. Det var också det
            som gav utslag i folkomröstningen i
          </note>
          <note>
            Danmark och också det, Gunnar Hökmark, som ger utslag i de opinionssiffror
            som vi i dag kan utläsa i Sverige vad gäller ett svenskt medlemskap
            i den
          </note>
          <note>
            Europeiska unionen.
          </note>
          <note>
            Det är mycket övermaga att stå här och tala om den breda majoritet
            som finns i riksdagen för denna sak, samtidigt som opinionssiffrorna
            utanför detta hus direkt visar i motsatt riktning. Det tycker
            jag att
          </note>
          <note>
            Gunnar Hökmark och Moderaterna skulle ta till sig som ett utslag
            av människors egen tankeverksamhet och vilja till demokrati och
            medbestämmande.
          </note>
          <note>
            Jag tycker att det anförande som Birgitta
          </note>
          <note>
            Hambraeus höll var mycket bra, och jag instämmer i alla delar
            med det. Det gläder mig oerhört att det finns en person som är
            så rakryggad och som vågar stå upp för sin åsikt på det sätt som
            Birgitta
          </note>
          <note>
            Hambraeus gör. Jag vet att det finns personer i samtliga politiska
            partier som hyser precis samma åsikt, men som inte vågar använda
            åtminstone kammarens talarstol för att föra fram dem, oavsett
            vilket parti de tillhör. Jag tycker att det är ett nederlag för
            demokratin.
          </note>
          <note>
            Från vänsterpartiet har vi i dag väckt en motion i den här frågan.
            Den omfattar ganska många sidor och har som första tillkännagivande
            den odemokratiska behandlingen av den här frågan.
          </note>
          <note>
            Remisstiden har varit kort. Det har alla remissinstanser påpekat.
            En del säger t.o.m. rakt ut: Vi uttalar oss inte om den här frågan,
            för vi har inte förstått vad den kommer att innebära. Jag tycker
            att det är mycket klokt sagt, i stället för att man försöker krysta
            fram några föreställningar om vad det möjligen kan innebära.
          </note>
          <note>
            De juridiska instanserna har varit förödande i sin kritik, och
            man har inte fått klarlagt på vilket sätt detta avtal eventuellt
            strider emot den svenska konstitutionen. Det är inte petitesser
            och detaljer, som Hadar Cars säger. Det är inte att fördjupa sig
            i detaljer att kräva klarlägganden om huruvida detta avtal strider
            emot Sveriges konstitution, om det begränsar vår möjlighet att
            utöva våra demokratiska rättigheter och om det strider mot vår
            möjlighet att hävda andra åsikter och att på miljö- och hälsopolitiska
            grunder fatta beslut som eventuellt kan strida mot detta avtal.
            Det är inte detaljer och petitesser, utan grundläggande frågor
            för en demokrati.
          </note>
          <note>
            Vi kräver i vår motion som andra punkt en återförvisning av hela
            propositionen utifrån det faktum att regeringen har handlagt det
            här mycket dåligt. Det är ett hån emot demokratin att bete sig
            på detta sätt. och det finns ingen rimlig anledning att göra det.
            Det finns ingen rimlig anledning att lägga fram en proposition
            på ett tusental sidor vilken man skall få knappa 14 dagar att
            sätta sig in i. Vi har sällan kunnat få fram en fråga här i riksdagen
            som så många vet så litet om, men som kommer att få så stora konsekvenser
            för vår framtid.
          </note>
          <note>
            Man frågar sig: Vad är anledningen till denna brådska? I andra
            länder har man folkomröstningar, breda diskussioner, remissomgångar
            osv., men inte i Sverige. Här är, precis som Birgitta Hambraeus
            säger, tidtabellen helig, och den har varit det från allra första
            stunden. Från allra första början när vi fört diskussionen här
            om harmoniseringprocessen har tidtabellen varit helig. Oavsett
            var som händer i andra länder, vid omröstningar osv., är det denna
            tidtabell som gäller. Sverige skall inte vara det land som sätter
            några käppar i hjulen. För vad, frågar man sig.
          </note>
          <note>
            Inte heller jag har i denna proposition kunnat finna några sådana
            skäl som skulle vara så övervägande att de ger grund för att åsidosätta
            demokratin. Vi har ställt ett antal frågor i vår motion vilka
            vi anser måste vara besvarade innan man kan fatta beslut i ärendet.
            Det är konstitutionella och demokratiska frågor, det handlar om
            avtalets effekter på miljö, hälsa och säkerhet. Det finns en rad
            frågetecken som måste rätas ut när det gäller detta avtal, vars
            effekter och konsekvenser vi är mycket allvarligt bekymrade över.
          </note>
          <note>
            Jag är övertygad om att vi kommer att få mycket att göra i EES-utskottet,
            som jag är extra suppleant i.
          </note>
          <note>
            Det märkliga med detta utskott är att det kommer att vara en
            form av studiecirkel. Vi som sitter där har först tagit examen,
            och sedan skall vi gå en kurs om vad vi har tagit examen i. Precis
            så är det.
          </note>
          <note>
            Det är bakvända världen. Först fattar man beslut, sedan skall
            man diskutera. Först förbinder man sig att skriva under ett avtal,
            ratificerar det, kör processen så fort som möjligt, och sedan
            skall man ha studiecirklar och folkbildning om vad det hela går
            ut på. Detta är bakvända världen och ett hån emot demokratin.
            Det är människor arga över --
          </note>
          <note>
            med all rätt, anser jag.
          </note>
          <note>
            Vi har sett på den här frågan ur ett helhetsperspektiv också,
            och vi ser att det här är det nya sättet att bedriva politik på.
            I internationella sammanhang skall det gå fort. Man skall fatta
            beslut över huvudet på folk. I efterhand kan man möjligen få reda
            på vad det betydde. Det här är internationliseringen av kapitalet
            och dess demokratiska villkor, dvs. ingen demokrati.
          </note>
          <note type="speaker">
            Anf. 12 GUNNAR HÖKMARK (m) replik:
          </note>
          <note>
            Fru talman! Gudrun Schyman tyckte att det var övermaga att hänvisa
            till det demokratiska och parlamentariska stödet i denna kammare
            när man diskuterar EES-frågan. Så har företrädare för hennes partier
            alltid betecknat demokratiska och representativa församlingar.
          </note>
          <note>
            Det har alltid varit övermaga att grunda sig på de demokratiska
            valens resultat och den parlamentariska majoriteten, i stället
            skall man lyssna på något slags opinion som gudrunschymaniter
            världen över tycks vara bättre på att uttolka än vad folken i
            allmänna val är.
          </note>
          <note>
            Låt mig påminna Gudrun Schyman om att vi, sedan
          </note>
          <note>
            EES-processen inleddes, har haft demokratiska val i Sverige.
            De valen gav ingen framgång för dem som var de främsta motståndarna
            till EES-avtalet, tvärtom. Ett parti åkte ut ur riksdagen och
            ett annat parti tappade väsenligt stöd från väljarna. Det är så
            folkets opinion i demokratier uttrycks, Gudrun
          </note>
          <note>
            Schyman.
          </note>
          <note>
            Det är sant att frihetens och demokratins vindar har blåst över
            Europa, men de har inte blåst mot den samhällssyn som Gudrun Schyman
            står för.
          </note>
          <note>
            Frihetens och demokratins vindar har inte blåst mer över Vänsterpartiet
            i Sverige än att man fortfarande i debatten kan höra er jämställa
            den demokratiska frivilliga gemenskapen mellan europeiska nationer
            med det gamla Sovjetunionen.
          </note>
          <note>
            Ni står för en hållning där man över huvud taget kan fråga: Vad
            finns det i ert politiska arv som ger anledning till att undervisa
            andra om demokrati, frihet och öppna gränser? Ni står för ett
            misstänkliggörande för de möjligheter som det demokratiska samarbetet
            i Europa kommer att ge
          </note>
          <note>
            Europas medborgare att gemensamt bestämma över det gemensamma.
            Ni såg inte under 50 års tid diktaturen i öst, nu ser ni inte
            demokratin i väst. Ni är personligen en skam för er själva.
          </note>
          <note type="speaker">
            Anf. 13 GUDRUN SCHYMAN (v) replik:
          </note>
          <note>
            Fru talman! Det är väldigt med vilka brösttoner som Gunnar Hökmark
            tar i. Jag tycker att det skulle vara på sin plats att hålla debatten
            här om det avtal som vi diskuterar. Det är inte särskilt demokratiskt
            att hävda att vi som är valda till den här församlingen inte är
            demokrater.
          </note>
          <note>
            Visst har vi, Gunnar Hökmark, demokratiska val, och de har gett
            utslaget att både Vänsterpartiet och
          </note>
          <note>
            Moderaterna är representerade. Ett faktum när det gäller valet
            emellertid är att de stora partierna mycket skickligt och framför
            allt bestämt undvek att diskutera EG-frågan över huvud taget.
            Det var stört omöjligt. Vänsterpartiet och Miljöpartiet försökte
            föra upp EG-frågan på dagordningen i valet, men den frågan skulle
            inte diskuteras därför att den inte då var aktuell.
          </note>
          <note>
            Det finns faktiskt inte mandat i denna riksdag att genomföra
            den här harmoniseringsprocessen på det sätt som är tänkt, därför
            att frågan aldrig har varit underställd väljarna i Sverige. Det
            finns inte mandat att genomföra en anslutning av Sverige till
            den europeiska unionen, och det finns inte mandat att införliva
            Sverige med den europeiska unionen genom EES-avtalet på det sätt
            som det nu försöks med. Frågan har inte underställts väljarna,
            men det vore bra om så vore fallet. Det är därför som vi har förespråkat
            en folkomröstning i den här frågan.
          </note>
          <note>
            Det kanske inte vore så dumt att ha en folkomröstning också om
            EES-avtalet, eftersom det har så vitt gående konsekvenser. Det
            är väl en mycket bra form för demokrati. Det skulle vara bra om
            moderaterna anslöt sig till det förslaget och såg till att vi
            fick mycket mer tid att diskutera EES-
          </note>
          <note>
            avtalet, genom att skjuta på ställningstaganden.
          </note>
          <note>
            Detta för att låta människor under den tid som det krävs och
            genom diskussioner i demokratiska former ordentligt sätta sig
            in i frågan. Vi har inte bråttom, Gunnar Hökmark. Vi har både
            tid och råd att använda oss av de demokratiska processer som vi
            är vana vid att använda oss av.
          </note>
          <note type="speaker">
            Anf. 14 GUNNAR HÖKMARK (m) replik:
          </note>
          <note>
            Fru talman! Det var Gudrun Schyman som tog upp frågan om demokrati
            när hon misstänkliggjorde den demokratiska processen i denna församling.
          </note>
          <note>
            Hon hävdade faktiskt att det var övermaga att påstå att denna
            församling skulle vara representativ för svenska folket. Det var
            hon, med sitt ideologiska arv, som förde in denna demokratidebatt.
          </note>
          <note>
            Nu har hon inte enbart underkänt den demokratiska legitimiteten
            i denna församling, utan i sin senaste replik underkände hon också
            effekten och värdet av det senast hållna valet.
          </note>
          <note>
            Gudrun Schyman sa att den här frågan inte diskuterades under
            valet. Det är inte sant! Gudrun
          </note>
          <note>
            Schyman och alla motståndare diskuterade den, och det gjorde
            även anhängarna.
          </note>
          <note>
            En av de grundläggande och fundamentala punkterna i programmmet
            ''En ny start för Sverige''
          </note>
          <note>
            handlade om att fullfölja Sveriges integration med
          </note>
          <note>
            EG genom att bl.a. fullfölja EES-avtalet. Det var en mycket vital
            del i den demokratiska debatten.
          </note>
          <note>
            Den fråga som emellertid alltid kan ställas till företrädare
            för de partier som Gudrun Schyman företräder här i Sverige är:
            Vad har ni att lära det demokratiska Europa om demokrati? Vad
            har ni att lära det fria Europa om frihet? Vad har ni att lära
            det öppna Europa om öppna gränser? Den frågan kan kanske bli allra
            bäst vilande i denna kammare.
          </note>
          <note type="speaker">
            Anf. 15 GUDRUN SCHYMAN (v) replik:
          </note>
          <note>
            Fru talman! Det jag anser att vi har att lära och att lära ut
            är att det är viktigt att förankra de politiska besluten hos de
            människor som kommer att beröras av de politiska beslut som fattas
            i en sådan här församling. Det är en mycket enkel och bra läxa
            om vi ser på utvecklingen i Östeuropa, i Västeuropa och utslaget
            av folkomröstningen i Danmark. Se till att förankra de politiska
            besluten hos människorna som berörs av besluten, innan besluten
            fattas!
          </note>
          <note>
            Det är just det som vi har begärt skall göras framför allt i
            denna fråga eftersom den kommer att ha så långtgående konsekvenser
            för oss alla. Det vill man från moderaternas sida emellertid inte
            lyssna på, utan hänger sig åt visioner om att sitta med i kommissioner
            eller i EG-parlamentet, där man skall genomdriva sina visioner.
            Man hänger sig åt visionen om det borgerliga Europa och om det
            europeiska industrikapitalets villkor som skall råda. Det är fullt
            berättigat att många människor i dag frågar sig hur det här kommer
            att beröra dem, och vilka konsekvenserna blir.
          </note>
          <note>
            Är det inte rimligt, Gunnar Hökmark, att sådana frågor besvaras
            innan så långtgående beslut fattas som för åtminstone lång tid
            framöver kommer att binda Sverige och Sveriges folk vid beslutsordningar
            där vi inte längre har möjlighet att avsätta dem som fattar besluten
            åt oss. Det är faktiskt sådana grundläggande förändringar i möjligheten
            att bedriva politik på de villkor som vi hittills har gjort. Sveriges
            befolkning kommer inte att ha möjlighet att avsätta det ministerråd
            som med majoritet fattar en stor del av besluten. Så ser det ut
            i det Västeuropa, i den europeiska union, som man är stadd i att
            bygga upp. EES-avtalet är i det sammanhanget en del däri.
          </note>
          <note>
            Jag anser inte att det är detsamma som att hävda demokratins
            principer. Jag anser inte heller att det bör finnas något slags
            högre demokrati, där man inte behöver lyssna på vad människor
            tycker och tänker i olika frågor. Vi måste i stället som politiker
            lära oss att förankra besluten hos de människor som berörs av
            dem. Det är A och O, och det kallar jag för demokrati.
          </note>
          <note>
            Talmannen anmälde att Gunnar Hökmark anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 16 HADAR CARS (fp) replik:
          </note>
          <note>
            Fru talman! Jag vill ta upp några saker som Gudrun
          </note>
          <note>
            Schyman sade. Gudrun Schyman kritiserade den korta remisstiden.
            Det är riktigt att det var en kort remisstid, men då bör vi ha
            i minnet att under hela det arbete som föregått avtalet har politiska
            partier och intresseorganisationer av alla slag haft rika tillfällen
            att följa arbetet med avtalet. Det har väl knappast kunnat anses
            vara en ny materia för dem.
          </note>
          <note>
            Vi har också fått flera intressanta remissutlåtanden.
          </note>
          <note>
            Motionstiden i kammaren kritiserades också. Den följer, såvitt
            jag förstår, de regler som gäller i kammaren, fru talman. Det
            är samma motionstid som riksdagen har när statsverkspropositionen
            läggs på riksdagens bord. Partierna brukar hinna ge sina synpunkter
            på det mycket omfattande arbete som statsverkspropositionen innebär.
            Det finns väl anledning att tro att de motioner som nu har väckts
            också tar upp centrala avsnitt i det lagstiftningsarbete som EES-avtalet
            innebär.
          </note>
          <note>
            Gudrun Schyman tog upp frågan om de juridiska instanserna, och
            hon kritiserade lagvalsparagrafen.
          </note>
          <note>
            Hon har rätt i att lagrådet hade kritiska synpunkter på den lagrådsremiss
            som regeringen överlämnade till lagrådet. Men regeringen har gjort
            ändringar i det förslag som nu ligger på riksdagens bord.
          </note>
          <note>
            Självfallet kommer EES-utskottet att pröva den frågan ingående.
          </note>
          <note>
            Däremot tycker jag att det är alldeles påtagligt att
          </note>
          <note>
            Gudrun Schyman i smyg av sin egna språkliga snabbhet inkluderade
            herrar och damer justitieråd och regeringsråd i en rad synpunkter
            som hon själv står för och som knappast delas av den högt värderade
            församlingen.
          </note>
          <note>
            Fru talman! Slutligen sade Gudrun Schyman att vi först skall
            ratificera och sedan undersöka. Då har hon missförstått hela processen.
            Ratifikationen kommer i slutet efter det att vi har verkat i utskottet,
            haft offentliga utskottsutfrågningar, lyssnat på andra och tagit
            del av vad personer i denna riksdag har att säga -- inkl. i denna
            debatt.
          </note>
          <note>
            Så småningom, någon gång i november, är det dags för kammaren
            att ta ställning till om det skall bli någon ratificering. Ordningen
            är faktiskt precis den omvända, nämligen att först undersöka och
            diskutera och sedan ratificera. Det vore bra att komma ihåg, Gudrun
            Schyman.
          </note>
          <note type="speaker">
            Anf. 17 GUDRUN SCHYMAN (v) replik:
          </note>
          <note>
            Fru talman! Jag har klart för mig att det går till på det sättet.
            Men jag har också klart för mig att samtliga politiska partier
            i riksdagen, utom
          </note>
          <note>
            Vänsterpartiet, har förbundit sig så till den milda grad att
            säga ja till detta avtal att det inte är fysiskt möjligt att komma
            med invändningar om att avtalet inte skall ratificeras.
          </note>
          <note>
            Kan Hadar Cars tala om för mig om det finns någon punkt som ni
            skulle kunna uppfatta som så väsentlig, t.ex. att det strider
            mot något, att ni skulle kunna säga nej till avtalet? Jag har
            uppfattat det så att ingen av partierna här har den kritiska inställning
            som jag tycker skulle vara nödvändig.
          </note>
          <note>
            Det är fråga om att på allvar kritiskt granska avtalets konsekvenser.
            Finns det något som skulle göra att ni inte säger ja till detta?
            Jag uppfattar er inställning som att detta skall köras igenom
            kosta vad det kosta vill. Strider det mot grundlagen, får väl
            en ändring göras så att det inte ser så illa ut.
          </note>
          <note>
            Strider det mot det kommunala självstyret, får man väl hitta
            på något som grejar det.
          </note>
          <note>
            På punkt efter punkt är siktet inställt på att detta avtal skall
            genomföras. Jag har inte upptäckt en enda kritisk synpunkt. Jag
            kan bara upptäcka försvar -- också i den här debatten. Visserligen
            har remissinstanserna sagt att remisstiden har varit för kort.
            Men det går inte att göra så mycket åt det. Det är klart att det
            går. Det är bara att förlänga tiden.
          </note>
          <note>
            Visserligen har motionstiden varit för kort. Det går inte att
            göra något åt det. Det är klart att det går.
          </note>
          <note>
            Det är bara att förlänga tiden.
          </note>
          <note>
            Men den politiska viljan att kritiskt granska och föra ut till
            offentlig debatt frågorna och konsekvenserna av EES-avtalet saknar
            jag hos samtliga partier utom det jag själv tillhör.
          </note>
          <note type="speaker">
            Anf. 18 HADAR CARS (fp) replik:
          </note>
          <note>
            Fru talman! Om Gudrun Schyman vet hur det förhåller sig, finner
            jag det desto mera upprörande att hon i sitt första inlägg vände
            på fakta och argumenterade för en linje som hon vet är felaktig
            och som hon tillstår är felaktig. Det underlättar inte vare sig
            i denna debatt eller i kommande debatter att få förståelse för
            de punkter i ett avtal av den karaktären, eller i Europapolitiken
            i vidare mening, om man inte kan föra debatten i varje fall från
            de utgångspunkter som man själv vet är de riktiga. Jag tycker
            inte att någon i riksdagen bör eftersträva att medvetet argumentera
            från oriktiga utgångspunkter.
          </note>
          <note>
            Jag har redan berört frågan om remisstider och motionstider.
            Jag understryker att motionstiden i kammaren är den som gäller
            för andra propositioner, inkl. den stora statsverkspropositionen.
          </note>
          <note>
            Fru talman! Gudrun Schyman sade i ett av hennes första inlägg
            att hon i allt väsentligt instämde med
          </note>
          <note>
            Birgitta Hambraeus. Låt mig konstatera att Birgitta
          </note>
          <note>
            Hambraeus inte har gjort motsvarande omfamning.
          </note>
          <note>
            Jag tycker att det talar till hennes fördel.
          </note>
          <note type="speaker">
            Anf. 19 GUDRUN SCHYMAN (v) replik:
          </note>
          <note>
            Fru talman! Jag tror att det mera beror på de rent tekniska reglerna
            för hur vi för debatt.
          </note>
          <note>
            Jag vet att den normala motionstiden är 14 dagar,
          </note>
          <note>
            Hadar Cars. Men detta är inte en normal politisk fråga. Detta
            är en extraordinär politisk fråga, som har förorsakat ett särskilt
            utskott med särskild utskottsbehandling. Det är inte vilken politisk
            fråga som helst. Det är en för Sveriges framtid mycket avgörande
            och omfattande politisk fråga, där man skulle kunna kräva, om
            man vore någorlunda demokratisk, att den får en bättre behandling
            än att skyndas igenom på det här sättet.
          </note>
          <note>
            Vi har nu att använda den tid vi har i utskottet till att försöka
            diskutera frågan så bra som möjligt. Jag närmar mig inte den här
            frågan med utgångspunkt i att jag vet precis hur det är. De informationer
            jag hittills har fått, genom att jag har varit med i EFTA-
          </note>
          <note>
            delegationen, gör att jag är mycket kritisk. Det finns en rad
            konstitutionella, demokratiska frågor, som inte har fått sitt
            svar. Man har all anledning, precis som många remissinstanser
            har framfört, att ställa sig mycket frågande till detta.
          </note>
          <note>
            Det handlar här om möjligheten att stifta lagar. Det handlar
            om möjligheten att hävda en mera offensiv och framåtsyftande miljöpolitik.
            Det handlar om en rad frågor på arbetsrättens område, som inte
            alls är besvarade i propositionen och som inte har fått något
            särskilt klarläggande svar från departementen heller. Det vet
            också Hadar Cars.
          </note>
          <note>
            De här frågorna måste tas på djupaste allvar -- och förhålla
            sig till slutprodukten till dess att vi har fått klarhet i frågorna.
            Jag efterlyser en sådan hållning från de andra partierna som innebär
            att det är möjligt att ifrågasätta, ställa kritiska frågor och
            ha en öppenhet inför att de svar man kan få kan innebära att detta
            avtal aldrig kommer att komma i hamn. Jag saknar den inställningen.
            Jag har inte hört någon från något annat politiskt parti väcka
            en fråga, mer än Birgitta Hambraeus, och säga att om det skulle
            bli så att avtalet strider mot vår konstitution, grundlagarna,
            och fråntar oss våra demokratiska möjligheter att stifta egna
            lagar, att det upphäver den kommunala beslutanderätten, skall
            avtalet inte godkännas. De synpunkterna har jag inte hört från
            något annat parti. Det bekymrar mig, eftersom det innebär att
            man sätter ekonomin före demokratin och juridiken före politiken.
            Det är ingen bra utveckling. Den är i linje med den internationella
            utvecklingen, som sker på det internationella kapitalets villkor.
            Men det är ingen utveckling som jag välkomnar. Tvärtom!
          </note>
          <note>
            Talmannen anmälde att Hadar Cars anhållit att till protokollet
            få antecknat att han icke ägde rätt till ytterligare replik.
          </note>
          <note type="speaker">
            Anf. 20 BJÖRN VON DER ESCH (m):
          </note>
          <note>
            Fru talman! Jag vill inledningsvis framhålla att jag självfallet
            ser det som angeläget att vi får EES-
          </note>
          <note>
            avtalet införlivat med svensk lagstiftning. Syftet med min motion
            är att om möjligt skapa rättsgarantier för den enskilde under
            den tid som
          </note>
          <note>
            EES-avtalet varar. EES-avtalet står nämligen -- det har vi hört
            här i dag -- inte i överensstämmelse med vår lagstiftning, vilket
            skapar rätt stora problem.
          </note>
          <note>
            Det gäller inte bara lagvalsregeln utan också det s.k. protokoll
            35 och artikel 98. Dessa tre frågor har tagits upp som de kanske
            största stötestenarna.
          </note>
          <note>
            Man har, som vi har hört, inte kunnat tillmötesgå lagrådets synpunkter
            när man har skrivit EES-
          </note>
          <note>
            lagen. Det som bekymrar är att de svenska myndigheterna hittills
            ofta har visat -- låt mig säga det -- minimal respekt för ingångna
            internationella avtal. Jag tänker naturligtvis då på
          </note>
          <note>
            Europakonventionen om de mänskliga rättigheterna. EES-avtalet
            bygger på EG-rätten, och i EG-rätten utgör Europakonventionen
            ett av grundelementen. Jag säger det därför att det kan finnas
            skäl att befara att myndigheternas ambition att efterleva EES-avtalet
            när det står i strid med svensk lagstiftning inte alltid kommer
            att vara så stor.
          </note>
          <note>
            Jag fick ett bra exempel på detta i Dagens Nyheter i fredags,
            där konsumentombudsmannen, KO, i en artikel rubricerad ''Behåll
            åldersgräns för TV-
          </note>
          <note>
            reklam!'' framhöll:
          </note>
          <note>
            ''Förslaget att nu slopa åldersgränsen -- -- -- bygger på två
            argument.
          </note>
          <note>
            Det ena går ut på att Sverige genom EES-avtalet är rättsligt
            förhindrat att ha kvar barnreklamförbudet -- -- --. Konsumentverket
            delar inte den uppfattningen''.
          </note>
          <note>
            Sedan kommer det:
          </note>
          <note>
            ''Det är möjligt att frågan om den svenska tolvårsgränsens förenlighet
            med EES-avtalet i en framtid kan komma att prövas i en internationell
            rättsinstans. Låt då detta ske, men det finns ingen anledning
            att redan nu lägga sig platt!''
          </note>
          <note>
            Jag kan inte tolka det på annat vis än att andemeningen är att
            även om vi skriver på ett EES-
          </note>
          <note>
            avtal och det där skulle finnas en bestämmelse som vi ogillar,
            fortsätter vi att åtala de medborgare som utnyttjar sig av de
            möjligheter som EES-avtalet ger dem helt legalt. Jag har själv
            sett på nära håll hur myndigheterna fortsätter att åtala och straffa
            i avvaktan på att det skall bli en dom i internationellt sammanhang,
            vilket kan ta många år.
          </note>
          <note>
            Detta förhållande är naturligtvis oacceptabelt i en rättsstat,
            och därför krävs det att medborgarnas rättssäkerhet garanteras
            på ett extraordinärt sätt i detta sammanhang. Därför har jag förslagit
            att det sätts in en bestämmelse i EES-lagen som förhindrar att
            medborgare som har följt EES-avtalet men råkat bryta mot en svensk
            lag, därför att den svenska lagen ännu inte är anpassad, icke
            skall kunna straffas.
          </note>
          <note>
            Det finns, som jag sade, när det gäller andra internationella
            avtal alltför många exempel på att medborgare råkar illa ut därför
            att myndigheter och domstolar inte fullt ut respekterar de avtal
            som vi har ingått.
          </note>
          <note>
            Lagvalsregeln är, som lagrådet här har påpekat, en främmande
            företeelse. Den kommer att skapa rader av konflikter med oändliga
            juridiska processer och kommer framför allt att få medborgarna
            att känna sig utlämnade till myndigheternas godtycke. Men jag
            tror att med en bestämmelse om straffrihet under de speciella
            villkor som jag nämnde skulle mycket av detta kunna undvikas.
            Det är därför som jag har väckt en motion med en hemställan av
            denna innebörd. Jag hoppas att EES-utskottet beaktar den.
          </note>
          <note type="speaker">
            Anf. 21 BIRGITTA HAMBRAEUS (c)
          </note>
          <note>
            replik:
          </note>
          <note>
            Fru talman! Det var mycket viktigt att få höra det som Björn
            von der Esch sade, och jag blev alldeles förskräckt när jag hörde
            det. Det kommer att vara bra så till vida att utskottet verkligen
            får tillfälle att pröva, om det är våra egna lagar som vi nu skall
            sätta främst eller EES lagar. Skall vi lägga oss platt, eller
            skall vi pröva enligt våra egna lagar?
          </note>
          <note>
            Det verkade som om Björn von der Esch var helt inne på att vi
            underdånigt och utan eftertanke alltid skulle kopiera och tolka
            EES-avtalet, även när det går emot oss själva, utan att någon
            egentligen har blivit provocerad av det.
          </note>
          <note>
            Jag är chockad av det senaste anförandet, men tycker samtidigt
            att det är bra att utskottet verkligen får ta itu med detta och
            pröva hur vi skall ha det framöver -- är det EG som skall bestämma
            över oss eller är det vi själva?
          </note>
          <note type="speaker">
            Anf. 22 BJÖRN VON DER ESCH (m)
          </note>
          <note>
            replik:
          </note>
          <note>
            Fru talman! Om jag lyckades chocka är jag ganska nöjd, måste
            jag säga.
          </note>
          <note>
            Vilket avtal som vi skall följa är helt beroende av vilket avtal
            som vi har skrivit under, men min uppfattning är den att har man
            ratificerat ett avtal, är det också nationens skyldighet att följa
            det.
          </note>
          <note type="speaker">
            Anf. 23 BIRGITTA HAMBRAEUS (c)
          </note>
          <note>
            replik:
          </note>
          <note>
            Fru talman! Jag kanske missförstod Björn von der
          </note>
          <note>
            Esch. Han kanske i själva verket kolossalt beklagar att det skall
            vara så här, men han sade också att han utgick från att vi skall
            skriva på EES-avtalet. Då får jag i stället tolka det som han
            har sagt så, att visar det sig att detta avtal faktiskt inskränker
            de lagar som vi värderar högt här i Sverige, bör vi inte ratificera
            avtalet.
          </note>
          <note type="speaker">
            Anf. 24 BJÖRN VON DER ESCH (m)
          </note>
          <note>
            replik:
          </note>
          <note>
            Fru talman! Det vill jag inte odelat hålla med om.
          </note>
          <note>
            Jag finner att det inom EG-rätten finns mycket som vi har missat
            under de senaste 40 åren.
          </note>
          <note>
            Anf. 25 STEN SÖDERBERG (-):
          </note>
          <note>
            Fru talman! Med hänsyn till den korta motionstiden har jag inte
            haft möjlighet att granska EES-avtalet i detalj. Avtalet är mycket
            svåröverskådligt och svårtolkat, särskilt med hänsyn till att
            huvudavtal, protokoll, bilagor och i många fall även sekundär
          </note>
          <note>
            EG-rätt måste studeras parallellt. Bitvis ger materialet sken
            av ett hastverk, vilket torde kunna tillskrivas den stora brådska
            som uppenbarligen präglar hela ärendet. Då EES-avtalet är av en
            så utomordentligt stor betydelse för Sverige hade en större klarhet,
            precision, systematisering och samordning varit önskvärd.
          </note>
          <note>
            Mycket stora krav kommer att ställas på dem som skall tillämpa
            avtalet. Utarbetande av kommentarer och anvisningar till stöd
            för tolkning och tillämpning kommer att bli nödvändiga och oumbärliga.
            Detta gäller bl.a. konkurrensreglerna.
          </note>
          <note>
            Trots att tankar om samarbete och gemenskap genomsyrar avtalet
            bygger de institutionella bestämmelserna i del VII till stor del
            på ett system där EG:s institutioner och Eftas institutioner resp.
          </note>
          <note>
            nationella organ arbetar efter egna regler och rutiner. Detta
            kommer att leda till en betydande byråkrati inom resp. organ.
            Som exempel kan nämnas informationsutbyte enligt artikel 106.
          </note>
          <note>
            Ett stort antal av de frågor som regleras i EES-
          </note>
          <note>
            avtalet berör, direkt eller indirekt, enskilda medborgare. Enligt
            min mening är de krav på rättssäkerheten som rimligen kan ställas
            inte tillräckligt väl tillgodosedda vad avser den föreslagna institutionella
            modellen, kompetensfördelning och uppgifter för de olika organen
            samt de principer som redovisats för tolkning av inom EES gemensamma
            regler.
          </note>
          <note>
            När det sedan gäller konkurrensbestämmelserna saknar EES-avtalet
            regler till skydd för småföretag som utsätts för konkurrensbegränsningar.
            Det kommer att drabba våra småföretagare. Jag stödjer helhjärtat
            Birgitta Hambraeus anförande här i kammaren och är, som många
            andra glad för att hennes mycket värdefulla synpunkter har kommit
            fram.
          </note>
          <note>
            Någon nämnde övermaga tidigare i debatten. Jag har under den
            senaste tiden drivit ett borgerligt nej till EU/EG, vilket på
            några månader har resulterat i 30 000 medlemmar. Det säger något
            om intresset bland småföretagare och övriga människor.
          </note>
          <note>
            Sammanfattningsvis vill jag säga att jag har väckt en motion
            i riksdagen för Liberala partiets räkning.
          </note>
          <note>
            Vi menar att riksdagen inte skall godkänna EES-
          </note>
          <note>
            avtalet och övriga avtal, utan att riksdagen avslår förslagen
            till lagstiftning.
          </note>
          <note>
            Överläggningen var härmed avslutad.
          </note>
          <note>
            Motionerna E1 -- E12 hänvisades omedelbart till
          </note>
          <note>
            EES-utskottet.
          </note>
          <note>
            6 § Anmälan och hänvisning av motioner
          </note>
          <note>
            Anmäldes och hänvisades omedelbart till utskott
          </note>
          <note>
            Motion
          </note>
          <note>
            med anledning av prop. 1991/92:172
          </note>
          <note>
            Introduktionsersättning till flyktingar och vissa andra utlänningar
          </note>
          <note>
            1991/92:Sf42 av Ian Wachtmeister m.fl. (nyd)
          </note>
          <note>
            till socialförsäkringsutskottet
          </note>
          <note>
            Motionerna
          </note>
          <note>
            med anledning av prop. 1991/92:173 Tillsyn enligt djurskyddslagen,
            m.m.
          </note>
          <note>
            1991/92:Jo43 av Patrik Norinder (m)
          </note>
          <note>
            1991/92:Jo44 av Sigrid Bolkéus (s)
          </note>
          <note>
            1991/92:Jo45 av Alwa Wennerlund (kds)
          </note>
          <note>
            1991/92:Jo46 av Claus Zaar (nyd)
          </note>
          <note>
            1991/92:Jo47 av Siw Persson (fp)
          </note>
          <note>
            till jordbruksutskottet
          </note>
          <note>
            Motion
          </note>
          <note>
            med anledning av riksdagens revisorers förslag
          </note>
          <note>
            1991/92:21 angående familjehemsvård för barn och ungdom
          </note>
          <note>
            1991/92:So31 av Eva Zetterberg m.fl. (v)
          </note>
          <note>
            till socialutskottet
          </note>
          <note>
            7 § Kammaren åtskildes kl. 19.11.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
