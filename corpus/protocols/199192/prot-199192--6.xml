<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--6</head>
          <docDate when="1991-10-04 00:00:00">1991-10-04 00:00:00</docDate>
        </div>
      </front>
      <body>
        <div>
          <note>
            1 § Meddelande om val
          </note>
          <note type="speaker">
            Anf. 1 TALMANNEN:
          </note>
          <note>
            Jag får meddela att val av utskott och förvaltningsstyrelse kommer
            att företas vid kammarens sammanträde tisdagen den 8 oktober.
          </note>
          <note>
            2 § Ledigheter
          </note>
          <note>
            Talmannen meddelande att Margareta Israelsson
          </note>
          <note>
            (s) ansökt om föräldraledighet under tiden den 5
          </note>
          <note>
            oktober--den 29 november.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Yngve Wernersson (s)
          </note>
          <note>
            skulle tjänstgöra som ersättare för Margareta
          </note>
          <note>
            Israelsson.
          </note>
          <note>
            Vidare meddelande talmannen att Karl-Göran
          </note>
          <note>
            Biörsmark (fp) ansökt om ledighet för FN-uppdrag under tiden
            den 12 oktober--den 11 november.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Lola Björkquist (fp) skulle tjänstgöra
            som ersättare för Karl-Göran
          </note>
          <note>
            Biörsmark.
          </note>
          <note>
            3 § Anmälan om utsedda statsråd
          </note>
          <note type="speaker">
            Anf. 2 Statsminister CARL BILDT:
          </note>
          <note>
            Fru talman! Enligt regeringsformens föreskrift får jag för riksdagen
            anmäla de statsråd som jag utsett att tillsammans med mig ingå
            i regeringen.
          </note>
          <note>
            Statsråd och chef för justitiedepartementet är Gun
          </note>
          <note>
            Hellsvik
          </note>
          <note>
            Statsråd och chef för utrikesdepartementet är
          </note>
          <note>
            Margaretha af Ugglas
          </note>
          <note>
            Statsråd och chef för försvarsdepartementet är
          </note>
          <note>
            Anders Björck
          </note>
          <note>
            Statsråd och chef för kommunikationsdepartementet är Mats Odell
          </note>
          <note>
            Statsråd och chef för finansdepartementet är Anne
          </note>
          <note>
            Wibble
          </note>
          <note>
            Statsråd och chef för utbildningsdepartementet är
          </note>
          <note>
            Per Unckel
          </note>
          <note>
            Statsråd och chef för jordbruksdepartementet är
          </note>
          <note>
            Karl Erik Olsson
          </note>
          <note>
            Statsråd och chef för arbetsmarknadsdepartementet är Börje Hörnlund
          </note>
          <note>
            Statsråd och chef för bostadsdepartementet är
          </note>
          <note>
            Birgit Friggebo
          </note>
          <note>
            Statsråd och chef för industridepartementet är Per
          </note>
          <note>
            Westerberg
          </note>
          <note>
            Statsråd och chef för civildepartementet är Inger
          </note>
          <note>
            Davidsson
          </note>
          <note>
            Statsråd och chef för miljödepartementet är Olof
          </note>
          <note>
            Johansson
          </note>
          <note>
            Statsråd är:
          </note>
          <note>
            Reidunn Lauren
          </note>
          <note>
            Alf Svensson
          </note>
          <note>
            Ulf Dinkelspiel
          </note>
          <note>
            Görel Thurdin
          </note>
          <note>
            Bo Könberg
          </note>
          <note>
            Bo Lundgren
          </note>
          <note>
            Beatrice Ask
          </note>
          <note>
            Regeringen kommer senare att lägga fram förslag om vissa ändringar
            i den departementala organisationen. Detta förutses bl.a. innebära
            att bostadsdepartementet upphör och att benämningen på industridepartementet
            ändras till näringsdepartementet och att miljödepartementet blir
            ett miljö- och resursdepartement. Riksdagen kommer att på föreskrivet
            sätt underrättas om dessa förändringar.
          </note>
          <note>
            4 § Regeringsförklaring
          </note>
          <note type="speaker">
            Anf. 3 Statsminister CARL BILDT:
          </note>
          <note>
            Fru talman, ledamöter av Sveriges riksdag!
          </note>
          <note>
            Moderata samlingspartiet, folkpartiet liberalerna, centerpartiet
            och kristdemokratiska samhällspartiet har enats om att gemensamt
            bilda regering för att förändra och för att förnya Sverige.
          </note>
          <note>
            Det är våra partiers gemensamma avsikt att genomföra en kraftfull
            förnyelse av Sverige i enlighet med väljarnas i val uttryckta
            vilja.
          </note>
          <note>
            Vår politik utformas med siktet inställt på 1990-
          </note>
          <note>
            talet i dess helhet. Vi kan inte omedelbart genomföra allt som
            vi anser önskvärt och riktigt.
          </note>
          <note>
            Men vi lovar att sätta in all vår gemensamma kraft för att under
            1990-talet genomföra den förnyelse av
          </note>
          <note>
            Sverige och den förnyelse av svensk politik som krävs.
          </note>
          <note>
            ***
          </note>
          <note>
            Fyra stora uppgifter kommer att dominera regeringens arbete under
            denna mandatperiod.
          </note>
          <note>
            Den första uppgiften är att fullt ut föra Sverige in i det europeiska
            samarbetet genom förhandlingarna om medlemskap i den europeiska
            gemenskapen.
          </note>
          <note>
            Den andra är att bryta den ekonomiska stagnationen och att återupprätta
            Sveige som en tillväxt- och företagarnation med en stark och växande
            ekonomi.
          </note>
          <note>
            Den tredje är att förbättra vår välfärd och sociala omsorg genom
            den valfrihetsrevolution i välfärdspolitiken som vi kommer att
            inleda och genom särskilda insatser för de sämst ställda.
          </note>
          <note>
            Den fjärde uppgiften är att forma en långsiktig och hållbar utveckling
            mot ett samhälle med frisk luft och rent vatten, med levande sjöar
            och skogar.
          </note>
          <note>
            ***
          </note>
          <note>
            Regeringen kommer med all kraft att verka för att
          </note>
          <note>
            Sverige snarast möjligt blir fullvärdig medlem av den europeiska
            gemenskapen.
          </note>
          <note>
            Steget in i det europeiska samarbetets kärna är ett steg av historisk
            betydelse för Sverige. Det kommer att påverka snart sagt varje
            del av vårt samhälle under det årtionde som nu ligger framför
            oss.
          </note>
          <note>
            Europa är statt i stark förändring. Historien accelererar och
            det är vår skyldighet att ta till vara de nya möjligheter som
            utvecklingen skapar.
          </note>
          <note>
            De första efterkrigsdecenniernas integrationsarbete i Västeuropa
            syftade till att säkra freden i ett Europa som sargats av två
            världskrig. Integrationen har utvecklats till ett allt mer framgångsrikt
            och fördjupat samarbete för att säkra frihet, demokrati och ekonomiska
            framsteg i allt större delar av Europa.
          </note>
          <note>
            Sammanbrottet för de socialistiska diktaturerna och planekonomierna
            i Central- och Östeuropa innebär en historisk möjlighet att etablera
            en europeisk frihets- och samarbetsordning som säkrar fred och
            utveckling under generationer framöver.
          </note>
          <note>
            I detta arbete är den europeiska gemenskapen den självskrivna
            kärnan. Men också arbetet inom
          </note>
          <note>
            Europarådet och inom ramen för den europeiska säkerhets- och
            samarbetskonferensen spelar här en viktig roll.
          </note>
          <note>
            Det föreligger en bred enighet i riksdagen om den strävan efter
            medlemskap som kom till uttryck i
          </note>
          <note>
            Sverigens ansökan till den europeiska gemenskapen. Regeringen
            avser att under de kommande åren bygga vidare på denna breda enighet.
            Vi söker ett så brett samförstånd som möjligt kring Sveriges politik
            i denna fråga.
          </note>
          <note>
            Den svenska ansökan om medlemskap är ett uttryck för att vi delar
            Gemenskapens långsiktiga mål, så som dessa har formulerats i Romfördraget
            och Enhetsakten, och att vi tillsammans med de andra medlemsstaterna
            vill arbeta för dessas förverkligande.
          </note>
          <note>
            Ansökan om medlemskap grundas dessutom på insikten att Sverige
            vid inträdet i Gemenskapen måste ge sin anslutning till alla delar
            av samarbetet, godta de förändringar som kan följa av de nu pågående
            regeringskonferenserna och förklara sig berett att aktivt medverka
            i Gemenskapens vidare utveckling i riktning mot de politiska mål
            som uppställdes i Romfördraget.
          </note>
          <note>
            Den svenska utrikes- och säkerhetspolitikens utformning förändras
            i ett Europa som förändras.
          </note>
          <note>
            Den europeiska identiteten i vår utrikespolitik får ökad betydelse.
            Den nya politiska situationen skapar nya möjligheter för deltagande
            också i utrikes- och säkerhetspolitiskt samarbete med andra europeiska
            stater.
          </note>
          <note>
            Men alltjämt innebär de strategiska realiteterna i det nordeuropeiska
            och nordatlantiska området att den svenska säkerhetspolitiska
            huvudlinjen, som sammanfattats i uttrycket ''alliansfrihet i fred
            syftande till neutralitet i krig'', bibehåller sin grundläggande
            betydelse.
          </note>
          <note>
            Regeringen avser att omedelbart intensifiera förberedelserna
            för förhandlingarna om medlemskap i den europeiska gemenskapen.
            Den kommer samtidigt att studera och lägga fram förslag om de
            förändringar på olika samhällsområden som då blir viktiga.
          </note>
          <note>
            Förändringar i grundlagen kommer att vara nödvändiga. Frågan
            om dessa bereds nu i en parlamentarisk kommitté. Denna ges vidgad
            sammansättning. Dess förslag kommer att ligga till grund för förslag
            till riksdagen.
          </note>
          <note>
            I detta sammanhang prövas också frågan om den närmare utformningen
            av och tidpunkten för en folkomröstning. Denna kommer att vara
            avgörande för det slutgiltiga godkännandet av det avtal om medlemskap
            som regeringen avser att träffa med europeiska gemenskapens medlemsstater.
          </note>
          <note>
            Med siktet inställt på medlemskap fr.o.m. 1995 bör denna folkomröstning
            äga rum senast i samband med det allmänna valet i september 1994.
          </note>
          <note>
            ***
          </note>
          <note>
            Den andra stora uppgiften för regeringen blir att bryta den ekonomiska
            stagnationen och att lägga grunden för en ny period av tillväxt,
            företagande och utveckling i Sverige.
          </note>
          <note>
            I det nya Europa som nu växer fram får inte vårt land vara en
            nation som halkar efter. Vi vill att
          </note>
          <note>
            Sverige och Norden skall vara ett kraftfält i den kommande europeiska
            utvecklingen.
          </note>
          <note>
            Efter en lång period av en mycket snabb välståndsoch välfärdsutveckling
            har problemen i den svenska ekonomin nu blivit allt tydligare.
            Utvecklings- och tillväxtkraften har försvagats.
          </note>
          <note>
            Försöken att vända utvecklingen har tyvärr misslyckats. I början
            av 1990-talet kännetecknas vår ekonomiska utveckling av en snabb
            utslagning av arbetsplatser och företag, starkt sjunkande investeringar
            i näringslivet, en minskande produktion av varor och tjänster
            och försämrade statsfinanser.
          </note>
          <note>
            Det är av avgörande betydelse för Sveriges framtid att denna
            utveckling kan brytas.
          </note>
          <note>
            Kan inte tillväxtkrisen hävas kommer 1990-talet att präglas av
            en allt högre arbetslöshet i förening med allt större svårigheter
            att finansiera också angelägna offentliga åtaganden.
          </note>
          <note>
            Det centrala målet för regeringens ekonomiska politik blir därmed
            att återvinna utvecklings- och tillväxtkraften i den svenska ekonomin.
          </note>
          <note>
            I en tid av snabba och omfattande förändringar av de teknologiska
            och internationella förutsättningarna för vår ekonomiska utveckling
            ställer vi upp som mål att för vårt land återerövra den ledande
            ställning bland de utvecklade länderna som vi en gång hade.
          </note>
          <note>
            Det innebär att Sverige mot mitten av 1990-talet måste komma
            upp i en varaktig ekonomisk tillväxt på minst samma nivå som i
            jämförbara europeiska länder. Detta bör vara tillväxtpolitikens
            riktmärke.
          </note>
          <note>
            En klar och entydig omläggning av kursen i den ekonomiska politiken
            är därför nödvändig.
          </note>
          <note>
            Avgörande är en ny syn på enskilt ägande, enskilt företagande
            och enskilt sparande. Det är de enskilda initiativen, det fria
            företagandet och det spridda personliga ägandet och sparandet
            som kan lägga grunden för en ny utvecklingskraft.
          </note>
          <note>
            Avregleringar, en omfattande spridning av ägandet av i dag statliga
            företag, utbyggnad av eftersatt infrastruktur och ökade satsningar
            på utbildning och forskning skapar tillsammans förutsättningar
            för nya investeringar och en utveckling som bryter den industriella
            nedgången.
          </note>
          <note>
            Av största vikt för Sveriges ekonomiska utveckling under 1990-talet
            blir att små- och nyföretagandet får en renässans. Det är i dessa
            företag som de nya möjligheterna och de nya jobben finns. Det
            är nyföretagandet som måste bli ekonomins spjutspets mot framtiden.
          </note>
          <note>
            Regeringen kommer redan under denna höst att lägga fram en rad
            förslag som tillsammans innebär en ny start för små- och nyföretagandet.
          </note>
          <note>
            Löntagarfonderna avvecklas. Detta besked är signalen om en avgörande
            förändring av synen på företagande och ägande i Sverige.
          </note>
          <note>
            Skatterna på småföretagen kommer att sänkas.
          </note>
          <note>
            Förmögenhetsskatten på arbetande kapital avskaffas redan fr.o.m.
            detta år. På några års sikt avskaffas hela förmögenhetsskatten.
          </note>
          <note>
            Arvsbeskattningen lindras. Omsättningsskatten på aktier avskaffas.
            De sociala avgifterna på individuella vinstandelar i företag tas
            bort. Den allmänna löneavgiften slopas. Nya skattestimulanser
            för teknik- och innovationsföretag tas skyndsamt fram liksom förslag
            om lindrad kapitalbeskattning i övrigt.
          </note>
          <note>
            Regelverket för de mindre företagen förenklas.
          </note>
          <note>
            Det utländska intresset för investeringar i Sverige stimuleras
            genom att förvärvslagstiftningen för företag, aktier och fastigheter
            i huvudsak avskaffas.
          </note>
          <note>
            Skattepolitiken inriktas på en successiv sänkning av det totala
            skattetrycket. Detta arbete inleds omedelbart. Sänkningen av skattetrycket
            skall ske på ett sådant sätt att vår ekonomis utvecklings- och
            konkurrenskraft stärks.
          </note>
          <note>
            Den genomförda sänkningen av den statliga inkomstbeskattningen
            ligger fast.
          </note>
          <note>
            Ett nytt skatteutjämningssystem för kommunen tas fram skyndsamt.
            Det skall träda i kraft 1993. I
          </note>
          <note>
            samband därmed avskaffas den särskilda skatteutjämningsavgiften.
            Det kommunala skattetrycket får inte höjas.
          </note>
          <note>
            Skatten på livsmedel, turism, hotell- och restaurangtjänster
            samt inrikes persontransporter sänks från årsskiftet till 18 %.
            Kombinationen av sänkningarna av den s.k. turistmomsen, momsen
            på inrikes persontrafik och sänkningen av löneskatterna i större
            delen av Norrlands inland som kommer att föreslås ger nya möjligheter
            för turismen i exempelvis den svenska fjällvärlden.
          </note>
          <note>
            Den ekonomiska integrationen i Europa ställer nya krav också
            på vår skattepolitik. På en rad områden kommer sänkningar av skatter
            att bli nödvändiga.
          </note>
          <note>
            Regeringen kommer att i ett sammanhang redovisa riktlinjer för
            det framtida arbetet med
          </note>
          <note>
            Europaanpassning av skatterna.
          </note>
          <note>
            Det gäller bl.a. mervärdeskatten. Inför den svenska EG-anslutningen
            måste en betydande sänkning av den allmänna momssatsen ske.
          </note>
          <note>
            Även andra indirekta skatter, såsom energibeskattningen och kilometerskatten,
            måste justeras. En generell sänkning av kapitalbeskattningen kommer
            att vara nödvändig.
          </note>
          <note>
            Sverige kan inte ha skatter som leder till att företag och sparande
            söker sig till andra länder.
          </note>
          <note>
            Starka krav ställs därmed på återhållsamhet med offentliga utgifter.
            Det kommer att vara nödvändigt med omfattande besparingar under
            de kommande åren. Regeringen avser att i budgetpropositionen
          </note>
          <note>
            1992 lägga fram riktlinjer för och förslag till minskade statsutgifter
            på 10--15 miljarder kronor.
          </note>
          <note>
            Regeringens fortsatta prövning av de offentliga utgifterna kommer
            att utgå från en strategi som innebär att utgifterna skall minska
            som andel av landets samlade produktion. Därmed skapas utrymme
            för att inom ramen för en stram finanspolitik sänka skattetrycket
            och därmed återvinna utvecklingskraften i ekonomin.
          </note>
          <note>
            Det stora och snabbt stigande underskottet i statsfinanserna
            kan bara vändas genom en politik som åter skapar förutsättningar
            för tillväxt.
          </note>
          <note>
            Mot bakgrund av de krav som ställs av den fasta valutapolitiken
            och av vår strävan att Sverige skall komma med i det framväxande
            europeiska ekonomiska och monetära samarbetet måste de offentliga
            finanserna på sikt bringas i balans.
          </note>
          <note>
            Normen att staten inte skall nettolåna i utländsk valuta ligger
            fast.
          </note>
          <note>
            Arbetslösheten ökar nu snabbt. Vi står inför den allvarligaste
            arbeslöshetskrisen under efterkrigstiden.
          </note>
          <note>
            Detta ställer krav på en aktiv arbetsmarknadspolitik. Den skall
            lindra arbetslöshetens sociala konsekvenser, men den skall också
            skapa en bättre beredskap för den uppgång i sysselsättningen som
            kommer.
          </note>
          <note>
            Regeringen avser att utnyttja varje del i den samlade arbetsmarknadspolitiska
            arsenalen.
          </note>
          <note>
            I detta syfte kommer arbetsmarknadsstyrelsen redan under hösten
            att tillföras ytterligare resurser.
          </note>
          <note>
            Möjligheten att tidigarelägga nödvändiga investeringar i bl.a.
            vägar och järnvägar kommer att tillvaratas.
          </note>
          <note>
            Arbetsmarknadspolitiken skapar emellertid inte varaktigt trygga
            jobb. Den uppgiften kan bara klaras genom en politik som ger oss
            framgångsrika företag och ekonomisk tillväxt.
          </note>
          <note>
            Konkurrenspolitiken kommer att skärpas. Såväl offentlig som enskild
            maktkoncentration kommer att motarbetas. Förslag läggs fram om
            skärpt konkurrenslag. Etableringsfrihet för butiker införs.
          </note>
          <note>
            ***
          </note>
          <note>
            Hela Sverige skall leva. Det förutsätter en aktiv regionalpolitik.
            Utvecklingskraften i de mindre företagen är avgörande också för
            den regionalt spridda sysselsättningen, liksom satsningar på bättre
            infrastruktur, dvs. moderna järnvägar, förbättrat vägnät och en
            utbyggd högskoleutbildning.
          </note>
          <note>
            Sänkningen av socialavgifterna kommer att vidgas till större
            delar av Norrlands inland och omfatta fler verksamheter än i dag.
            I syfte att ge rådrum för att pröva framtiden för Inlandsbanan
            kommer trafiken att fortsätta under nästa år.
          </note>
          <note>
            Omställningen av jordbruket fullföljs. Syftet är att
          </note>
          <note>
            Sverige vid inträdet i EG skall ha en stark och konkurrenskraftig
            jordbruksnäring.
          </note>
          <note>
            Ett öppet och levande kulturlandskap skall bevaras. Jordbruket
            skall användas som en resurs i miljöarbetet. Det skall producera
            livsmedel av hög kvalitet och andra miljövänliga råvaror.
          </note>
          <note>
            En avstämning av omställningsbesluten sker efter det att EG har
            lagt fast principerna för sin kommande jordbrukspolitik. Denna
            förbereds av en särskild kommission. I detta sammanhang prövas
            också frågan om arealersättning som en metod att bevara öppna
            landskap.
          </note>
          <note>
            Det enskilda skogsbruket ges bättre möjligheter genom att skogsvårdsavgiften
            avskaffas.
          </note>
          <note>
            ***
          </note>
          <note>
            Grundläggande för den ekonomiska politikens framgång är att inflation
            och kostnadsstegringar pressas ned. En framgångsrik inflationsbekämpning
            är en förutsättning för full sysselsättning.
          </note>
          <note>
            Nedväxlingen av takten i lönekostnadsökningarna, som uppnåddes
            bl.a. som en följd av
          </note>
          <note>
            Rehnbergskommissionens arbete, måste föras vidare. Statlig inkomstpolitik
            och ingripanden i avtalsrörelserna måste emellertid avvisas.
          </note>
          <note>
            Arbetsmarknadens parter måste själva finna formerna för en lönebildning
            som främjar ökad produktivitet, bättre konkurrenskraft och ökad
            sysselsättning.
          </note>
          <note>
            ***
          </note>
          <note>
            Regeringen avser att ge välfärdspolitiken en ny inriktning.
          </note>
          <note>
            Välfärdspolitiken gynnar alla, men den betyder allra mest för
            de ensamma, fattiga och sjuka och för alla dem som inte själva
            kan skapa en rimlig standard och som inte har någon som bryr sig
            om dem eller tar ansvar för dem.
          </note>
          <note>
            Men välfärdspolitiken fungerar inte alltid som den skall. Bristerna
            är påtagliga. Köerna måste kortas.
          </note>
          <note>
            Servicen skall förbättras. Valfriheten måste öka.
          </note>
          <note>
            Staten måste ha det yttersta ansvaret för att alla medborgare
            ges en grundläggande trygghet vid arbetslöshet, sjukdom, ålderdom
            och handikapp.
          </note>
          <note>
            Dessa insatser måste även i framtiden till den alldeles övervägande
            delen finansieras gemensamt.
          </note>
          <note>
            Däremot finns det ingen anledning att själva produktionen alltid
            skall ske i offentlig regi. Att skilja på offentlig kontroll och
            finansiering å den ena sidan och en fri produktion med enskilda,
            kooperativa och offentliga producenter å den andra blir därför
            den grundläggande principen för förnyelsen av de olika välfärdssystemen.
          </note>
          <note>
            Därmed uppmuntras också enskilda initiativ och alternativ. Det
            ger större möjligheter särskilt för de många kvinnor som arbetar
            inom vård, omsorg och utbildning. Det är detta som är valfrihetsrevolutionen
            i välfärdspolitiken.
          </note>
          <note>
            *
          </note>
          <note>
            Att ge bättre förutsättningar för trygga familjer och för barnens
            uppväxt och omvårdnad i vårt moderna samhälle är en av de allra
            viktigaste uppgifterna för framtiden. Det är i de små nära gemenskaperna
            som de flesta individer finner trygghet och förankring. Här möter
            de uppväxande generationerna kärlek och omtanke och fostras till
            ansvarstagande för sina medmänniskor och sin omvärld.
          </note>
          <note>
            Familjepolitiken skall underlätta för föräldrarna att själva
            välja den vård och fostran av barnen och den arbetsfördelning
            som passar dem och barnen bäst.
          </note>
          <note>
            Det innebär att familjepolitiken skall främja både valfrihet
            och jämställdhet mellan kvinnor och män.
          </note>
          <note>
            Den som väljer att förvärvsarbeta skall också ha ekonomiskt utbyte
            av detta.
          </note>
          <note>
            En ny familjepolitik syftar till att ge ökad valfrihet för småbarnsföräldrar,
            att ge en möjlighet för mer tid åt barnen och att i större utsträckning
            skapa rättvisa villkor för alla delar av landet.
          </note>
          <note>
            Om varje barnfamilj får möjlighet att lösa barnomsorgen på det
            sätt den själv önskar skapas större trygghet. Det innebär att
            det måste finnas barnomsorg utanför hemmet av god kvalitet för
            dem som vill ha det och bättre ekonomiska möjligheter för dem
            som så önskar att stanna hemma när barnen är små.
          </note>
          <note>
            Omläggningen av familjepolitiken sker i flera steg.
          </note>
          <note>
            I ett första och omedelbart steg tas existerande hinder för fri
            etablering och fritt utnyttjande av olika former av barnomsorg
            bort.
          </note>
          <note>
            Barnomsorgsbidraget följer det val som föräldrarna träffar. Statsbidrag
            kommer också att utgå, t.ex. då förskollärare startar eget och
            för dagbarnvårdares egna barn. Genom dessa åtgärder skapas förutsättningar
            att snabbare nå målet full behovstäckning i barnomsorgen.
          </note>
          <note>
            I ett andra steg införs ett bättre ekonomiskt stöd som syftar
            till att öka småbarnsfamiljernas valfrihet och rättvisan mellan
            dem. Detta utformas som ett vårdnadsbidrag, lika för alla barn.
          </note>
          <note>
            Detta andra steg påbörjas under mandatperioden.
          </note>
          <note>
            Den statsfinansiella utvecklingen är av avgörande betydelse för
            i vilken takt detta stöd sedan byggs ut.
          </note>
          <note>
            *
          </note>
          <note>
            Regeringen är starkt medveten om de växande problemen inom sjukvården
            och äldreomsorgen.
          </note>
          <note>
            Att förbättra och förändra vården blir en av dess viktigaste
            uppgifter när det gäller välfärdspolitiken.
          </note>
          <note>
            Svensk sjukvård präglas i många avseenden av en hög professionalism
            och av kvalitet. Det beror inte minst på en kunnig och engagerad
            personal.
          </note>
          <note>
            Men ändå fyller den nuvarande organisationen inte de krav som
            måste ställas på en fungerande sjukvård. Köerna är för långa.
            Sjukvårdens organisation präglas i alltför hög grad av centralplanering,
            tröghet och byråkrati.
          </note>
          <note>
            Mot den bakgrunden avser regeringen att driva på för att göra
            det möjligt för alla att få en egen, fritt vald husläkare. Fri
            etableringsrätt för läkare kommer successivt att införas.
          </note>
          <note>
            Regeringen kommer att genomföra en större översyn av sjukvårdens
            organisation och finansiering. En ökad samordning mellan sjukvård
            och sjukförsäkring kan ge grund för en förnyelse av sjukvårdens
            finansieringsformer.
          </note>
          <note>
            Förutsättningarna att införa en obligatorisk sjukvårdsförsäkring
            prövas.
          </note>
          <note>
            Arbetet med att skapa värdiga villkor för gamla och sjuka måste
            nu intensifieras. Det gäller bl.a.
          </note>
          <note>
            tillskapandet av ålderdomshem och andra trygga boendealternativ
            för våra äldre, dagvård och gruppbostäder för dementa och rätten
            till ett eget rum för dem som lever på institution.
          </note>
          <note>
            Ett viktigt mål är att öka valfriheten för patienter och äldre.
            Bättre förutsättningar skapas för att nya former av vård och omsorg
            snabbt kan växa upp.
          </note>
          <note>
            Människor med handikapp och deras anhöriga skall ges ökade möjligheter
            till ett gott liv. Regeringen kommer under 1992 att lägga fram
            förslag till ett ökat stöd för de handikappade grundat på förslaget
            från handikapputredningen.
          </note>
          <note>
            *
          </note>
          <note>
            En central del av välfärdspolitiken är pensionssystemet. En trygg
            pensionering är en rättighet för alla.
          </note>
          <note>
            Under hösten kommer regeringen att inbjuda riksdagens partier
            till samråd om det fortsatta arbetet med att stärka pensionssystemet.
            Det är regeringens avsikt att på grundval av remissvaren på pensionsberedningens
            betänkande tillsätta en parlamentarisk arbetsgrupp för att behandla
            ATP-
          </note>
          <note>
            systemets framtid och frågor i anslutning till detta.
          </note>
          <note>
            Dess arbete bör bedrivas så, att förslag kan föreläggas riksdagen
            nästa höst.
          </note>
          <note>
            Samtidigt bör en bred kartläggning ske av pensionärernas levnadsvillkor.
            Den skall ge underlag för arbetet med att förbättra situationen
            för de sämst ställda pensionärerna.
          </note>
          <note>
            I det sammanhanget utreds möjligheterna med en höjd grundpension
            liksom med riktade insatser till dem som har det sämst ställt.
            Förslag skall läggas fram i så god tid att de kan vara i kraft
            fr.o.m. 1993.
          </note>
          <note>
            Alkoholmissbruket är vårt största sociala problem.
          </note>
          <note>
            Regeringen avser att föra en aktiv alkoholpolitik som syftar
            till minskad konsumtion och minskade alkoholskador.
          </note>
          <note>
            En bred alkoholpolitisk kommission tillsätts för att utvärdera
            den hittillsvarande politiken och för att forma en framtida stragegi,
            bl.a. i EG-
          </note>
          <note>
            perspektivet. Kartläggningen av de familjesociala konsekvenserna,
            t.ex. barnens situation i missbrukarfamiljer, bör ingå i uppdraget
            liksom en utvärdering av alkoholistvården. Nyttan av gällande
            regler bör bedömas och onödigt krångel undanröjas.
          </note>
          <note>
            ***
          </note>
          <note>
            Alla har rätt att få leva i en god miljö. Att skydda och förbättra
            miljön är en framtidsutmaning i allas intresse. Den ekonomiska
            och den tekniska utvecklingen skapar unikt goda möjligheter för
            omställningen till mindre resurskrävande och miljöbelastande produktions-,
            energi- och transportsystem.
          </note>
          <note>
            Regeringen kommer att ange tydliga miljömål, ställa bestämda
            miljökrav och använda effektiva styrmedel, t.ex. miljöavgifter.
            Miljölagstiftningen kommer att skärpas och sammanföras i en miljöbalk.
            Inriktningen skall vara att avfall kan återföras till naturens
            kretslopp, återvinnas eller återanvändas.
          </note>
          <note>
            Regeringen avser att återkommande till riksdagen redovisa miljösituationen.
            Särskilda naturresursräkenskaper tas fram. Redovisningen av traditionella
            ekonomiska data kompletteras med miljövärden.
          </note>
          <note>
            Förslag utarbetas till etiska och miljömässiga regler för biotekniken.
            Regler läggs fast för ansvarsfull hantering av genteknik beträffande
            människor, växter, djur och mikroorganismer.
          </note>
          <note>
            Det globala hotet från ökande utsläpp av koldioxid och andra
            växthusgaser måste mötas genom internationell samverkan.
          </note>
          <note>
            FNs roll i miljövårdsarbetet måste stärkas.
          </note>
          <note>
            Regeringen avser att ta initiativ till en bred diskussion om
            internationella miljöregler för handeln.
          </note>
          <note>
            Regeringen kommer aktivt att delta i förberedelserna för och
            vid genomförandet av FN-
          </note>
          <note>
            konferensen om miljö och utveckling 1992. Det europeiska samarbetet
            får avgörande betydelse för möjligheten att lösa de svåra miljöproblemen,
            inte minst i Central- och Östeuropa. En europeisk luftvårdsfond
            bör etableras i detta syfte.
          </note>
          <note>
            Sverige skall spela en pådrivande roll i det europeiska miljövårdsarbetet.
          </note>
          <note>
            Ansvaret för vattenmiljön förenar länderna kring
          </note>
          <note>
            Östersjön. Regeringen kommer att verka för ett utbyggt samarbete
            och ge stöd för att rena
          </note>
          <note>
            Östersjön.
          </note>
          <note>
            I förhandlingarna om svenskt medlemskap i EG
          </note>
          <note>
            skall Sverige utgå från att högsta tillämpade ambitionsnivå skall
            gälla på miljöområdet.
          </note>
          <note>
            Miljövänlig energi från biobränslen, solenergi och vindkraft
            utvecklas och stimuleras. Hushållning främjas.
          </note>
          <note>
            I samband med EG-anpassningen av energibeskattningen genomförs
            en övergång till ett system med bl.a. koldioxidbaserad beskattning
            också på elkraft.
          </note>
          <note>
            Naturvården ges en central roll i miljöpolitiken.
          </note>
          <note>
            Den biologiska mångfalden värnas. En hög ambitionsnivå skall
            gälla i arbetet med att skydda värdefull natur, såsom våra urskogar,
            hagar och våtmarker. De älvar och älvsträckor som har undantagits
            från utbyggnad värnas. Fler värdefulla vattendrag skyddas i naturresurslagen.
          </note>
          <note>
            En omfattande modernisering av järnvägen sker under 1990-talet.
            Arbetet med att ersätta fossilbränslen med biobränslen påskyndas.
            Målet är att nya fordon skall kunna drivas utan fossilbränslen.
            Miljövänliga drivmedel skall gynnas särskilt.
          </note>
          <note>
            Miljöpolitiken måste utgå ifrån vad naturen långsiktigt tål.
            Vi har inte rätt att föröda för de generationer som kommer efter
            oss.
          </note>
          <note>
            Försiktighetsprincipen måste vara en viktig ledstjärna.
          </note>
          <note>
            Miljökonsekvenserna skall redovisas före varje beslut som ger
            större miljöpåverkan.
          </note>
          <note>
            Riksdagen har godkänt avtalet med Danmark om byggandet av en
            fast förbindelse över Öresund.
          </note>
          <note>
            Efter godkännande också i folketinget är nu detta ett folkrättsligt
            bindande internationellt avtal.
          </note>
          <note>
            I enlighet med detta avtal kommer det konkreta förslaget till
            utformning av förbindelsen att bli föremål för en miljöprövning
            enligt naturresurslagen, miljöskyddslagen och vattenlagen. En
            bred miljökonsekvensbedömning kommer därmed att ske.
          </note>
          <note>
            Miljöprövningen skall gälla en fast förbindelses regionala påverkan
            och effekter på Östersjön.
          </note>
          <note>
            Avgörande i denna bedömning är att den s.k.
          </note>
          <note>
            nollösningen vad gäller vattenströmningen mellan
          </note>
          <note>
            Östersjön och Kattegatt kan säkerställas.
          </note>
          <note>
            Respekten för det med Danmark träffade avtalet kräver att miljöprövningen
            görs med största möjliga noggrannhet. I detta sammanhang skall
            även andra stater än Sverige och Danmark ha möjlighet att yttra
            sig om projektet.
          </note>
          <note>
            Energipolitiken är av stor betydelse för möjligheterna till en
            hållbar ekonomisk tillväxt, men den styrs också av starka miljöhänsyn.
          </note>
          <note>
            Den s.k. energiöverenskommelsen ligger fast.
          </note>
          <note>
            Omställningen av energisystemet måste, vid sidan av säkerhetskraven,
            ske med hänsyn till behovet av elkraft. Det är viktigt att Sverige
            har internationellt konkurrenskraftiga elpriser.
          </note>
          <note>
            ***
          </note>
          <note>
            Skol- och utbildningspolitiken inriktas på att stärka
          </note>
          <note>
            Sverige som en kunskapsnation. Under 1990-talet skall vi skapa
            Europas bästa skola.
          </note>
          <note>
            Alla ges rätt att fritt välja skola. De offentliga bidragen skall
            i princip följa eleven.
          </note>
          <note>
            En av skolans huvuduppgifter är att skapa respekt för och vidareutveckla
            demokratins principer om tolerans, samverkan och likaberättigande.
            Skolan skall väcka respekt för sanning och rätt, för människans
            egenvärde och för människolivets okränkbarhet. Den personliga
            integriteten får inte kränkas.
          </note>
          <note>
            Program kommer att utarbeas för att höja kvaliteten på skolans
            alla stadier. Språkens ställning i hela utbildningsväsendet kommer
            att förstärkas.
          </note>
          <note>
            En ny läroplan för grundskolan med en tydlig kunskapsprofil kommer
            att utarbetas. Ett nytt betygssystem, där betygen mäter kunskaper
            och har fler steg än i dag, införs snarast.
          </note>
          <note>
            Förlängningen av de yrkesförberedande linjerna av gymnasieskolan
            ligger fast, och kvaliteten på undervisningen såväl på dessa som
            på studieförberedande linjerna förstärks.
          </note>
          <note>
            Kunskapskraven får inte eftersättas.
          </note>
          <note>
            Lärarnas möjligheter att få känna engagemang och stimulans är
            avgörande för om skolan skall lyckas med sin viktiga uppgift.
            En ny lärarutbildning för grundskolan införs parallellt med den
            nuvarande.
          </note>
          <note>
            Den syftar till djupare ämneskunskaper hos lärarna.
          </note>
          <note>
            Den högre utbildningen och forskningen måste uppvärderas. Det
            är en central del i politiken för att återupprätta tillväxt- och
            utvecklingskraften i vårt samhälle.
          </note>
          <note>
            Strävan skall vara att skapa mer autonoma universitet och högskolor.
            De principiella och praktiska frågorna vid en omvandling av universitet
            och högskolor till fristående stiftelser klarläggs snabbt.
          </note>
          <note>
            Antalet platser vid universitet och högskolor ökar redan i vår.
            Medel från avvecklingen av löntagarfonderna används till att förstärka
            resurserna för bl.a. forskning vid universitet och högskolor.
            Detta gäller även de mindre högskolorna.
          </note>
          <note>
            ***
          </note>
          <note>
            Brottsligheten måste bekämpas med kraft. Att bryta utvecklingen
            mot allt fler brott är en avgörande fråga för allas trygghet i
            samhället.
          </note>
          <note>
            Regeringen kommer att tillmäta all brottsbekämpning stor betydelse,
            men den inriktas i ökad utsträckning mot vålds- och narkotikabrott.
          </note>
          <note>
            Narkotikamissbruk kan aldrig accepteras. För att stoppa missbruket
            tidigt och kunna sätta in erforderligt stöd skärps straffskalan
            vid ringa narkotikabrott. Arbetet på att bekämpa narkotikamissbruket
            på anstalterna tillmäts ökad vikt.
          </note>
          <note>
            Den automatiska halvtidsfrigivningen av fängelsedömda avskaffas.
            Den ersätts av ett system med möjlighet till frigivning efter
            två tredjedelar av strafftiden.
          </note>
          <note>
            Antagningen till polishögskolan utökas. Det ger på sikt möjlighet
            till bl.a. fler kvarterspoliser och insatser för att bekämpa gatulangningen.
          </note>
          <note>
            Alternativa påföljder som samhällstjänst och kontraktsvård utvecklas
            ytterligare.
          </note>
          <note>
            Kriminalvårdens brottsförebyggande och sociala aspekter tillmäts
            ökad betydelse.
          </note>
          <note>
            En ny statlig vårdform för unga brottslingar införs som ersättning
            för de s.k. § 12-hemmen.
          </note>
          <note>
            Brottsoffrens ställning kommer att stärkas. Stödet till kvinnojourerna
            förstärks. En försöksverksamhet med livvakt för hotade kvinnor
            förbereds.
          </note>
          <note>
            Reglerna för rattfylleri ses över med inriktning på sänkt promillegräns
            och skärpta straff för grovt rattfylleri samt på ökad enhetlighet
            i tillämpningen.
          </note>
          <note>
            Den enskildes rättssäkerhet stärks.
          </note>
          <note>
            ***
          </note>
          <note>
            Bostadspolitiken inriktas på att alla skall ha möjlighet till
            en bra bostad till ett rimligt pris.
          </note>
          <note>
            Detta förutsätter en bygg- och bostadsmarknad med mer av konkurrens
            och valfrihet. Därmed kan priser för bl.a. nyproduktionen pressas.
            Redan i höst läggs förslag fram om en rad förenklingar i detta
            syfte.
          </note>
          <note>
            Möjligheterna att äga sin bostad förbättras. Förslag läggs fram
            som underlättar för de boende att omvandla den fastighet de bor
            i till bostadsrätt.
          </note>
          <note>
            Förslag kommer också att läggas fram om att stärka de enskilda
            hyresgästernas ställning.
          </note>
          <note>
            Det beslutade systemet om så kallade räntelån genomförs inte.
            Förslag om detta läggs omedelbart fram. Särskilda övergångsregler
            kommer att gälla under 1992. Förslag läggs fram om ett nytt förenklat
            lånesystem att gälla fr.o.m. 1993. Detta medger bl.a. en väsentlig
            begränsning av lånebyråkratin.
          </note>
          <note>
            Problem i boendemiljön, såsom radon och buller, ägnas ökad uppmärksamhet.
          </note>
          <note>
            ***
          </note>
          <note>
            Skyddet för äganderätten skall skrivas in i grundlagen. Regeringen
            avser att tillsätta en utredning för att lägga fram förslag om
            detta.
          </note>
          <note>
            Ett system med ökat inslag av personval till riksdagen skulle
            ge medborgarna bättre möjligheter att påverka vilka som skall
            representera dem. Ett förslag till sådan förändring av valsystemet
            tas fram.
          </note>
          <note>
            Regeringen kommer positivt att pröva åtgärder för att stärka
            den lokala demokratin, bl.a.
          </note>
          <note>
            kommundelningar.
          </note>
          <note>
            Radio- och TV-monopolet är tekniskt sett avskaffat. Regeringen
            avser att föreslå sådana lagändringar att friheten ökar på radio-
            och TV-
          </note>
          <note>
            området. Detta innebär i princip fri etableringsrätt.
          </note>
          <note>
            Den närmare utformningen bereds i särskild ordning.
          </note>
          <note>
            En kartläggning av Svenska kyrkans ekonomiska läge och rättsliga
            ställning kommer inom kort att redovisas. På grundval av denna
            bör en öppen dialog med alla berörda parter om kyrkans framtid
            inledas.
          </note>
          <note>
            Stödet till ett fritt och vitalt kulturliv är ett angeläget åtagande
            som behövs för att samhället skall förbli öppet och dynamiskt
            och för att människor skall kunna växa och utvecklas.
          </note>
          <note>
            Kulturarvet skall värnas. Den svenska kulturen får ökad betydelse
            när vi under de kommande åren tar steget in i det europeiska samarbetet.
            Vår kultur bör föras ut i det övriga Europa samtidigt som vi stärker
            vår egen kulturella identitet.
          </note>
          <note>
            De frivilliga och ideella organisationernas insatser inom bl.a.
            folkrörelser som idrottsrörelsen, kyrkorna och de fria samfunden
            spelar en ovärderlig roll i ett gott samhälle.
          </note>
          <note>
            ***
          </note>
          <note>
            Den snabba utvecklingen inom den medicinska och biologiska forskningen
            reser ständigt nya och svåra etiska problem. Denna utveckling
            ställer krav på en sammanhållen och en etiskt förankrad politik.
          </note>
          <note>
            Utgångspunkten skall vara den syn på människan och på människolivets
            helgd som har sin förankring i den kristna etiken och i den västerländska
            humanismen.
          </note>
          <note>
            Alla människor har samma värde. Den grundläggande mänskliga rättigheten
            är rätten till liv. För att främja principen om alla människors
            lika värde skall speciellt de svaga människornas och gruppernas
            livssituation förbättras.
          </note>
          <note>
            ***
          </note>
          <note>
            Sverige skall vara ett öppet land präglat av tolerans och öppenhet.
            Människor från skilda kulturer och med skilda livsåskådningar
            skall här kunna leva sida vid sida i god samverkan.
          </note>
          <note>
            Hemspråksundervisningen värnas.
          </note>
          <note>
            Vi känner tacksamhet för de insatser som gjorts av människor
            från andra länder för uppbyggnaden och utvecklingen av vårt gemensamma
            Sverige.
          </note>
          <note>
            Invandrar- och flyktingpolitiken skall föras i en anda av internationalism
            och humanitet.
          </note>
          <note>
            Främlingsfientlighet och tendenser till rasism skall bekämpas.
            Ytterligare åtgärder mot diskriminering av invandrare skall vidtas.
          </note>
          <note>
            Sverige kommer även i fortsättningen att ha en reglerad invandring.
            Men flyktingpolitiken förändras.
          </note>
          <note>
            Systemet för flyktingmottagande läggs om i syfte att motverka
            långa vistelser i flyktingförläggningar.
          </note>
          <note>
            Asylsökande ges rätt att ta tillfälliga arbeten.
          </note>
          <note>
            Rättssäkerheten i flyktingpolitiken förstärks. En ny praxis vad
            gäller behandling av ansökningar om asyl kommer att etableras
            successivt efter genomgång land för land och efter samråd med
            de nordiska länderna och med EGs medlemsstater.
          </note>
          <note>
            Därmed sker en återgång till prövning enligt normala regler.
          </note>
          <note>
            ***
          </note>
          <note>
            Den svenska utrikespolitiken skall vara en klar röst för mänskliga
            rättigheter, frihet och demokrati i världens alla delar.
          </note>
          <note>
            Det nordiska samarbetet måste utvecklas. Inom ramen för det vidare
            europeiska samarbetet finns förutsättningar för att på nytt stärka
            samhörigheten och samarbetet mellan de nordiska länderna.
          </note>
          <note>
            Estland, Lettland och Litauen står oss nära. Vi har en skyldighet
            att ge dem hjälp och stöd i deras svåra omställning. Omfattande
            hjälpinsatser, bl.a. vad gäller infrastruktur och miljövård, förbereds.
          </note>
          <note>
            De europeiska förändringarna kommer att stå i utrikespolitikens
            centrum under de kommande åren. Vi vill utveckla kontakterna inte
            minst med de nu framväxande demokratierna i Central- och
          </note>
          <note>
            Östeuropa och bidraga till det europeiska samarbetets utveckling.
          </note>
          <note>
            Vi avser att inrätta ett särskilt anslag för de olika
          </note>
          <note>
            Europainsatser som kommer att krävas under 1990-
          </note>
          <note>
            talet. Insatser i Europa skall inte blandas samman med hjälp
            i andra delar av världen.
          </note>
          <note>
            Vi strävar efter att fördjupa kontakterna också med övriga fria
            demokratier i Amerika, Afrika, Asien och Stilla Havs-området.
            Vi kommer att verka för en friare världshandel. Sverige skall
            vara en aktiv partner i utvecklingsländernas ansträngningar att
            bryta sig ur sin fattigdom. Vi stöder arbetet mot apartheid och
            för frigörelsen i södra Afrika.
          </note>
          <note>
            Sverige skall leva upp till sina internationella åtaganden på
            biståndsområdet. Enprocentsmålet ligger fast. De asylkostnader
            som för närvarande täcks av biståndsmedel lyfts successivt ut.
          </note>
          <note>
            Biståndspolitiken läggs om i riktning mot ett väsentligt starkare
            stöd för demokrati och marknadsekonomi. Biståndet till Vietnam
            minskas och avvecklas om inte en tydlig demokratisering sker.
            Biståndssamarbetet med Kuba avbryts.
          </note>
          <note>
            Katastrofhjälpen utökas. De enskilda organisationernas betydelse
            understryks ytterligare.
          </note>
          <note>
            ***
          </note>
          <note>
            Även i ett Europa i stark förändring ställer vår alliansfria
            säkerhetspolitik krav på ett starkt försvar. De senaste åren har
            medfört att svårigheterna i försvarspolitiken blivit allt större.
          </note>
          <note>
            Ett nytt försvarsbeslut måste därför fattas av riksdagen under
            våren 1992.
          </note>
          <note>
            Utgångspunkten för arbetet inför detta är att det kommer att
            krävas såväl omfattande strukturella förändringar som vissa ekonomiska
            tillskott. Det skall ge oss ett försvar som i det nya Europa kan
            ge vår säkerhetspolitik tillräckligt stöd. JAS-projektet fullföljs.
          </note>
          <note>
            ***
          </note>
          <note>
            Fru talman! Det är denna regerings avsikt att föra en politik
            för hela vårt land och i hela folkets intresse. Vi eftersträvar,
            där så är möjligt, en bred förankring här i riksdagen.
          </note>
          <note>
            En konstruktiv opposition kommer att möta en öppen regering.
            I avgörande frågor -- t.ex. steget in i Europa och pensionssystemets
            trygghet -- är enighet om färdriktningen särskilt angelägen. Det
            är viktigt för vårt fria folkstyres framtid att under kommande
            år återskapa respekten för politiken och för staten. Det sker
            bäst genom en politik som ser statsmaktens ansvar lika klart som
            den ser statsmaktens gränser.
          </note>
          <note>
            Alltför ofta har staten och den offentliga makten betraktats
            som detsamma som samhället. Men nu är kollektivismens tid slut.
            I vårt Sverige kommer samhället alltid att vara större än staten.
          </note>
          <note>
            Vi strävar efter att göra 1990-talet till ett förändringarnas
            och ett förnyelsens decennium för
          </note>
          <note>
            Sverige.
          </note>
          <note>
            (Applåder)
          </note>
          <note>
            5 § Kammaren åtskildes kl. 9.49.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
