<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--120</head>
          <docDate when="1992-05-26 00:00:00">1992-05-26 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 20 maj.
          </note>
          <note>
            2 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Finansutskottets betänkanden 1991/92:FiU23 och
          </note>
          <note>
            FiU28
          </note>
          <note>
            Lagutskottets betänkande 1991/92:LU38
          </note>
          <note>
            Utrikesutskottets betänkanden 1991/92:UU13 och
          </note>
          <note>
            UU29
          </note>
          <note>
            Jordbruksutskottets betänkanden 1991/92:JoU18
          </note>
          <note>
            och JoU20
          </note>
          <note>
            Bostadsutskottets betänkande 1991/92:BoU22
          </note>
          <note>
            3 § Beslut rörande utskottsbetänkanden som slutdebatterats den
            21 maj
          </note>
          <note>
            Företogs till avgörande utrikesutskottets betänkanden 1991/92:UU24,
            UU23 och UU26
          </note>
          <note>
            samt socialutskottets betänkande 1991/92:SoU17
          </note>
          <note>
            (beträffande debatten i dessa ärenden, se prot.
          </note>
          <note>
            117).
          </note>
          <note>
            Utrikesutskottets betänkande UU24
          </note>
          <note>
            Mom. 1(svenskt medlemskap i EG)
          </note>
          <note>
            Utskottets hemställan bifölls med 280 röster mot 13
          </note>
          <note>
            för meningsyttringen av Bertil Måbrink i motsvarande del.
          </note>
          <note>
            Mom. 2(säkerhetspolitiken)
          </note>
          <note>
            Utskottets hemställan bifölls med 277 röster mot 13
          </note>
          <note>
            för meningsyttringen av Bertil Måbrink i motsvarande de. 1 ledamot
            avstod från att rösta.
          </note>
          <note>
            Mom. 15(den sociala dimensionen och arbetsmarknadspolitik)
          </note>
          <note>
            Utskottets hemställan bifölls med 164 röster mot
          </note>
          <note>
            129 för reservationen av Pierre Schori m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU23
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU22
          </note>
          <note>
            Mom. 1(den globala miljöfaciliteten)
          </note>
          <note>
            Utskottets hemställan bifölls med 164 röster mot
          </note>
          <note>
            129 för reservation 1 av Maj Britt Theorin m.fl.
          </note>
          <note>
            Mom. 2--4(klimatkonvention, m.m.)
          </note>
          <note>
            Utskottets hemställan bifölls med 163 röster mot
          </note>
          <note>
            130 för reservation 2 av Maj Britt Theorin m.fl.
          </note>
          <note>
            Mom. 5(militära aktiviteter och miljö)
          </note>
          <note>
            Utskottets hemställan bifölls med 163 röster mot
          </note>
          <note>
            130 för reservation 3 av Maj Britt Theorin m.fl.
          </note>
          <note>
            Mom. 8(kostnadseffektivitet och miljö)
          </note>
          <note>
            Utskottets hemställan bifölls med 278 röster mot 11
          </note>
          <note>
            för meningsyttringen av Bertil Måbrink. 1 ledamot avstod från
            att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Utrikesutskottets betänkande UU26
          </note>
          <note>
            Utskottets hemställan bifölls.
          </note>
          <note>
            Socialutskottets betänkande SoU17
          </note>
          <note>
            Utskottets hemställan bifölls.
          </note>
          <note>
            4 § Läroplansfrågor och betygsfrågor
          </note>
          <note>
            Föredrogs
          </note>
          <note>
            utbildningsutskottets betänkande
          </note>
          <note>
            1991/92:UbU19 Läroplansfrågor och betygsfrågor.
          </note>
          <note type="speaker">
            Anf. 1 EWA HEDKVIST PETERSEN (s):
          </note>
          <note>
            Herr talman! Det är alltså läroplans- och betygsfrågor som dagens
            första debatt här i kammaren gäller.
          </note>
          <note>
            Förre skolministern Göran Persson tillsatte ju för ungefär ett
            och ett halvt år sedan först en betygsberedning och sedan en läroplanskommitté.
          </note>
          <note>
            Göran Perssons direktiv till betygsberedningen kan sammanfattas
            så, att man skulle utreda frågan om målrelaterade betyg i skolan.
            Sådana skulle inte ges förrän på högstadiet.
          </note>
          <note>
            Genom läroplansdirektiven ville den socialdemokratiska regeringen
            skapa ett gemensamt måldokument för skolan och barnomsorgen samt
            främja ett arbetssätt i skolan som innebär att man går på djupet.
            Man satte frågor om kulturarv och kulturförändring, miljö och
            internationalisering i centrum. Dessutom betonades detta med ett
            elevaktivt arbetssätt för att främja demokratin. Det var direktiv
            där eleven sattes i centrum.
          </note>
          <note>
            Så kom då valet i höstas. Vi fick en moderat skolminister som
            gav betygsberedningen tilläggsdirektiv och läroplanskommittén
            helt nya direktiv.
          </note>
          <note>
            Herr talman! De borgerliga betygsdirektiven skiljer sig på väsentliga
            punkter från de socialdemokratiska direktiven. Beatrice Ask vill
            ha betyg redan från lågstadiet och fler steg än vad som i dag
            finns. Ordning- och uppförandebetyg skall övervägas.
          </note>
          <note>
            Vi socialdemokrater anser inte att det finns sakliga skäl för
            att betyg skall ges tidigare än vad som sker i dag. Jag vill illustrera
            vår ståndpunkt genom att citera vad en lärare sagt i Lärartidningen:
          </note>
          <note>
            ''Tillhör man dem som misslyckats i skolan får man det bekräftat
            genom ettor och tvåor. En sådan bekräftelse bidrar till låg självuppfattning
            och dåligt självförtroende vilket i sin tur försämrar motivation
            och inlärning. Genom skolåren ökar klyftan mellan duktiga och
            svaga elever och förstärker snarare än försvagar den sociala segregationen.''
          </note>
          <note>
            Vi anser att de tidigare direktiven till betygsberedningen bör
            gälla. Betygen kan aldrig bli ett instrument för utvärderingen
            av skolans kvalitet. Det är också viktigt att komma ihåg att om
            barnen börjar skolan vid sex års ålder, vilket en del barn kommer
            att göra, kommer betygssättningen ännu tidigare i barnens liv.
          </note>
          <note>
            Jag vill fråga utskottsmajoritetens företrädare: Ser ni inte
            det negativa från inlärningssynpunkt med att betyg ges tidigare
            än som i dag sker? Och vilka skäl finns det över huvud taget för
            att ge betyg i ordning och uppförande? Är det inte bara fråga
            om gammaldags disciplinromantik?
          </note>
          <note>
            Herr talman! Så något om de nya läroplansdirektiven. Vi socialdemokrater
            ser med stor oro på de direktiv som Beatrice Ask har förfärdigat.
            Bildligt talat dammar det när man tar i dem. Gammalt stoff virvlar
            upp och förmörkar skoldebatten.
          </note>
          <note>
            Den som tror sig kunna finna nya kloka tankar om vilka kunskaper
            våra barn behöver för framtiden blir besviken. Det förhärskande
            synsättet är att ämnenas ställning skall förstärkas.
          </note>
          <note>
            Regeringen har ett endimensionellt synsätt när det gäller kunskaper,
            trots att praktisk och teoretisk erfarenhet som vunnits under
            en lång tid genom forskning visar att kunskaper måste anpassas
            till barns utveckling.
          </note>
          <note>
            Vi socialdemokrater menar att grundskolan skall ge eleverna grundläggande
            baskunskaper, väl befästa genom träning. Men den skall också ge
            elever möjligheter till förståelse, bakgrund och överblick.
          </note>
          <note>
            Om kunskapskraven inte förklaras och framställs i ett sammanhang
            minskar elevernas motivation.
          </note>
          <note>
            Barns förmåga till utveckling och kunskapsinhämtande har ett
            nära samband med deras psykiska välbefinnande, deras trygghet
            och deras motoriska utveckling. Barn lär sig ju på många olika
            sätt. Vidare skall barnen kunna tillämpa sina kunskaper. Därför
            måste inlärningen ha en praktisk utgångspunkt.
          </note>
          <note>
            När det gäller detta förhållningssätt anser vi inte att kraven
            är tillgodosedda i regeringens nya läroplansdirektiv. Tvärtom
            innebär dess ämnesfixering att ett ämnesövergripande, djupare
            och mera flexibelt arbetssätt i skolan faktiskt förhindras.
          </note>
          <note>
            På detta sätt ges inte förutsättningar för en mångsidig belysning
            av miljöfrågorna. De tonas också ner i direktiven liksom den internationalisering
            tonas ner som handlar om mer än språkkunskaper. Att Beatrice Ask
            har avskedat miljösekretariatet i läroplanskommittén bådar inte
            gott, tvärtom.
          </note>
          <note>
            Man kan också fråga sig om regeringens värld slutar vid Europa.
            När man läser direktiven får man en känsla av att det är så. När
            det gäller ämnena hänvisar man till en EG-anpassning, och det
            gör man i en tid då andra länder drar lärdom av vårt ämnesövergripande
            arbetssätt.
          </note>
          <note>
            Direktiven försvårar också ett elevaktivt arbetssätt som innebär
            att eleverna själva får vara med och ta ansvar och planera sitt
            skolarbete. När ämnena nu betonas blir det svårare för eleverna
            att göra ett stoffurval alltefter behov och intresse.
          </note>
          <note>
            Det beklagar vi socialdemokrater verkligen. Ett demokratiskt
            arbetssätt framkallar nämligen ett engagemang och en lust att
            lära. Dessutom får eleverna därmed insikt i hur man faktiskt utvecklar
            demokratin och även befäster denna. Sådan insikt får man bara
            om det här kan tillämpas i vardagsarbetet i klassen. Det är viktigt
            att läroplanen mycket tydligt har denna inriktning.
          </note>
          <note>
            Herr talman! Den borgerliga regeringens läroplansdirektiv innebär
            många steg tillbaka i tiden. Det här har människor ganska snabbt
            upptäckt. En symbol för människors oro och ilska har ämnena hemkunskap,
            slöjd och barnkunskap blivit. Behandlingen av dessa ämnen är det
            tydligaste exemplet på den ytlighet som präglar
          </note>
          <note>
            Beatrice Asks läroplansdirektiv.
          </note>
          <note>
            Regeringen har här mycket tydligt visat att man inte förstår
            de olika ämnenas funktion i skolan, och det genomskådar människor.
            Sällan har jag som ledamot i riksdagen fått så många brev, uppvaktningar
            och telefonsamtal -- och alla har ett entydigt budskap.
          </note>
          <note>
            Jag skall som ett exempel på detta läsa ur ett brev från lärare
            i min valkrets, Råneå. Härmed visar man på nämnda ämnens bredd.
            Man skriver så här:
          </note>
          <note>
            ''Slöjd och hemkunskap hjälper eleverna att bygga upp sitt självförtroende
            genom att de får pröva händernas och fantasins möjligheter genom
            ett eget skapande. Den motoriska träningen gynnar bl a läsoch
            språkinlärning. Matematik tränas på ett konkret och meningsfullt
            sätt i dessa ämnen. Både pojkar och flickor får goda baskunskaper.
            -- -- --
          </note>
          <note>
            Genom ämnena får eleverna handlingsberedskap för sitt vardags-
            och arbetsliv.''
          </note>
          <note>
            Jag har tagit del av skolministerns kommentarer till denna diskussion
            vid flera tillfällen. Men hon har aldrig medgett att dessa ämnen
            har en så viktig funktion att de faktiskt bör ha en garanterad
            undervisningstid även i framtiden. Hon har alltid bara hävdat
            att hon vill utreda deras plats i läroplanen.
          </note>
          <note>
            Som framgår av utskottets betänkande har de borgerliga ledamöterna
            efter mycket hårda påtryckningar från opinionen enats om att också
            de här ämnenas vikt i skolan skall betonas. Det finns många fina
            skrivningar i betänkandet, och naturligtvis står vi också bakom
            dessa. Denna enighet i utskottet är mycket glädjande. Den visar
            att förnuftet segrar till slut. Föräldrars, elevers och lärares
            erfarenheter och tyckande har tagits till vara. Det tjänar eleverna
            och skolan på.
          </note>
          <note>
            Vi socialdemokrater har ändå en reservation. Det beror på att
            majoriteten inte vill löpa linan ut och ge regeringen till känna
            de slutsatser som har dragits. Vi socialdemokrater anser, mot
            bakgrund av vår syn på kunskaperna, att hemkunskap, barnkunskap
            och slöjd skall ha en garanterad undervisningstid. Detta vill
            vi ge regeringen till känna.
          </note>
          <note>
            Vad skriver då regeringspartierna? Frågan har varit mycket känslig
            i utskottet. Man vill inte ge skolministern en alltför tydlig
            knäpp på näsan.
          </note>
          <note>
            Därför vill man inte tydligt skriva som vi föreslår, nämligen
            att hemkunskap, barnkunskap och slöjd skall ges en garanterad
            undervisningstid.
          </note>
          <note>
            Majoriteten landar i att ''Utskottet delar motionärernas uppfattning
            om den betydelse som ämnena hemkunskap, slöjd och barnkunskap
            har.
          </note>
          <note>
            Utskottet förutsätter att de kommer att finnas kvar i den nya
            timplanen för grundskolan.''
          </note>
          <note>
            Vad betyder: ''finnas kvar i den nya timplanen''?
          </note>
          <note>
            Kommer dessa ämnen att ges garanterad undervisningtid? Jag skulle
            vilja att utskottsmajoritetens företrädare här i kammaren tolkar
            utskottets förslag, så att dimmorna skingras en gång för alla
            innan beslut skall fattas. För säkerhets skull skulle jag vilja
            rekommendera alla motionärer och ledamöter i kammaren, som värnar
            om skolämnena hemkunskap, barnkunskap och slöjd, att rösta på
            den socialdemokratiska reservationen. Man röstar nämligen då på
            en garanterad undervisningstid.
          </note>
          <note>
            Herr talman! En av våra reservationer handlar också om att skolministern
            i sina direktiv helt har slopat utarbetandet av ett gemensamt
            måldokument för barnomsorgen och skolan. Vi anser att alla som
            arbetar med barn måste göra det utifrån en helhetssyn på barnets
            utveckling. Ett gemensamt måldokument skulle kunna leda till att
            samarbetet kan fördjupas.
          </note>
          <note>
            Vi vill på det här sättet sätta barnet i centrum.
          </note>
          <note>
            Detta vill nu inte regeringen och utskottsmajoriteten, eftersom
            det är borttaget i regeringens läroplansdirektiv. Varför vill
            inte regeringen och majoriteten underlätta övergången mellan barnomsorg
            och skola för eleverna?
          </note>
          <note>
            Herr talman! Frågan om skolans värderingsgrund har behandlats
            av utskottet med anledning av en enskild motion från Kds. Motionären
            vill att den svenska skolan som helhet skall förankras i kristen
            etik och präglas av den kristna människosynen.
          </note>
          <note>
            Utskottsmajoriteten har visserligen avstyrkt motionen, men hänvisar
            till direktiven i läroplanskommittén. I dessa direktiv sägs att
            skolans verksamhet skall bygga på vissa kända normer som ''genom
            kristen etik och västerländsk humanism har en djup förankring
            i vårt land''.
          </note>
          <note>
            Vi socialdemokrater ser med stor oro på dessa skrivningar i regeringens
            läroplansdirektiv.
          </note>
          <note>
            Regeringen vill på ett onödigt sätt tilldela den kristna religionen
            en överordnad ställning gentemot andra religioner eller livsåskådningar
            i skolan. Det är mycket olyckligt.
          </note>
          <note>
            Frågan blir än allvarligare mot bakgrund av att regeringen i
            lärarutbildningspropositionen skriver att det krävs lärare som
            har ''förståelse för skolans värdemässiga grund i kristen etik
            och humanism''.
          </note>
          <note>
            Detta öppnar allvarliga perspektiv. Det kan uppfattas så att
            man kan väga in lärarens religiösa tro i bedömningen av dennes
            kompetens.
          </note>
          <note>
            Inte blir skadan mindre av att utskottsmajoriteten i sin text
            i lärarutbildningspropositionen konstaterar att ''människor med
            olika livs- och trosåskådning kan vara lärare i den svenska skolan''.
            Bakom detta ligger och lurar att det kan ifrågasättas om skolan
            över huvud taget är konfessionellt obunden.
          </note>
          <note>
            Vi socialdemokrater anser att det inte får råda något tvivel
            om att alla lärare är välkomna i den svenska skolan.
          </note>
          <note>
            Herr talman! I vår reservation i detta läroplansbetänkande slår
            vi fast att den svenska skolan även i framtiden skall vara obunden
            i konfessionellt hänseende, dvs. inte grundas på en speciell trosriktning
            eller livsåskådning.
          </note>
          <note>
            Vi betonar också att den svenska skolans värdemässiga grund på
            ett utmärkt sätt formuleras i läroplanen för grundskolan, Lgr
            80, under rubriken
          </note>
          <note>
            Fostran och utveckling. Dessa normer, kompletterade med etiska
            värden som individens frihet, solidaritet med svaga och utsatta
            samt alla människors lika värde, bör utgöra grunden för den fostrande
            uppgiften i dagens och framtidens grundskola.
          </note>
          <note>
            Det är mycket viktigt att slå fast att den svenska skolan skall
            vara öppen för alla barn och ungdomar på lika villkor. I skolan
            skall elever, lärare, skolledare och övrig personal arbeta tillsammans,
            oberoende av religiös övertygelse. I dagens pluralistiska samhälle
            skulle det vara synnerligen olyckligt om man i den gemensamma
            skolan skulle ta ställning för en religiös övertygelse före en
            annan, vilket vi anser att läroplansdirektiven öppnar dörrar för.
          </note>
          <note>
            Vi har redan nu religionskunskap, för att ge kunskap om olika
            religioner. Med denna motivering vill vi avslå den aktuella Kds-motionen.
          </note>
          <note>
            Det är även mot denna sakliga bakgrund anmärkningsvärt att regeringen
            i direktiven till läroplanskommittén valt att särskilt framhålla
            de etiska normer som skolan bör bygga på och som
          </note>
          <note>
            ''genom kristen etik och västerländsk humanism har en djup förankring
            i vårt land''. Det är olyckligt att lyfta fram en viss religions
            etiska regler och ett speciellt slags humanism. Det här borde
            egentligen vara en självklarhet, och det vill vi skicka med till
            regeringen.
          </note>
          <note>
            Över huvud taget är det svårt att förstå att regeringen och utskottsmajoriteten
            ger sig till börja ifrågasätta den värdemässiga grund som skolan
            i dag vilar på. Hade det inte varit klokast att nöja sig med de
            skrivningar som finns i Lgr 80? De är väl avvägda och fungerar
            bra.
          </note>
          <note>
            Har inte regeringspartierna förståelse för att deras formuleringar
            kan skapa undran och svårigheter i skolans vardag? Vårt land får
            ju numera allt fler invånare med annan bakgrund än den kristna?
          </note>
          <note>
            Utskottsmajoriteten å sin sida avslår Kds-motionen med motiveringen
            att motionen i stort sett är tillgodosedd genom skrivningarna
            i läroplansdirektiven. Hur skall det tolkas? Innebär det att skolan
            skall bli förankrad i kristen etik och präglas av den kristna
            människosynen, som motionären föreslår?
          </note>
          <note>
            Det är mycket viktigt att utskottets företrädare även i denna
            fråga gör klarlägganden i kammaren innan beslut fattas. Det vore
            också faktiskt klädsamt om vi fick fler regeringspartiers tolkning
            av utskottets förslag före voteringen.
          </note>
          <note>
            Till sist, herr talman, yrkar jag bifall till de socialdemokratiska
            reservationerna 1, 2, 4, 5, 6, 8
          </note>
          <note>
            och 12 i UbU19. Självfallet står vi socialdemokrater även bakom
            våra övriga reservationer i betänkandet.
          </note>
          <note type="speaker">
            Anf. 2 STEFAN KIHLBERG (nyd):
          </note>
          <note>
            Herr talman! Man talar ibland om den svenska modellen i en betydelse
            som åtminstone förr likställdes med det svenska utredningsväsendet,
            och som internationellt har väldigt gott rykte. I
          </note>
          <note>
            korthet består modellen i att en analytisk utredning följde efter
            det att en idé framförts. Det svenska utredningsväsendet har förvisso
            fått mycken kritik för byråkrati och seghet. Ingen har väl dock
            ifrågasatt att det har inneburit kvalitet, och man har kunnat
            fatta beslut med utgångspunkt i gjorda utredningar.
          </note>
          <note>
            Denna arbetsform tycker vi är utomordentligt bra.
          </note>
          <note>
            Vi är därför mycket överraskade och minst sagt beklämda över
            vad som har hänt med utgångspunkt i utbildningsutskottets betänkande.
          </note>
          <note>
            Det räcker med att säga ordet slöjd. Det har blivit som en bomb.
            En skolminister har haft den sanslösa oförskämdheten att be en
            tillsatt, statlig utredning -- läroplanskommittén -- att belysa
            konsekvenserna av att vissa ämnen görs frivilliga.
          </note>
          <note>
            Det räcker i dag i Sverige. Man får inte ens belysa konsekvenserna
            av någonting, utan att åsiktsmaffian ropar på censur och diktatur.
            Man använder visserligen inte dessa ord, men det är det som det
            handlar om. Man får inte ens göra så här.
          </note>
          <note>
            Vad är det då som det här kusliga hotet utgörs av.
          </note>
          <note>
            Jo, det är valfriheten. Tänk vad kusligt att eleverna själva
            skall kunna välja. Kan ni tänka er något mer fruktansvärt.
          </note>
          <note>
            Självfallet är det viktigt med slöjd, hemkunskap och barnkunskap.
            På den punkten finns det ingen som helst oenighet. Det är nästan
            en truism. Det är t.o.m. så viktigt att man kanske skulle kunna
            låta en del elever välja mer av slöjd och barnkunskap utifrån
            den grundläggande insikten att det är oerhört viktigt för en elevs
            utveckling att lyckas i något segment. Här finns alltså möjligheter
            för många elever som kanske inte lyckas i de teoretiska ämnena
            att bygga upp en äkta självkänsla genom att prestera bra i praktiska
            ämnen. Man kan också nämna alla självklara fördelar som integrering
            av intellektuella insikter med praktiska.
          </note>
          <note>
            Det är fullkomligt självklart, och det är inte det debatten har
            handlat om, för där finns en enighet.
          </note>
          <note>
            Här handlar det om att man inte ens en gång får lov att belysa
            konsekvenserna. Diktatorn, staten, skall i stället tala om: Så
            här skall ni göra, mina små telningar. Staten vet alltid bäst.
          </note>
          <note>
            I det här fallet har staten fått ivrig hjälp av vad jag brukar
            kalla för lärarmaffian. Den har ryckt ut.
          </note>
          <note>
            Mönstret är precis detsamma som vid tidigare sammanhang -- den
            har ryckt ut några gånger tidigare under riksdagsåret. Jag kan
            ha en viss, dock mycket liten, förståelse för att lärare som arbetar
            med detta blir litet ängsliga för sitt jobb.
          </note>
          <note>
            Men faktiskt förväntar jag mig att även lärare inom hemkunskap
            och barnkunskap skall kunna höja blicken över krubbkanten och
            se litet utanför det egna intresseområdet, speciellt som ju lärare
            är kopplade till utbildning. För mig står de nära begrepp som
            upplysning, vidsynthet, tolerans och kritiskt tänkande. Var finns
            allt detta i den här debatten?
          </note>
          <note>
            I andra sammanhang där problemen hanteras på detta sätt talar
            man om förmynderi, inkrökthet, ovederhäftighet. Kort sagt vardagligt
            uttryckt tycker man att det är korkat. Jag tycker att det är välförtjänt
            att den här typen av hantering föder politikerförakt. Det är värt
            förakt när man inte ens en gång kan belysa konsekvenserna.
          </note>
          <note>
            Nu får vår förhoppning stå till läroplanskommittén.
          </note>
          <note>
            Där finns inga politiker med. Man får hoppas att den gör en saklig
            analys och belyser konsekvenserna. Jag konstaterar med visst nöje
            att bara ett enda parti stödjer skolministern här, naturligtvis
            Ny demokrati.
          </note>
          <note>
            Det finns en annan fråga i UbU19 som också är en
          </note>
          <note>
            ''bomb''. Det räcker med att säga hemspråk, så smäller det på
            åtskilliga håll. Det är också symtomatiskt. En seriös diskussion
            om denna fråga är näst intill omöjlig att få till stånd. Senast
            vi talade om det i denna kammare gällde det pengar, så det tänkte
            jag inte diskutera nu. Det är ett känt faktum att det kostar mycket
            pengar. Låt oss då för diskussionens skull acceptera att det gör
            det och i stället titta på vad vi får för pengarna och vad de
            som anlitar hemspråksundervisningen får för valuta för pengarna.
            Då konstaterar vi att det inte finns någon utvärdering gjord.
          </note>
          <note>
            Vi, inte minst jag själv, har ägnat en hel del energi åt frågan,
            sökt i åtskilliga databaser och sökt hjälp hos ett antal forskningsinstitutioner
            för att hitta vad det finns för vetenskapliga belägg för de uppfattningar
            som ligger bakom den svenska uppläggningen av hemspråksundervisningen.
            Vi har kunnat konstatera: Det finns inga. Det finns i och för
            sig vällovliga, välmenta ambitioner, men inget som helst faktaunderlag
            som stödjer uppfattningen att den svenska uppläggningen är ändamålsenlig
            och bra.
          </note>
          <note>
            Att tvåspråkighet, eller ännu hellre tre- eller femspråkighet,
            är önskvärd hos så många samhällsmedborgare som möjligt är fullkomligt
            självklart. Men om man åker ut i verkligheten och talar med dem
            som arbetar med detta i skolan, möts man av en förödande kritik.
            Jag vet inte hur många lärare som jag har ringt och som har konstaterat
            att man inte törs säga det högt, för det är en laddad fråga. Men
            de ger exempel på exempel på vilka förödande effekter hemspråksundervisningen
            får.
          </note>
          <note>
            Elever måste gå ifrån en lektion, missar undervisningen osv.
          </note>
          <note>
            Var och en kan ju själv räkna ut hur motiverande det är att sitta
            i en klass, där läraren talar svenska men jag själv inte förstår
            språket. Naturligtvis blir jag då distraherad, omotiverad och
            tänker på annat. En del börjar hitta på rackartyg och liknande.
            Det är en ganska naturlig mänsklig reaktion om man inte förstår
            vad som sägs.
          </note>
          <note>
            Därför tycker vi att det är fullständigt självklart --
          </note>
          <note>
            om man verkligen bryr sig om de människor som kommer hit och
            som inte kan svenska -- att i början hjälpa dem att lära sig svenska
            fortast möjligt.
          </note>
          <note>
            Innan man behärskar svenska har man inte en chans att vara med
            som första klassens medborgare. Det tycker vi är viktigt. Alla
            som finns i Sverige skall naturligtvis vara första klassens medborgare.
          </note>
          <note>
            Då kan någon säga: ''Det tar så lång tid.'' Nej, knappast. Jag
            kan ge ett konkret exempel. Jag har arbetat rätt mycket, och gör
            det fortfarande, med utbytesstudenter. Jag har haft sådana boende
            hemma under ett års tid. De kommer från hela världen. Ingen har
            misslyckats med att lära sig svenska på mindre än sex månader
            så bra att de följer svenska gymnasiestudier, ofta talar klockren
            svenska. Vad har de gjort? Jo, de har bott i svenska familjer
            och fått några veckors enkel svenskundervisning. Så finns viljan,
            är det inga problem.
          </note>
          <note>
            Vi menar att samhället självklart skall ställa upp och hjälpa
            invandrarna att lära sig svenska. Det måste vara det primära.
            Sedan skall man naturligtvis underhålla sitt modersmål, men inte
            så att det får de förödande effekter som dagens uppläggning av
            undervisningen ger. Där har invandrarorganisationerna själva en
            mängd bra idéer om hur de skulle kunna arrangera undervisningen,
            om de bara finge möjligheten och staten tog bort sina pekpinnar.
          </note>
          <note>
            Avslutningsvis tänkte jag bara kort kommentera, eftersom det
            finns med i betänkandet, betygsfrågor.
          </note>
          <note>
            Det är ett annat näst intill hopplöst område att diskutera någorlunda
            sakligt. Det blir pang ja eller nej, fy, fy, bra, bra, men aldrig
            före högstadiet.
          </note>
          <note>
            Låt oss börja med begreppet betyg. Vad är betyg för någonting?
            Då kan man slå upp i svenskt synonymlexikon och konstatera att
            betyg och omdöme i princip är synonyma begrepp. Jag är den första
            att hålla med om att dagens infernaliska relativa betygssystem
            bara är värt en enda resa till soptippen. Det är förödande. Det
            är tack och lov politisk enighet om det i dag.
          </note>
          <note>
            Tyvärr utgår man i debatten ifrån de erfarenheter som vi har
            av det här betygssystemet. Sedan appliceras de på ett kommande
            --
          </note>
          <note>
            förhoppningsvis -- betygssystem, och då blir det en minst sagt
            bisarr, inkonsekvent och ologisk debatt.
          </note>
          <note>
            Enligt direktiven till betygsberedningen, som jag inom parentes
            sagt sitter med i, är betygens primära syfte är återföra erfarenheter
            till eleven om hur denna utvecklar sig i sitt skolarbete. I dagligt
            tal kallar vi det för feedback, dvs. att få veta hur jag presterar.
            Det är för oss utomordentligt viktigt. Det är viktigt för en människa
            att få feedback, i alla dess dimensioner: hur jag lyckas i skolan
            i olika ämnen, på skrivningar, i uppträdande osv. för att bygga
            upp en bra självbild. Det enda sättet att bygga upp ett äkta självförtroende
            är att få denna återföring, återspegling. Det skriver varenda
            psykolog under på.
          </note>
          <note>
            Det har också förts en diskussion i betygsberedningen om en kunskapssyn
            -- vi är ense, t.o.m. Ny demokrati instämde -- innebärande att
            faktakunskaper inte räcker. De måste kunna tillämpas, man måste
            kunna se helheter och sammanhang. Man är på väg att försöka hitta
            ett betygssystem som just visar detta, dvs. ett bra målrelaterat
            betygssystem, som skall utgöra en positiv stimulans. Det är ju
            jättebra. Då tycker man att det är utmärkt och bra. Så kommer
            nästa diskussion: Betyg är bra, men inte förrän tidigast på högstadiet.
            Man skall inte pressa de små liven. Då blir det på något vis kortslutning
            för oss som gillar logik. Konsekvensen blir att det inte är viktigt
            för de mindre barnen, för dem som går i ettan, att få denna feedback.
            Det är ungefär lika omtänksamt som att säga till dem: Nu skall
            ni spela fotboll, mina barn, men ni får inte räkna poäng, inte
            mål. Då kan det visa sig att någon är duktigare än de andra. Fy
            vad hemskt, usch, usch!
          </note>
          <note>
            Ett värre utslag av Jantelagen har jag svårt att tänka mig.
          </note>
          <note>
            Min fromma förhoppning är att betygsdebatten skall präglas mer
            av konsekvens och av att man diskuterar vad betyg egentligen innebär,
            nämligen återföring till eleven. Betygen är inte något urvalsinstrument.
            Det finns inte någon som har haft den avsikten, inte ens den skolminister
            som Ewa
          </note>
          <note>
            Hedkvist Petersen så gärna kritiserar.
          </note>
          <note>
            Herr talman! Jag yrkar bifall till reservationerna 9,
          </note>
          <note>
            10 och 13, som är fogade till utbildningsutskottets betänkande
            UbU19. (Applåder)
          </note>
          <note type="speaker">
            Anf. 3 EWA HEDKVIST PETERSEN (s)
          </note>
          <note>
            replik:
          </note>
          <note>
            Herr talman! Jag vill börja med att kommentera det sätt på vilket
            Stefan Kihlberg behandlar opinioner.
          </note>
          <note>
            Han tycker inte om att det blir opinioner kring barnkunskap,
            hemkunskap och slöjd. Däremot tycker han att det är bra med opinioner
            i fråga om hemspråksundervisningen, och han klagar över att dessa
            opinioner inte får komma fram. Jag tycker att vi här i kammaren
            skall ha en mycket klar inställning till alla opinioner och meningsyttringar,
            nämligen att dem skall vi lyssna på och ta till vara.
          </note>
          <note>
            Sedan skall dessa vägas in i det som vi anser bör åstadkommas.
            Ibland instämmer vi i opinionerna och ibland inte, och då får
            vi klargöra vår inställning. Men vi skall vara mycket lyhörda
            inför alla opinioner i samhället. Vi skall inte värdera opinionernas
            rättmätighet utifrån vår egen ståndpunkt.
          </note>
          <note>
            När det gäller hemspråksundervisningen står det klart att Stefan
            Kihlberg och Socialdemokraterna har helt olika åsikter. Det är
            beklämmande att
          </note>
          <note>
            Stefan Kihlberg väldigt mycket argumenterar utifrån vuxnas förhållanden.
            Han sade att studenter kan lära sig svenska på ett halvår. Det
            stämmer säkert, men i fråga om hemspråksundervisningen handlar
            det ju om barn som är inne i en utvecklingsprocess och som skall
            lära sig att använda sitt språk för att göra sig förstådda med
            omgivningen. Då är det viktigt att barn får hemspråksundervisning,
            så att de kan göra sig förstådda och berätta vad de tycker och
            känner. Vi vet att hemspråket är viktigt.
          </note>
          <note>
            Sedan kan man diskutera hur hemspråksundervisningen skall organiseras
            och skötas ute i kommunerna, men det är en annan fråga, som vi
            i utskottet har avgett betänkanden om.
          </note>
          <note>
            Något av ett liknande resonemang kring barn och vuxna kan man
            föra i betygsfrågan. Det är lätt för vuxna att förstå vad betyg
            innebär och sära på den känslomässiga reaktionen och en mer förståndig
            reaktion. Och när det gäller betyg för låg- och mellanstadiet
            har vi också att göra med barn. De måste i så fall förstå vad
            den erfarenhetsåterkoppling som Stefan Kihlberg talade om innebär.
            Vi anser att det finns andra sätt än att sätta bokstäver eller
            siffror på ett papper, andra sätt som är bättre, som barn kan
            förstå och som inte hämmar deras inlärning.
          </note>
          <note type="speaker">
            Anf. 4 STEFAN KIHLBERG (nyd) replik:
          </note>
          <note>
            Herr talman! Ja visst, Ewa Hedkvist Petersen, skall man lyssna
            på opinioner. Det är precis det som Ny demokrati ägnar sig åt.
            Det kan möjligen vara en av förklaringarna till att denna hemska
            varelse på nolltid har tagit sig ända in i riksdagen, att vi faktiskt
            speglar opinioner. Vad vi däremot inte speglar är en massa gruppegoistiska
            intressen --
          </note>
          <note>
            korporativism kan man kalla det för, om man vill använda ett
            fint ord. Det tycker vi tvärtom genuint illa om. Om diskussionen
            hade präglats av saklighet och argument för och emot, hade vi
            lyssnat. Men när det bara är fråga om ett bevakande av egna intressen,
            blir vi misstänksamma.
          </note>
          <note>
            Ewa Hedkvist sade att man vet att hemspråksundervisningen är
            viktig. Men det är precis det som man inte kan veta. Det finns
            nämligen inte några belägg för det. I min värld måste man, om
            man säger sig veta, grunda sig på fakta och på något slags objektivt
            underlag. Men det finns inte någonting som stöder uppfattningen
            att undervisning i hemspråk gör nytta. Tvärtom finns det väldigt
            många fakta som visar att hemspråksundervisning hindrar, förstör
            och hämmar utvecklingen, samtidigt som den saboterar undervisningen.
            Det finns t.o.m. de som säger att det nästan är omöjligt att undvika
            att komma ihåg sitt hemspråk. Ett belägg för detta är att man
            i vissa byar i Ukraina fortfarande efter några hundra år talar
            svenska, trots att ingen därifrån någonsin har varit i närheten
            av Sverige. Vi efterlyser alltså det faktaunderlag som Ewa Hedkvist
            grundar sig på, när hon säger att hon vet att det är viktigt med
            hemspråksundervisning.
          </note>
          <note>
            Vår tilltro till små barn är mycket större än Ewa
          </note>
          <note>
            Hedkvists. Vi tror att de tål feedback, återföring, redan när
            de går i förskolan och redan på lågstadiet.
          </note>
          <note>
            Vi tror t.o.m. att små barn klarar sådant mycket tidigare. Jag
            tror också att de flesta av oss har gett våra egna barn beröm
            på ett ganska tidigt stadium.
          </note>
          <note>
            Jag hoppas även att kloka föräldrar har gett sina barn kritik
            långt innan de börjat skolan, när de hade gjort någonting dumt.
            Det är vad det hela handlar om. Det är Ewa Hedkvist som talar
            om siffror. Hon står fortfarande fast vid ett relativt betygssystem.
            Jag har inte talat om siffror, utan om vikten av att få betyg,
            dvs. omdömen och återföring av erfarenheter för att se om man
            har lyckats eller misslyckats från första stund i skolan.
          </note>
          <note type="speaker">
            Anf. 5 EWA HEDKVIST PETERSEN (s)
          </note>
          <note>
            replik:
          </note>
          <note>
            Herr talman! Stefan Kihlberg återkommer till sina omdömen om
            opinionerna. Han anser att man företräder gruppegoistiska intressen
            om man inte tycker som Stefan Kihlberg. Då är man inte saklig,
            inte objektiv och rör sig inte med fakta. Jag tycker faktiskt
            att detta visar på någon sorts nedvärdering av människor som har
            andra åsikter. Det är viktigt att vi behandlar varandra väldigt
            väl i debatten och inom opinionerna. Vi skall ha en saklig och
            ordentlig diskussion, men vi skall vara noga med att ha respekt
            för folks åsikter och inte säga att det som vi inte tycker är
            osakligt, att det inte bygger på vetenskaplighet och fakta.
          </note>
          <note>
            Vi kan säkert diskutera hemspråksundervisningen väldigt länge,
            och man kan ha många aspekter på denna. Det är viktigt att man
            utgår ifrån att man här har med barn att göra. Det finns barn
            som har hemspråksundervisning och som flyttar till hemlandet igen.
            Också av den anledningen --
          </note>
          <note>
            förutom av de andra skäl som jag tidigare har varit inne på --
            är det bra med hemspråksundervisning.
          </note>
          <note>
            När det gäller betyg menar jag att de kan se ut hur som helst.
            De kan bestå av siffror, av fler ord eller av bokstäver. Jag vet
            inte vad betygsberedningen kommer med för förslag. Däremot ställer
            jag mig inte bakom åsikterna att det måste skrivas ner omdömen
            om barnen ända ner i lågstadiet och kanske redan i förskolan,
            som Stefan Kihlberg säger. Det finns andra sätt att skapa en feedback,
            en återföring, -- som Stefan Kihlberg uttryckte det -- till barn,
            andra sätt som är mer nyanserade och som främjar deras utveckling.
            Det är barn som vi har att göra med, och de skall stödjas så att
            de kan utvecklas i skolan och få en bra inlärning. Jag och Socialdemokratin
            anser att vi inte skall ge omdömen fästa på papper långt ner i
            lågstadiet och kanske t.o.m. redan i förskolan.
          </note>
          <note type="speaker">
            Anf. 6 STEFAN KIHLBERG (nyd):
          </note>
          <note>
            Herr talman! Jag skall fatta mig väldigt kort.
          </note>
          <note>
            I fråga om respekt för andras uppfattningar är vi fullständigt
            överens, Ewa Hedkvist Petersen. Det är just därför som det är
            så beklämmande att man inte kan få belysa konsekvenserna av olika
            alternativ och göra vissa ämnen frivilliga. Det är precis det
            som är så viktigt, att ha respekt för andra uppfattningar. Därför
            reagerar vi mot dem som försöker lägga locket på denna respekt
            för andra uppfattningar.
          </note>
          <note>
            När det gäller betyg tycker vi att det är viktigt att man får
            veta hur det går. Det tycker också Ewa
          </note>
          <note>
            Hedkvist, men att man inte får skriva ned dem. Kan det möjligen
            bero på att hon gillar den kravlöshet som har präglat Socialdemokratin?
            Jag har också förstått att det finns en äkta, genuin omtanke,
            men det är inte omtänksamt att inte ställa höga och tydliga krav.
            Var och en som vet någonting om barn som spårar ur, vet att den
            viktigaste faktorn är att tidigt ge styrsignaler. Sedan kan man
            kalla det för social kontroll eller vad som helst, men det är
            viktigt att barn får styrsignaler om vad de får och inte får göra.
            Vi skulle bespara oss och samhället många värstingar, om denna
            tydlighet visades på ett tidigt stadium. Det vore äkta omsorg
            om människor.
          </note>
          <note>
            Andre vice talmannen anmälde att Ewa Hedkvist
          </note>
          <note>
            Petersen anhållit att till protokollet få antecknat att hon inte
            ägde rätt till ytterligare replik.
          </note>
          <note type="speaker">
            Anf. 7 ANN-CATHRINE HAGLUND (m):
          </note>
          <note>
            Herr talman! I regeringsförklaringen slog regeringen fast sin
            målsättning att stärka Sverige som kunskapsnation och skapa Europas
            bästa skola. Sverige är ju ett litet land, och för att vi skall
            kunna hävda oss i konkurrensen med andra länder, kunna stärka
            vår ekonomi och utveckla vår välfärd, krävs en skola och en utbildning
            av allra högsta kvalitet. Detta är kanske vår viktigaste framtidssatsning.
          </note>
          <note>
            Regeringens ambition kommer till uttryck i de förändrade direktiven
            till läroplanskommittén och till betygsberedningen. Den övergripande
            målsättningen för läroplanskommitténs arbete skall vara strävan
            att utveckla Europas bästa skola.
          </note>
          <note>
            Denna höga ambitionsnivå skall karakteriseras av en höjd kvalitet
            i utbildningen genom att bl.a.
          </note>
          <note>
            ämnenas ställning förstärks. Språkprogrammen skall förbättras
            i alla skolformer.
          </note>
          <note>
            Det skall finnas utrymme för elevernas personliga val. Man skall
            vidare belysa hur den tid för fria aktiviteter som i dag finns
            bäst kan utnyttjas för att stärka utbildningens kvalitet. Kursplanerna
            resp.
          </note>
          <note>
            riktlinjerna för dessa skall utformas så, att det blir möjligt
            att införa en målrelaterad betygssättning i en skala som omfattar
            mer än fem steg.
          </note>
          <note>
            Betygssättningen skall ske tidigare än i dag.
          </note>
          <note>
            I direktiven anges att skolans huvuduppgift är att ge kunskaper
            och färdigheter. Det hör även till skolans uppgift att bidra till
            elevernas sociala och emotionella utveckling. Denna uppgift är
            emellertid när det gäller barn och ungdomar ett ansvar som är
            delat mellan hemmen och skolan och där hemmen har huvudansvaret.
            Föräldrarna har även ansvar för att stödja sina barns skolgång.
            Jag skulle vilja fråga Ewa Hedkvist Petersen: Vad är detta om
            inte att sätta eleven i centrum?
          </note>
          <note>
            Sedan de nya direktiven till läroplanskommittén och betygsberedningen
            kom har det varit en mycket livlig debatt om innehållet i skolan.
            Även om debatten till viss del har byggt på missförstånd och präglats
            av misstänkliggöranden, är det faktiskt glädjande att vi nu äntligen
            diskuterar innehållsfrågor och vad skolan är till för. Jag hoppas
            att den här debatten fortsätter när vi har fått läroplanskommitténs
            och betygsberedningens förslag, även långt framöver, och att den
            leder till insikt och ökat engagemang hos alla för det som är
            skolans huvuduppgift. Därmed kan också skolans kunskapsförmedlande
            roll stärkas, och det är viktigt.
          </note>
          <note>
            I utbildningsutskottets betänkande 19 behandlas inte mindre än
            53 motioner, där det tas upp läroplans- och betygsfrågor. De flesta
            avstyrks med hänvisning till det arbete som pågår i läroplanskommittén
            och betygsberedningen.
          </note>
          <note>
            Till betänkandet har fogats nio reservationer från
          </note>
          <note>
            Socialdemokraterna och fyra från Ny demokrati samt en meningsyttring
            från Vänsterpartiet.
          </note>
          <note>
            Jag tänker kommentera reservationerna, liksom också föregående
            talares inlägg.
          </note>
          <note>
            I reservation 1 står det att barnomsorgen och skolan bör få ett
            gemensamt måldokument, något som läroplanskommitténs enligt sina
            direktiv nu inte längre skall utforma. Däremot skall kommittén
            formulera utgångspunkterna för den skolförberedande verksamheten,
            så att ett närmande lokalt i kommunerna mellan den skolförberedande
            verksamheten och grundskolan underlättas.
          </note>
          <note>
            Utskottet delar regeringens uppfattning. Skolan är obligatorisk
            och omfattas av den allmänna skolplikten, medan barnomsorgsverksamheten
            är frivillig.
          </note>
          <note>
            Självfallet är det viktigt med en smidig övergång från barnomsorgen
            till skolan. Det finns ju både pedagogiska och ekonomiska skäl
            för samverkan och samordning av exempelvis lokaler och andra resurser.
            Olika personalkategorier har mycket att lära av varandra.
          </note>
          <note>
            Däremot är det viktigt att det statliga styrsystemet gör en klar
            beskrivning av skolans resp.
          </note>
          <note>
            barnomsorgens mål och uppdrag. Det är inte samma uppgifter och
            innehåll. Därför är inte heller ett gemensamt måldokument lämpligt.
          </note>
          <note>
            I reservation 2 tas det upp vissa utgångspunkter för läroplansarbetet.
            Det mesta i reservationen är tillgodosett i direktiven, vilket
            också torde framgå av vad jag sade inledningsvis.
          </note>
          <note>
            Vad beträffar de enskilda ämnenas ställning anges bl.a. i direktiven
            att kommitténs ställningstagande beträffande de ämnen som skall
            ingå i timplanen bör redovisas bl.a. mot bakgrund av en analys
            av ämnesstrukturen i ett internationellt perspektiv, naturligtvis
            främst mot bakgrund av förhållandena inom EG-länderna. Det är
            trots allt de som ligger oss närmast. Men det är också viktigt
            att erfarenheterna från den nationella utvärderingen beaktas.
            Kommittén bör utgå från att en garanterad undervisningstid skall
            anges för ett visst antal ämnen.
          </note>
          <note>
            Skälet till dessa formuleringar är givetvis att ämnesövergripande
            undervisning och temaundervisning riskerar att bli en ytlig översikt,
            om inte alla delar hinns med ordentligt. Den nationella utvärderingen
            bestyrker detta. Jag skall ta några exempel.
          </note>
          <note>
            I SO-ämnena drabbas religionskunskapen och samhällskunskapen
            särskilt hårt på mellanstadiet. I
          </note>
          <note>
            NO-ämnena är det i första hand de ''mjuka''
          </note>
          <note>
            delarna som tas upp. ''Hårdare'' delämnen är ovanliga.
          </note>
          <note>
            Det är viktigt för förståelse och för överblick att varje ämne
            får sitt djup och sin tid. Att garantera att undervisningen i
            varje ämne verkligen blir av är viktigt för eleverna. Det är faktiskt
            elevernas rättighet att få undervisning i alla de ämnen som ingår.
            Däremot skall naturligtvis läraren kunna välja sitt arbetssätt.
            Det står också klart i direktiven att temastudier och ämnesövergripande
            undervisning skall kunna förekomma.
          </note>
          <note>
            I reservation 3 angående internationalisering slår man in öppna
            dörrar. De internationella aspekterna inom olika områden beaktas
            ju i högsta grad i direktiven. Där framhålls att internationalisering
            är ett viktigt kunskapsområde som skall ingå i kursplanerna för
            flera ämnen. Det står också att perspektivet inte får vara snävt.
            Undervisningen i språk skall kraftigt förstärkas, och man skall
            rikta särskild uppmärksamhet på hur grundskolans undervisning
            i svenska och övriga språkprogram skall kunna stärkas. Att fler
            elever läser ytterligare språk är mycket viktigt. Kommittén bör
            utgå från att undervisningen i engelska skall börja i årskurs
            1 och överväga om undervisning i B-språk skall kunna erbjudas
            tidigare än i dag. Därtill utreds skolans internationalisering,
            bl.a. när det gäller åtgärder för att främja och underlätta utbyte
            mellan Sverige och andra länder.
          </note>
          <note>
            Även i reservation 4 slår man in öppna dörrar. För det första
            anges klart i skollagen att eleverna skall ha inflytande över
            hur deras utbildning utformas.
          </note>
          <note>
            För det andra markeras i direktiven tydligt bl.a.
          </note>
          <note>
            vikten av att eleverna får ta ett personligt ansvar för sin inlärning
            och sitt arbete i skolan.
          </note>
          <note>
            Inom ramen för timplanen skall också en viss undervisningstid
            avsättas för elevernas personliga val. Ett sådant utrymme skall
            finnas i samtliga årskurser med ett ökande utrymme i de högre
            årskurserna.
          </note>
          <note>
            Reservanterna är således helt tillgodosedda i direktiven.
          </note>
          <note>
            Detsamma gäller reservation 5. Vad avser miljöfrågorna i läroplansarbetet
            anges i direktiven att miljökunskap är ett centralt kunskapsområde,
            som således inte endast skall behandlas inom de naturorienterande
            ämnena. De ekologiska aspekterna måste i större utsträckning behandlas
            i undervisningen inom andra områden för att ge eleverna en helhetssyn
            på miljöfrågorna.
          </note>
          <note>
            Direktiven gör en mycket klar och tydlig markering av miljöfrågornas
            betydelse. Utskottet säger därtill att man utgår från att regeringen
            i det fortsatta arbetet fäster stor vikt vid miljöfrågorna.
          </note>
          <note>
            Vad beträffar det särskilda miljösekretariatet i läroplansarbetet
            tas självfallet dess arbete till vara av läroplanskommittén.
          </note>
          <note>
            I reservation 6 vänder sig reservanterna mot att det i läroplansdirektiven
            står att skolan ''liksom tidigare bör bygga på de etiska normer,
            såsom människolivets okränkbarhet, individens frihet, solidaritet
            med svaga och utsatta, respekt för den enskilda människans särart
            och integritet och allas lika värde, vilka genom kristen etik
            och västerländsk humanism har en djup förankring i vårt land''.
            Jag förstår inte upprördheten i reservationen och i Ewa Hedkvist
            Petersens inlägg tidigare. Detta är ju värderingar som de flesta
            människor i vårt land utifrån olika värderingar och utgångspunkter
            kan acceptera. Detta är den etiska kompass som skolan bör ge de
            unga. ''Allt vad ni vill att människor skall göra för er, det
            skall ni också göra för dem'' är ett gott budskap att förmedla
            i skolan.
          </note>
          <note>
            De grundläggande värden om tolerans, humanism, respekt för medmänniskor
            och personligt ansvar som vi i Sverige omfattar oavsett politiska,
            religiösa eller andra åsiktsriktningar har ju utvecklats ur den
            kristna etiken. Detta är ju ett faktum, och skolan skall förmedla
            dessa etiska värden och samtidigt tala om varifrån de kommer.
            Kulturarv och historia ger våra ungdomar en viktig knytning bakåt
            och en förankring som kan göra dem mindre mottagliga för irrläror
            och olika främlingsfientliga budskap.
          </note>
          <note>
            Men för att man säger att dessa normer och värden
          </note>
          <note>
            ''genom kristen etik och västerländsk humanism har en djup förankring
            i vårt land'' menar man självfallet inte att skolan skall vara
            konfessionell.
          </note>
          <note>
            Vi lever i ett samhälle med religionsfrihet, och skolan är givetvis
            öppen för alla.
          </note>
          <note>
            Reservation 7 angående målen för föräldrainflytande i skolan
            är återigen en reservation som slår in öppna dörrar.
          </note>
          <note>
            I direktiven till läroplanskommittén betonas ju föräldrarnas
            ansvar och möjligheter till inflytande mycket tydligt. Där står
            bl.a.: ''Samarbetet mellan skolan och hemmet bör utgå från det
            gemensamma intresset att skapa goda uppväxtbetingelser för barnen
            men också från den naturliga fördelningen av huvudansvaret för
            å ena sidan kunskaps- och färdighetsutvecklingen och å andra sidan
            den personliga fostran och omvårdnaden. Föräldrars inflytande
            över elevens skolgång, framför allt i de lägre årskurserna, är
            därför viktigt. Skolan skall sträva efter att stimulera hemmen
            att göra aktiva ställningstaganden och val när det gäller elevernas
            utbildning.''
          </note>
          <note>
            Vad är detta annat än att föräldrarnas inflytande stärks?
          </note>
          <note>
            Jag vill också lyfta fram den proposition om valfrihet och fristående
            skolor som utskottet i dag har behandlat färdigt. Med det riksdagsbeslut
            som kommer att fattas med anledning av denna proposition kommer
            föräldrarnas valfrihet och inflytande över barnens skolgång att
            öka högst väsentligt.
          </note>
          <note>
            Reservationerna 8 och 9 behandlar ämnena hemkunskap, slöjd och
            barnkunskap från olika utgångspunkter. Frågan om dessa ämnens
            ställning har, som vi alla vet, varit föremål för en intensiv
            debatt sedan direktiven kom. Där står att läroplanskommittén skall
            belysa konsekvenserna av om vissa av de nuvarande obligatoriska
            ämnena förs över till de ämnen som kan erbjudas inom ramen för
            elevernas personliga val eller inom ramen för den profilering
            den enskilda skolan väljer.
          </note>
          <note>
            Ett stort antal motioner har väckts om dessa ämnen. Utskottet
            beskriver ingående hur man ser på ämnena slöjd, hemkunskap och
            barnkunskap.
          </note>
          <note>
            Bl.a. säger utskottet att syftet med ämnena i hög grad överensstämmer
            med vad direktiven anför om att det hör till skolans uppgift att
            bidra till elevernas sociala och emotionella mognad och att kunskaper
            om det svenska kulturarvet bör få en mer framträdande plats i
            undervisningen.
          </note>
          <note>
            Utskottet delar motionernas uppfattning om den betydelse som
            ämnena hemkunskap, slöjd och barnkunskap har och förutsätter att
            de kommer att finnas kvar i den nya timplanen för grundskolan.
            I
          </note>
          <note>
            allt väsentligt kommer således de här ämnena att i fortsättningen
            bli obligatoriska.
          </note>
          <note>
            Men den viktiga frågan, som jag skulle vilja ställa till Ewa
            Hedkvist Petersen när hon talar om en garanterad undervisningtid,
            är: Hur många timmar skall den omfatta? Det viktiga för de här
            ämnena --
          </note>
          <note>
            hemkunskap, slöjd och barnkunskap -- och för alla ämnen -- språk,
            matematik, idrott, vad det nu är --
          </note>
          <note>
            är ju antalet timmar som ämnena skall få. Det är timtalet som
            är det väsentliga i alla ämnen. Den garanterade undervisningstiden,
            som Ewa
          </note>
          <note>
            Hedkvist Petersen kräver, säger egentligen ingenting.
          </note>
          <note>
            Reservation 10 kräver ett slopande av hemspråksundervisningen.
            I reservationen hänvisas till en rapport från riksrevisionsverket.
          </note>
          <note>
            Hemspråksundervisningen är ingen bomb, Stefan
          </note>
          <note>
            Kihlberg. Utskottet behandlade för ett år sedan frågan om hemspråksundervisningen
            mycket seriöst och mycket ingående. Riksrevisionsverkets rapport
            var redan då en viktig del av vårt underlag, liksom erfarenheter
            från skolans värld. Utskottet sade då bl.a. att hemspråkusundervisningen
            bör kunna bedrivas på ett mer rationellt sätt än hittills.
          </note>
          <note>
            Eftersom statsbidragssystemet för kommunerna betyder ett totalansvar
            för resursfördelningen inom skolsektorn, ger det kommunerna större
            frihet i genomförandet av bl.a. hemspråksundervisningen.
          </note>
          <note>
            Samtidigt bör kraven på bättre planering och bättre ledningsorganisation
            för hemspråksundervisningen komma i förgrunden när man behandlar
            den lokala resursfördelningen.
          </note>
          <note>
            Dessutom finns inget hinder att förlägga hemspråksundervisningen
            exempelvis efter skoldagens slut och på lördagar, även om den
            i första hand bör förläggas inom den ordinarie skoltiden.
          </note>
          <note>
            Jag vill dock betona att utskottet underströk vikten av att invandrareleverna
            ges en kvalitativt god hemspråksundervisning. Det är en tillgång
            för vårt land, om många av landets invånare har en naturlig tvåspråkighet.
          </note>
          <note>
            Jag vill också betona att hemspråksundervisningen är frivillig.
            Ingen tvingas till den. Självklart vill jag understryka att det
            är viktigt att invandrarungdomar så fort som möjligt lär sig svenska.
            Men, som jag ser det, med min erfarenhet från språkundervisning,
            är det viktigt att kunna ett språk ordentligt innan man lär sig
            nästa språk.
          </note>
          <note>
            Nu skall läroplanskommittén enligt sina direktiv också redovisa
            överväganden i fråga om hemspråk och svenska som andra språk och
            dessas ställning i relation till timplanen för grundskolan.
          </note>
          <note>
            När det gäller direktiven till betygsberedningen, principerna
            för ett nytt betygssystem och reservationerna 12 och 13 anser
            utskottsmajoriteten -- precis som det står i direktiven till betygsberedningen
            -- att det är riktigt att pröva om betyg kan ges tidigare i grundskolan.
          </note>
          <note>
            Det är just detta som betygsberedningen behandlar och diskuterar,
            när betyg skall ges och i vilken form betyg skall ges, för betyg
            kan ju ges i olika former.
          </note>
          <note>
            Vad beträffar ställningstaganden till Ny demokratis förslag till
            nytt betygssystem hänvisar utskottet till betygsutredningens arbete.
            När det gäller ordningsoch uppförandebetyg står det i direktiven
            att sådana betyg i någon form bör belysas av beredningen. Det
            gäller naturligtvis även här att betyg kan se ut på olika sätt,
            men det är sådant som betygsberedningen just nu behandlar.
          </note>
          <note>
            Vad gäller den reservation som behandlar obligatorisk undervisning
            i första hjälpen och hjärtlung-räddning, reservation 11, vill
            jag säga att det självfallet är viktigt att så många människor
            som möjligt har kunskaper om första hjälpen. Det är dock inte
            en fråga där riksdagen nu bör ta ställning.
          </note>
          <note>
            Vi bör avvakta läroplanskommitténs betänkande.
          </note>
          <note>
            Herr talman! Jag vill till sist yrka bifall till utbildningsutskottets
            hemställan i betänkandet
          </note>
          <note>
            UbU 19 och avslag på samtliga reservationer.
          </note>
          <note type="speaker">
            Anf. 8 EWA HEDKVIST PETERSEN (s)
          </note>
          <note>
            replik:
          </note>
          <note>
            Herr talman! Jag skall börja med betygsfrågan.
          </note>
          <note>
            Ann-Cathrine Haglund hänvisar till betygsberedningens nya direktiv,
            och jag är medveten om att betygsberedningen just nu är inne i
            ett mycket intensivt arbete. Men vi har med vår reservation velat
            visa att vi anser att det inte finns anledning att sätta betyg
            före högstadiet.
          </note>
          <note>
            Vi bygger vår reservation på att vi anser att det måste finnas
            andra sätt för kontakt mellan elever, föräldrar och skola än att
            sätta betyg. Det finns det i dag, det vet vi. Vi anser också att
            det inte skulle vara bra för skolarbetet och för barnens inlärningssituation,
            om man skulle införa betyg tidigare än i högstadiet.
          </note>
          <note>
            Jag tycker att man också måste komma ihåg att vi är på väg mot
            en tid då fler barn kommer att börja skolan tidigare. Går man
            längre ner i åldrarna med betygssättning, innebär det att barnen
            får betyg ännu tidigare i sitt liv, när vi också har tidigare
            skolstart.
          </note>
          <note>
            Sedan fick jag inget svar på min fråga vad utskottets skrivning
            om att hemkunskap, slöjd och barnkunskap skall finnas i timplanen
            egentligen innebär. Jag måste därför ställa frågan igen. Får jag
            inget svar, måste jag återigen upprepa den uppmaning som jag gav
            till kammarens ledamöter och till alla motionärerna: Vill man
            ha en garanterad undervisningstid för de här ämnena i den framtida
            skolan, skall man rösta på den socialdemokratiska reservationen,
            för där skriver vi det klart.
          </note>
          <note>
            Garanterad undervisningstid betyder ingenting, säger Anne-Cathrine
            Haglund. Jo, garanterad undervisningstid innebär att alla elever
            skall få undervisning i de här ämnena. Sedan kan man alltid diskutera
            hur många timmar det skall vara, och det tycker jag att läroplanskommittén
            kan överväga, likaså på vilka stadier undervisningen skall ges.
          </note>
          <note>
            Det är viktigt att riksdagen slår fast att det skall vara garanterad
            undervisningstid, för då vet vi hur det kommer att bli i framtiden.
            Det vet vi inte med utskottets skrivningar. Med utskottets förslag
            vet vi inte vad riksdagen tycker, om inte Anne-Cathrine
          </note>
          <note>
            Haglund mer noggrant preciserar vad skrivningen innebär.
          </note>
          <note>
            Herr talman! Sist har vi frågan om kristen etik och västerländsk
            humanism. Det är viktigt att alla barn får del av det svenska
            kulturarvet och av vår historia. Det skall barnen få i ämnen som
            historia och religionskunskap. Däremot blir vi socialdemokrater
            förundrade över att regeringen ändrar i läroplansdirektiven, när
            Ann-Cathrine
          </note>
          <note>
            Haglund säger att samma värdemässiga grund skall gälla. Varför
            ändra i direktiven om man inte menar något med det?
          </note>
          <note>
            Jag upprepar vår ståndpunkt, nämligen att det är olyckligt att
            regeringen för in en terminologi som kan leda tankarna alldeles
            fel, dvs. mot att den svenska skolan skall ha en viss religiös
            överbyggnad.
          </note>
          <note>
            Anf. 9 ANN-CATHRINE HAGLUND (m)
          </note>
          <note>
            replik:
          </note>
          <note>
            Herr talman! Utskottet har sagt att det är rimligt att se över
            betygen i enlighet med direktiven till betygsberedningen.
          </note>
          <note>
            Ewa Hedkvist Petersens uttalande visar att hon är fast i det
            betygssystem som finns för närvarande och som har funnits under
            en lång tid, dvs. det relativa betygssystemet. Jag håller med
            om att det relativa betygssystemet inte är bra. Det har jag sagt
            ända från början. Däremot kan ett betygssystem som premierar en
            kvalitativ kunskapssyn vara en positiv kraft, dvs. innebära att
            undervisningen blir bättre och att en kunskapssyn som verkligen
            medför förståelse, insikt och förmåga att tillämpa kunskaper och
            att se orsakssammanhang premieras.
          </note>
          <note>
            Jag kan inte förstå vad det är för fel i att sätta betyg på ett
            tidigt stadium -- eller att i varje fall göra en prövning, såsom
            utskottet har uttalat. Barn vill tidigt veta hur det har gått
            för dem och hur de har klarat sig. Jag tycker att det är riktigt
            och rimligt att skolan ger dem det beskedet.
          </note>
          <note>
            Vidare har vi frågan om slöjd, hemkunskap och barnkunskap. Jag
            sade att utskottets skrivningar innebär att dessa ämnen i allt
            väsentligt kommer att vara obligatoriska.
          </note>
          <note>
            Ewa Hedkvist Petersen svarade inte på min fråga om antalet timmar.
            Det är en stor skillnad på en garanterad undervisningstid om 1
            timma per årskurs, 3 timmar per årskurs eller 9 timmar per stadium,
            osv. Hur många timmar vill Ewa Hedkvist
          </note>
          <note>
            Petersen ge dessa ämnen? Är det inte rimligt att läroplanskommittén
            får göra en övervägning av alla dessa ämnen? Kommittén skall ju
            göra en övervägning av timtalet för alla ämnen.
          </note>
          <note>
            Sedan har vi formuleringarna när det gäller den kristna etiken
            och den västerländska humanismen.
          </note>
          <note>
            Det är viktigt att tala om för barn och ungdomar varifrån våra
            värderingar har kommit. När vi slår fast de normer och värderingar
            som vi är överens om, är det viktigt att tala om att de genom
            den kristna etiken och den västerländska humanismen är djupt förankrade
            i vårt land.
          </note>
          <note>
            Historielöshet kan vara mycket farligt. Att inte känna sitt kulturarv
            är en stor brist för en människa. Det är viktigt att tala om att
            våra rötter finns här. Men det innebär inte att skolan skall vara
            konfessionell. Det är en helt annan sak.
          </note>
          <note type="speaker">
            Anf. 10 EWA HEDKVIST PETERSEN (s)
          </note>
          <note>
            replik:
          </note>
          <note>
            Herr talman! Det är välgörande att höra Ann-
          </note>
          <note>
            Cathrine Haglund säga att skolan inte skall vara konfessionell.
            Det är något som har präglat den svenska skolan, och det är bra
            att höra att det skall vara så i framtiden.
          </note>
          <note>
            Det är också viktigt att eleverna, barnen och ungdomarna, får
            del av det svenska kulturarvet i många olika avseenden, även det
            religiösa kulturarvet. Det är en viktig del av vår historia.
          </note>
          <note>
            Den undervisningen ges i skolan i historie- och religionskunskapen.
            Där har vi inte heller några skilda åsikter.
          </note>
          <note>
            Såsom skrivningarna är utformade i läroplansdirektiven uppstår
            det tvivel och funderingar om vad det hela innebär. Det är ju
            något nytt som tillförs. Det är olyckligt att vi skall behöva
            sväva i tvivel om skolans värdemässiga grund, på grund av att
            regeringen har lyft in denna formulering. Det är därför viktigt
            att diskussionen förs.
          </note>
          <note>
            Som jag sade i mitt första anförande finns det sådana formuleringar
            i propositionen om lärarutbildning vilka ytterligare förstärker
            osäkerheten om skolans värdemässiga grund. Det är en osäkerhet
            som regeringen har skapat, och det är mycket viktigt att vi diskuterar
            frågan.
          </note>
          <note>
            Är dessa formuleringar en tillfällighet, eller beror de på att
            kds ingår i regeringen? Kan de, eftersom detta parti finns med
            bland regeringspartierna, vara en tillfällighet?
          </note>
          <note>
            Jag vill att Ann-Cathrine Haglund ytterligare preciserar sig
            i den här frågan så att det inte råder några tvivel om på vilken
            värdemässig grund skolan skall stå på.
          </note>
          <note>
            Vidare har vi hemkunskap, slöjd och barnkunskap.
          </note>
          <note>
            Ann-Cathrine Haglund försöker komma ifrån ansvaret att säga vad
            utskottet menar. Hon säger att dessa ämnen i allt väsentligt kommer
            att bli obligatoriska i skolan. Varför har man inte rakt ut skrivit
            så i betänkandet och ställt upp på
          </note>
          <note>
            Socialdemokraternas formuleringar, dvs. att det skall finnas
            en garanterad undervisningstid?
          </note>
          <note>
            Jag tycker inte att det råder några tvivel om vad garanterad
            undervisningstid betyder. Det innebär att alla elever skall få
            bli undervisade i dessa ämnen i skolan. Det skall inte råda några
            tvivel om saken, såsom regeringen har formulerat det hela i direktiven
            till läroplanskommittén.
          </note>
          <note>
            När nu utskottet vill gå motionärerna till mötes, kunde utskottet
            ha ställt upp på den socialdemokratiska reservationen, och då
            hade de inte funnits några tvivel. Jag vill än en gång, för säkerhets
            skull, uppmana alla motionärer att rösta på den socialdemokratiska
            reservationen. Då vet man att det blir fråga om en garanterad
            undervisningstid.
          </note>
          <note>
            Anf. 11 ANN-CATHRINE HAGLUND (m)
          </note>
          <note>
            replik:
          </note>
          <note>
            Herr talman! Jag håller med om att det är bra att direktiven
            diskuteras. Jag hoppas att man fortsätter att diskutera de viktiga
            frågorna om innehållet. Det väsentliga i skolan är innehållet
            och vad skolan är till för.
          </note>
          <note>
            Som jag sade inledningsvis hoppas jag att debatten leder till
            ett engagemang hos alla för det som är skolans huvuduppgift, nämligen
            att ge kunskaper och färdigheter. Men det går inte att komma ifrån
            att det gjorts en lång rad misstänkliggöranden i debatten. Jag
            hoppas att det fr.o.m. nu är klargjort vad vi står för när vi
            säger att vi vill slå vakt om att skolan skall bygga på de etiska
            normer vilka genom kristen etik och västerländsk humanism har
            en djup förankring i vårt land.
          </note>
          <note>
            Jag tycker att det är bra att dessa formuleringar finns med.
            Det ger en djupare dimension åt direktiven för läroplanen och
            även för skolan.
          </note>
          <note>
            När det gäller hemkunskap, slöjd och barnkunskap har jag gång
            på gång sagt att utskottets skrivningar innebär ämnena i allt
            väsentligt kommer att vara obligatoriska. Ewa Hedkvist Petersen
            talar då om den garanterade undervisningstiden. Men det viktigaste
            är att bevaka timtalet.
          </note>
          <note>
            Läroplanskommittén skall ju se över allt i läro- och kursplanerna.
            Det är viktigt att bevaka timtalet i alla ämnen. Men att det står
            att vissa ämnen skall ha en garanterad undervisningstid innebär
            inte att det i och för sig skulle vara fråga om samma timtal som
            nu. Kommittén måste naturligtvis kunna göra överväganden. Det
            väsentliga är att bevaka timtalet för ämnena när läroplanskommittén
            lägger fram sitt förslag.
          </note>
          <note>
            Som det står i direktiven, måste man i läroplanen kunna lämna
            ett utrymme för elevernas fria val.
          </note>
          <note>
            Om man, som Ewa Hedkvist Petersen, vill öka elevernas inflytande
            och ansvar, och sätta eleverna i centrum, är det viktigt att de
            själva får välja. Ju äldre de blir, desto mer får de välja själva.
            Det är viktigt att få utrymme för det, och det är ett grannlaga
            arbete som läroplanskommittén har att utföra.
          </note>
          <note>
            Andre vice talmannen anmälde att Ewa Hedkvist
          </note>
          <note>
            Petersen anhållit att till protokollet få antecknat att hon inte
            ägde rätt till ytterligare replik.
          </note>
          <note type="speaker">
            Anf. 12 STEFAN KIHLBERG (nyd) replik:
          </note>
          <note>
            Herr talman! Repliken gäller bl.a. betyg. Jag kan formulera en
            fråga till Ann-Cathrine Haglund: När tål moderata barn att få
            återföring på hur de lyckas i skolan? Eller litet mer konkret:
            När vill moderaterna, alltså Moderata samlingspartiet, att betyg
            skall ges? Är det fr.o.m. årskurs 1 på lågstadiet, fr.o.m. mellanstadiet
            eller högstadiet,
          </note>
          <note>
            ''eller är svaret det beror på''?
          </note>
          <note>
            Jag skall inte ta någon repris på hemspråksfrågan.
          </note>
          <note>
            Jag vill bara konstatera att det inte råder något tvivel om att
            politikerna i utbildningsutskottet tycker att hemspråksundervisningen
            i den svenska uppläggningen är bra. Men det gör den inte bra.
          </note>
          <note>
            Om man pratar med dem som drabbas av hemspråksundervisningen
            ute i den otäcka verkligheten -- invandrare, lärare, möjligen
            exkl.
          </note>
          <note>
            hemspråkslärare -- möter man en massiv kritik. Om det nu skulle
            vara så otäckt att gå ut och prata med dem, föreslår jag ett samtal
            med en partikamrat till
          </note>
          <note>
            Ann-Cathrine Haglund som heter Thomas Gür.
          </note>
          <note>
            Han är informationssekreterare hos Per
          </note>
          <note>
            Westerberg, som säkert är bekant. Han är fruktansvärt kritisk
            mot den svenska uppläggningen av hemspråksundervisning. För säkerhets
            skull vill jag säga att Thomas Gür har sitt ursprung i Turkiet.
            Han säger själv att han har klarat sig utan, och det är han glad
            för. Han redogjorde för detta för några månader sedan i ett magasinsprogram,
            och t.o.m. redaktören Ingemar
          </note>
          <note>
            Odlander tappade hakan mer än en gång under den programsnutten.
            Det kan vara en god idé att lyssna på honom.
          </note>
          <note>
            Slutligen en fråga: Tycker Ann-Cathrine Haglund att det är bra
            att elever som har bott flera år i
          </note>
          <note>
            Sverige tvingas följa undervisningen på ett språk som de inte
            förstår eller kan?
          </note>
          <note>
            Anf. 13 ANN-CATHRINE HAGLUND (m)
          </note>
          <note>
            replik:
          </note>
          <note>
            Herr talman! Alla barn bör få omedelbar återföring när de börjar
            skolan. Sedan är frågan när man skall börja med formaliserade
            betyg och vilken typ av återföring man skall ha. Självfallet skall
            man ha en återföring varenda dag i skolan, genom lärarens dialog
            med eleverna. Sedan är frågan när man skall börja med formella
            betyg. Det är något vi överväger i betygsberedningen. Medan en
            beredning arbetar brukar man avstå från att offentligt ge uttryck
            för de ställningstaganden man intar i beredningen. Det hoppas
            jag att Stefan
          </note>
          <note>
            Kihlberg också kan respektera.
          </note>
          <note>
            När det gäller hemspråksundervisningen säger
          </note>
          <note>
            Stefan Kihlberg att det finns massiv kritik. Visst finns det
            kritik mot hemspråksundervisningen. Det var därför vi för ett
            år sedan hade en mycket grundlig diskussion i utbildningsutskottet.
            Vi som hela tiden är ute i den svenska skolvärlden diskuterar
            ständigt både detta och annat med människor i skolan. Men man
            kan konstatera att kritiken främst rör uppläggningen. I skrivningarna
            i utskottets betänkanden förra året sades att uppläggningen måste
            vara mer rationell och att hemspråksundervisningen inte skall
            störa den vanliga undervisningen osv. Jag rekommenderar
          </note>
          <note>
            Stefan Kihlberg att läsa dem.
          </note>
          <note>
            Jag får en direkt fråga om elever som har bott flera år i Sverige
            skall tvingas till hemspråksundervisning. Hemspråksundervisning
            är faktiskt frivillig. Ingen kan tvinga en elev att gå.
          </note>
          <note>
            Det är ett erbjudande. Den som inte vill ha hemspråksundervisning
            kan låta bli.
          </note>
          <note type="speaker">
            Anf. 14 STEFAN KIHLBERG (nyd) replik:
          </note>
          <note>
            Herr talman! Jag förstår inte riktigt. Jag frågade efter Moderaternas
            uppfattning om när betyg skall ges. I de dokument jag har tagit
            del av, där
          </note>
          <note>
            Moderaternas politik anges, sägs att man vill ha betyg fr.o.m.
            lågstadiet. Är det så, eller är det inte så? Det måste man väl
            kunna säga, även om man sitter i en statlig beredning. Inget av
            de andra partierna har haft några som helst problem att ge klart
            besked på denna punkt.
          </note>
          <note>
            Snälla Ann-Cathrine Haglund, jag sade inte att man skulle tvingas
            följa hemspråksundervisning.
          </note>
          <note>
            Jag vet också att det inte är så. Jag har läst dessa betänkanden,
            och vet självfallet att den är frivillig.
          </note>
          <note>
            Frågan löd ordagrant: Tycker Ann-Cathrine
          </note>
          <note>
            Haglund att det är bra att elever som har bott flera år i Sverige
            tvingas följa undervisningen på ett språk som de inte förstår?
            Det är naturligtvis svenska jag syftar på.
          </note>
          <note>
            Skolplikten gör att de är tvingade att följa undervisningen,
            och den förmedlas på svenska.
          </note>
          <note>
            Samhället har struntat fullständigt i att hjälpa dessa barn att
            lära sig svenska innan. Det finns många exempel på det. Vi kan
            göra en gemensam resa till
          </note>
          <note>
            Botkyrka. Där sitter elever i sina klasser och förstår inte någonting
            av vad som sägs, och de har bott här i många år. Undervisningen
            är på svenska. Det tror sjutton att de tycker att det är jättetråkigt.
            Min fråga var: Tycker Ann-Cathrine Haglund att det är bra att
            det är på det sättet?
          </note>
          <note>
            Anf. 15 ANN-CATHRINE HAGLUND (m)
          </note>
          <note>
            replik:
          </note>
          <note>
            Herr talman! Moderata samlingspartiet har partistämmobeslut på
            att betyg skall sättas från utgången av lågstadiet.
          </note>
          <note>
            När det gäller hemspråksundervisningen och annan undervisning
            är det självfallet så att den svenska skolan skall ge varje elev
            undervisning och utbildning efter elevens egna behov och förutsättningar.
            Man måste ge elever så god undervisning i svenska språket och
            på ett sådant språk att de klarar av det. Hemspråksundervisning
            är en del av ett erbjudande som kommunen kan ge.
          </note>
          <note>
            Stöd i svenska och svenska 2 är andra delar. Varje elev skall
            självfallet få undervisning efter sina förutsättningar och behov.
          </note>
          <note>
            Ander vice talmannen anmälde att Stefan Kihlberg anhållit att
            till protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 16 BIRGITTA CARLSSON (c):
          </note>
          <note>
            Herr talman! Att vara med och skapa Europas bästa skola känns
            som en utmaning. Vi får ganska ofta möta påståendet att vi redan
            har Europas bästa skola. Men vi lever i ett föränderligt samhälle.
            Jag tycker att vår svenska skola är bra, men inte så bra att den
            inte går att göra bättre.
          </note>
          <note>
            Under så lång tid som vi kan minnas har det ständigt skett förändringar
            i skolan. Den skola som jag gick i på 50-talet var inte speciellt
            lik den som mina barn har gått i under 70-, 80- och 90-talen.
          </note>
          <note>
            Skolan har förändrats, från att ha varit inriktad på att eleverna
            skulle plugga in en mängd fakta att kunna rabbla upp vid behov,
            till att mera inriktas på att de skall ta reda på varför vårt
            samhälle ser ut som det gör. Jag ser en mycket större bredd i
            dagens skola.
          </note>
          <note>
            I den skola som många av oss här i kammaren har gått i, gällde
            det att kunna plugga in och lära sig mycket utantill. Det var
            psalmverser som man skulle kunna utantill. Vi fick också lära
            oss att räkna upp alla städer, floder, berg och sjöar i
          </note>
          <note>
            Sveriges alla landskap och sedan i Europa och övriga världen.
          </note>
          <note>
            Lära för livet är ett uttryck som vi har mött i skolan, och visst
            lär vi för livet. Kunskap är lätt att bära, och kunskap berikar
            livet -- kunskap rätt förmedlad, på ett sådant sätt att varje
            elev ges möjlighet att utvecklas efter sina särskilda förutsättningar.
            Vi utvecklas som människor, och vi blir mer öppna och mer toleranta
            inför det nya och okända som möter oss. Det är ju kunskaper och
            vetande som lägger grunden för det samhälle som vi är med om att
            bygga. Kunskap ger också respekt och förståelse för våra medmänniskor.
          </note>
          <note>
            Vilka kunskaper och färdigheter kommer att vara mest värdefulla
            för morgondagens elever? Att kunna läsa, skriva och räkna är för
            de flesta av oss självklarheter. Ändå vet vi att ganska många
            av dagens elever lämnar grundskolan utan att ha lärt sig dessa
            så viktiga basämnen. Utan kunskaper i dessa basämnen finns det
            små förutsättningar att bygga på med ytterligare kunskaper som
            man behöver för sitt vuxenliv. Här måste resurser sättas in så
            att dessa brister upptäcks i tid och rätt hjälpinsats sätts in,
            så att varje elev får dessa viktiga baskunskaper.
          </note>
          <note>
            Vi lever i ett samhälle med mycket teknisk utrustning, och här
            är ett område där kunskapsnivån behöver höjas. Det tekniska intresse
            som finns hos barn behöver stimuleras tidigt i skolan. Vi vet
            att det är ganska stor skillnad mellan flickor och pojkar när
            det gäller intresset för teknik. Det är viktigt att man, för att
            öka jämställdheten i skolan, verkligen ser till att flickor i
            större utstäckning än i dag ges möjlighet till utveckling inom
            detta område.
          </note>
          <note>
            Ett annat område som läroplanskommittén fått i uppdrag att arbeta
            med är utökad språkundervisning i grundskolan. Här gäller det
            att börja med engelska tidigare än i dag, kanske redan i ettan.
            Kommittén skall också överväga om ytterligare ett språk skall
            bli ett obligatoriskt ämne i grundskolan. Man skall även belysa
            möjligheten att erbjuda ett tredje språk som tillvalsämne eller
            som dubbelt tillval. Att behärska flera olika språk är ju en tillgång
            för varje elev. Dels har vi mycket fler människor här i Sverige
            som talar andra språk än svenska, dels reser vi mycket mer i dag
            och har helt klart nytta av att behärska flera språk.
          </note>
          <note>
            När läroplanskommitten fick nya direktiv i slutet av förra året,
            stod det också där att den skulle peka på konsekvenserna av att
            föra över vissa av de nuvarande obligatoriska ämnena till de ämnen
            som kan erbjudas inom ramen för elevernas personliga val, eller
            inom ramen för den profilering den enskilda skolan väljer.
          </note>
          <note>
            Det stod också att kommittén bör överväga om den kan överge den
            nuvarande stadieindelade timplanen på grundskolan och ersätta
            den med t.ex. det antal timmar med lärarledd undervisning som
            eleven skall garanteras i grundskolan. En sådan garanterad undervisningstid
            skall anges för följande ämnen: svenska, matematik, engelska,
            geografi, historia, religionskunskap, samhällskunskap, biologi,
            fysik, teknik, kemi, bild, idrott och musik.
          </note>
          <note>
            När dessa direktiv blev kända kom det kraftiga reaktioner över
            att några ämnen som tidigare varit obligatoriska utelämnats. Det
            gällde ämnena hemkunskap, slöjd och barnkunskap. Som riksdagsledamöter
            får vi signaler från olika håll med synpunkter på vad vi sysslar
            med. Jag tror att detta är den fråga inom utbildningsområdet som
            upprört de allra flesta. Massor av brev från lärare, föräldrar
            och elever har vi fått, där man framhåller vikten av att dessa
            ämnen får vara kvar som obligatoriska ämnen. Den 20 februari hade
            vi här i kammaren en interpellationsdebatt, där de flesta partier
            deltog. Om jag kommer ihåg rätt var det enbart kvinnor som deltog
            i den debatten. Ändå är detta ämnen som är lika viktiga för våra
            pojkar.
          </note>
          <note>
            Vi hade också många motioner i just den här frågan.
          </note>
          <note>
            Vi föräldrar har ett stort ansvar för våra barns uppfostran,
            och vi har också ansvar för att stödja och uppmuntra våra barn
            i deras skolarbete. Men i takt med att förvärvsfrekvensen har
            ökat bland kvinnor har också utrymmet minskat för att ägna så
            mycket tid åt matlagning och annat som hör hemarbetet till, tillsammans
            med våra barn.
          </note>
          <note>
            Vi som föräldrar kan inte vältra över allt ansvar på skolan --
            och mena att det är den som har hela ansvaret för våra barn. Men
            i t.ex. ämnet hemkunskap finns det så många viktiga delar som
            behöver finnas med i morgondagens skola.
          </note>
          <note>
            I hemkunskapen bearbetas många angelägna frågor som privat ekonomi,
            resurshushållning, miljö, kost och hälsa, kulturmöten och jämställdhet.
          </note>
          <note>
            Dessutom är hemkunskapen teknikintensiv.
          </note>
          <note>
            Hemkunskapen ger ungdomar den handlingsberedskap i vardagslivet
            som det framtida samhället kommer att kräva. I detta ämne ingår
            så mycket viktig kunskap som vi anser vara ett måste även i fortsättningen.
          </note>
          <note>
            Hemkunskap, slöjd och barnkunskap är också ämnen som har stor
            betydelse när det gäller jämställdheten mellan flickor och pojkar.
            I dessa ämnen ingår även ganska mycket praktiskt arbete, och det
            är än viktigare för våra elever att ha en omväxlande och innehållsrik
            skola.
          </note>
          <note>
            Men detta, herr talman, ber jag att få yrka bifall till utskottets
            hemställan i betänkande nr 19.
          </note>
          <note type="speaker">
            Anf. 17 EWA HEDKVIST PETERSEN (s)
          </note>
          <note>
            replik:
          </note>
          <note>
            Herr talman! Birgitta Carlsson började med att hänvisa till uttrycket
            ''Europas bästa skola''. Man skulle kunna ta en lång diskussion
            om vad det innebär. Men jag vill gärna slå fast att jag tycker
            att oavsett vilken geografisk omvärld man väljer att jämföra sig
            med skall alla barn i Sverige få den bästa utbildning som går
            att få. Det är det som måste vara grundläggande när vi organiserar
            vårt skolväsende.
          </note>
          <note>
            Sedan förde Birgitta Carlsson ett mycket fint resonemang om hemkunskapens
            vikt och vilken möjlighet som finns inom ramen för det ämnet att
            utveckla många kunskaper och färdigheter för både flickor och
            pojkar. Jag ställer helt upp på den beskrivningen.
          </note>
          <note>
            Men jag skulle också vilja kommentera den motivering till hemkunskapsämnet
            som Birgitta
          </note>
          <note>
            Carlsson anförde, nämligen att den kvinnliga förvärvsfrekvensen
            har ökat och att vi har mindre tid för matlagning och hemarbete,
            och att skolan då måste ta större ansvar. Så är det. Men jag vill
            ändå säga att det åligger inte bara mödrarna att se till att finnas
            tillsammans med sina barn i hemmet och utföra det arbete som måste
            göras där. Det åligger faktiskt också papporna. Det skulle man
            kunna använda som ett argument för att både flickor och pojkar
            får hemkunskapsundervisning, och att det vore olyckligt om vi
            fick hemkunskap som ett tillvalsämne och att pojkarna då av någon
            anledning -- av traditionella skäl -- skulle välja bort ämnet.
          </note>
          <note>
            Därför är det viktigt, tycker jag, att vi nu verkligen från riksdagen
            tar chansen att mycket tydligt markera att hemkunskap -- men också
            barnkunskap och slöjd -- skall få garanterad undervisningstid
            och finnas för alla barn och ungdomar i den framtida skolan.
          </note>
          <note>
            Jag vet att Birgitta Carlsson är med på en motion om detta. Hon
            säger nu att hon yrkar bifall till utskottets hemställan. Men
            jag undrar om det inte vore ännu säkrare att rösta på den socialdemokratiska
            reservationen, för då vet vi i alla fall vad beslutet innebär,
            nämligen att alla barn får den här undervisningen.
          </note>
          <note>
            Sedan vill jag fråga om inte Birgitta Carlsson tycker att det
            ändå finns en starkare skrivning i den socialdemokratiska reservationen,
            och att det för säkerhets skull vore ännu bättre att rösta på
            den --
          </note>
          <note>
            och garantera att den här undervisningstiden kommer alla elever
            till del.
          </note>
          <note type="speaker">
            Anf. 18 BIRGITTA CARLSSON (c) replik:
          </note>
          <note>
            Herr talman! Att Europas bästa skola skall vara till för alla
            -- det anser vi också vara en självklarhet.
          </note>
          <note>
            Var vi än bor i Sverige skall vi ha möjlighet att få en god utbildning.
            Därvidlag har jag inte alls någon annan uppfattning.
          </note>
          <note>
            När det gäller hemkunskap och den skrivning som nu finns i betänkandet
            är jag övertygad om att man kommer att ta hänsyn till de här ämnena
            och behandla dem på ett sådant sätt att jag med stor tillfredsställelse
            kan yrka bifall till hemställan i det betänkande som föreligger.
          </note>
          <note type="speaker">
            Anf. 19 TUVE SKÅNBERG (kds):
          </note>
          <note>
            Herr talman! Kristdemokraterna har blivit anmodade att precisera
            vad det innebär att skolan skall vara förankrad i den kristna
            etiken. Det är känt. Alf Svensson talade om detta redan 1986 från
            denna talarstol. Motionären, vars motion vi har samtalat om, kommer
            strax att precisera vad han avsåg, och jag skall redovisa riktlinjerna
            för vad kristdemokraterna avser.
          </note>
          <note>
            Det är ju så, som har sagts redan tidigare, att enligt skolministerns
            nya direktiv till läroplanskommittén skall läroplanerna innehålla
            vissa grundläggande riktlinjer som alla lärare är skyldiga att
            följa. Bl.a.
          </note>
          <note>
            framhålls att skolans verksamhet inte skall vara värdemässigt
            neutral.
          </note>
          <note>
            Jag citerar från s. 12 i betänkandet: ''Den bör liksom tidigare
            bygga på de etiska normer, såsom människolivets okränkbarhet,
            individens frihet, solidaritet med svaga och utsatta, respekt
            för den enskilda människans särart och integritet och allas lika
            värde, vilka genom kristen etik och västerländsk humanism har
            en djup förankring i vårt land. Detta är värderingar som de flesta
            människor i Sverige, utifrån olika utgångspunkter och kulturell
            bakgrund, kan acceptera. Det är angeläget att skolan präglas av
            dessa värden såväl innehållsmässigt som vad gäller arbetsmetoder
            och att utbildningen bidrar till att stärka förmågan att göra
            etiska ställningstaganden.''
          </note>
          <note>
            Jag vill ställa två frågor utifrån direktiven och försöka att
            besvara dem.
          </note>
          <note>
            Den första är: Innebär förankringen av etiska normer i kristen
            etik och västerländsk humanism egentligen någon skillnad mot tidigare
            läroplan?
          </note>
          <note>
            Den andra frågan är: Är det i så fall befogat att förankra skolans
            normer just i begreppet kristen etik och västerländsk humanism?
          </note>
          <note>
            Begrepp som frihet, solidaritet, respekt, demokrati m.m. fanns
            även med i Lgr 80. Däri finns ingen skillnad. Skillnaden ligger
            i förtydligandet och preciserandet att dessa begrepp skall förstås
            utifrån kristen etik. Kan man då förstå begrepp som frihet, rättvisa
            och solidaritet på olika sätt, så att de behöver preciseras?
          </note>
          <note>
            Författaren Lars Gustafsson skrev några tänkvärda rader i en
            artikel i Marknadsekonomisk tidskrift
          </note>
          <note>
            (86/1) som jag gärna vill citera: ''Sådana begrepp som solidaritet,
            fred, jämlikhet och rättvisa är ingenting annat än relationsbegrepp,
            som får sin etiska vikt först i det ögonblick vi vet vilka deras
            relata är. Solidaritet med den ariska rasen är otvivelaktigt också
            en form av solidaritet, den stillhet som rådde i Warszawaghettot,
            sedan det judiska upproret slagits ned, var otvivelaktigt också
            en form av fred, jämlikheten mellan slavarna i en sibirisk guldgruva
            kan tänkas komma den absoluta jämlikheten mycket nära. Om A bestraffas
            med nackskott för svartabörshandel, kräver givetvis rättvisan
            att också B bestraffas så. Alla dessa exempel är exempel på solidaritet,
            fred, jämlikhet, rättvisa, men inte på den solidaritet, fred,
            jämlikhet eller rättvisa som är värd att kämpa för. De rymmer
            i sig inga värden, lika lite som begreppet effektivitet gör det.
            En mordbrännare kan vara mer effektiv än en brandkår. ''
          </note>
          <note>
            De vackra, men mångtydiga, begreppen solidaritet, fred, jämlikhet
            osv. behöver preciseras. Det gör de nya läroplandirektiven genom
            att förankra dem i kristen etik och västerländsk humanism.
          </note>
          <note>
            Vän av ordning frågar sig då naturligtvis: Behöver inte begreppet
            kristen etik preciseras? Den preciseringen är redan gjord när
            Bibeln sammanfattar hela Mose lag i tio Guds bud och när
          </note>
          <note>
            Jesus sammanfattar tio Guds bud i den gyllene regeln: ''Allt
            vad ni vill att människorna skall göra för er, det skall ni också
            göra för dem'' (Matteus
          </note>
          <note>
            7:12) och ''Du skall älska din nästa som dig själv''
          </note>
          <note>
            (Matteus 12:39). Det är kärleken som är den kristna etikens sammanfattning.
          </note>
          <note>
            Den kristna etikens s.k. utövare kan vara mer eller mindre goda
            eller onda. Det finns förvisso många människor för vilka lära
            och liv inte har stämt. Men den kristna etiken är inte relativ,
            den är inte mer eller mindre god. Den är ett kärlekens imperativ.
          </note>
          <note>
            Det är en ständig uppfordran att älska medmänniskan.
          </note>
          <note>
            De nya läroplanskommittédirektiven är verkligen en skillnad mot
            den värdeneutralitet som Lgr 80
          </note>
          <note>
            andas när man på s. 18 säger att skolan inte skall påverka elevernas
            värderingar, moral och människosyn. Nu skall inte skolan längre
            vara värdeneutral. Den har tagit ställning i och med skolministerns
            nya direktiv. Skolan skall fostra i kristen etik och västerländsk
            humanism.
          </note>
          <note>
            När det gäller min andra fråga, om skolan skall bygga på en etisk
            grund, kan man undra varför man just skall precisera den i enlighet
            med kristen etik?
          </note>
          <note>
            Detta är ju också den springande punkten i
          </note>
          <note>
            Socialdemokraternas reservation: ''Den kristna religionen skulle
            tilldelas en ställning överordnad andra religioner eller livsåskådningar
            om skolans grundläggande värderingar skulle framhållas som kristen
            etik.''
          </note>
          <note>
            Herr talman! Vänner! Ledamöter! Det är redan så att vår kulturs
            grundläggande värderingar är förankrade i kristen etik. Det är
            inte så att de bara råkar sammanfalla. Hela vårt rättsväsende
            och våra lagar har kristna rötter. Redan den tidigt medeltida
          </note>
          <note>
            Västgötalagen börjar ju också med orden: ''Kristus är främst
            i vår lag.'' Vare sig vi är troende eller inte troende, tillhör
            kristendomen vårt omistliga kulturarv sedan tusen år. FN:s grundläggande
            mänskliga rättigheter utgår från att något är sant och rätt. Denna
            naturrätt är förankrad i den kristna etiken.
          </note>
          <note>
            Den västerländska civilisationen står och faller med den kristna
            etiken. Skall vi då inte fostra våra barn att omfatta den? Kan
            någon räcka oss en bättre etik än den kristna? Värdeneutraliteten
            är i alla fall inget alternativ. Våra barn behöver goda normer,
            ett livets trafikregler.
          </note>
          <note>
            Till sist den springande punkt som
          </note>
          <note>
            Socialdemokraterna har insisterat på att få besked om: Skulle
            skolans förankring i den kristna etiken innebära en diskriminering
            av lärare eller elever som inte omfattar den kristna tron?
          </note>
          <note>
            Jag vill här klart och tydligt markera att det givetvis inte
            är så. Varken i teorin eller praktiken blir det så. Skolan, lärarna
            och eleverna är inte bundna av konfessionella ställningstaganden.
            Vi lever i ett pluralistiskt samhälle, och Kristdemokraterna har
            inte för avsikt att ändra på detta.
          </note>
          <note>
            Motsvarande formuleringar om kristen etik finns för övrigt inskrivna
            i många länders skollagar, läroplaner och motsvarande dokument
            utan att en diskriminering av vare sig elever eller lärare förekommer.
            Som exempel kan nämnas den norska skolans mönsterplan där det
            står: ''Grundskolan skall som helhet bygga på etiska grundvärderingar
            som är förankrade i kristendomen och i humanistisk tradition.''
            Så har det stått i åratal.
          </note>
          <note>
            Ingen har beskyllt norrmännen för att bara ha kristna lärare
            eller kristna elever.
          </note>
          <note>
            Så långt om den kristna etiken. Att redogörelsen har blivit så
            lång beror på att Socialdemokraterna genom sin reservation har
            gjort detta till en huvudfråga. Det är något som egentligen borde
            vara självklart och som man borde lägga mindre tid på.
          </note>
          <note>
            Därför spar jag tid genom att bara bekräfta, att när det gäller
            slöjd och hemkunskap, har Kds arbetat intensivt för att de ämnena
            skall finnas kvar. De är mycket värdefulla. Vi vill att den kommande
            generationen skall utvecklas som hela människor.
          </note>
          <note>
            Detta behöver knappast sägas. Ingen har sagt motsatsen. Slöjden
            och hemkunskapen är oerhört värdefulla. Vi är nöjda med texten
            i betänkandet.
          </note>
          <note>
            Den ger inget tolkningsutrymme för att lyfta bort dessa ämnen.
          </note>
          <note>
            Även betygen är en fråga där vår inställning är känd. Vi önskar
            betyg från sjätte klass. Vi tror att den lärare som har följt
            eleverna under mellanstadiet också är den lärare som är bäst skickad
            att ge betyg. Vi är också glada för att det relativa betygssystemet
            nu kommer att avvecklas och att vi kommer att få målrelaterade
            betyg i stället. Vi är också glada för att de betygen inte kommer
            att vara preciserade på samma sätt som i dag, utan att det kommer
            att finnas mycket större känslighet och precision i omdömena.
            När det gäller betyg som feed back, är vår inställning klar, betyg
            är värdefullt.
          </note>
          <note>
            Herr talman! Jag yrkar bifall till utskottets hemställan i betänkande
            UbU19.
          </note>
          <note type="speaker">
            Anf. 20 EVA HEDKVIST PETERSEN (s)
          </note>
          <note>
            replik:
          </note>
          <note>
            Herr talman! Det har varit intressant att lyssna på
          </note>
          <note>
            Tuve Skånbergs anförande. Han har utvecklat frågan om kristen
            etik och västerländsk humanism mycket långt. Utifrån det jag nu
            har hört, måste jag fråga om Tuve Skånberg pratar för utskottsmajoriteten.
            Dessa tolkningar av det som står i läroplansdirektiven och av
            begreppet kristen etik och västerländsk humanism och dess innebörd
            för skolan, är de också utskottsmajoritetens tolkningar? I så
            fall vore det förvånande, eftersom
          </note>
          <note>
            Tuve Skånberg gick mycket långt.
          </note>
          <note>
            Det Tuve Skånberg försökte göra med sina citat var att säga att
            begrepp som solidaritet, jämlikhet och rättvisa har en mycket
            speciell innebörd inom den kristna etiken och att de kan tolkas
            på helt andra sätt inom andra livsåskådningsriktningar. Vi vet
            att samma ord kan tolkas olika. Men dessa ord och värderingar
            har tidigare förkommit i Lgr 80 och inte tolkats på annat sätt.
            Jag kan då inte förstå av vilken anledning man måste ha en speciell
            förankring av dessa begrepp och värderingar, när vi vet att det
            fungerat mycket bra med den läroplan vi har i den svenska skolan.
          </note>
          <note>
            Jag anser alltså inte att dessa begrepp behöver preciseras och
            att det har hänt något särskilt som gör att de måste preciseras.
            De citat som Tuve
          </note>
          <note>
            Skånberg anförde andas en misstro mot andra värderingsriktningar
            än just den kristna, och det kan vi inte ställa upp på. Det är
            också det vi vänder oss mot i läroplansdirektivens skrivningar.
            Vi menar att de ger utrymme för just sådana resonemang som Tuve
            Skånberg nu för, och det är mycket olyckligt.
          </note>
          <note>
            Sedan säger Tuve Skånberg att vi i Sverige redan nu är förankrade
            i kristen etik. Det är vi till mycket stor del, men den kristna
            etik som Tuve Skånberg talar om har kommit att få väldigt många
            uttryck.
          </note>
          <note>
            Den har under många tidsperioder, och även nu igen, kommit till
            uttryck på många sätt som jag definitivt inte kan ställa upp på.
            Den har t.ex.
          </note>
          <note>
            kommit till uttryck som abortmotstånd, en nedvärderande syn på
            kvinnor, en mycket strikt sexualmoral och att man pekar ut människor
            som inte har samma värderingar.
          </note>
          <note>
            Om man med uttrycket ''kristen etik och västerländsk humanism''
            även omfattar sådana värderingar, anser jag att dessa formuleringar
            för mycket långt. Jag vill än en gång fråga: Talar Tuve
          </note>
          <note>
            Skånberg för utskottsmajoriteten? Jag skulle vilja att han utvecklar
            sina synpunkter på vad jag nu har sagt.
          </note>
          <note type="speaker">
            Anf. 21 TUVE SKÅNBERG (kds) replik :
          </note>
          <note>
            Herr talman! Jag var anmodad att presentera kristdemokraternas
            uppfattning i denna fråga. Vi kristdemokrater är mycket nöjda
            med den sammanfattning av utskottets synpunkter som ordföranden
            Ann-Cathrine Haglund har givit. Jag menar att det i sak är samma
            synpunkter som jag har haft och att Ewa Hedkvist Petersen övertolkar
            vad jag har sagt.
          </note>
          <note>
            Ewa Hedkvist Petersen beskyllde kristdemokraterna för att misstro
            andra livsåskådningar. Jag vill här markera att jag har en annan
            mening än den hon gav uttryck för. Vi skiljer mellan religion,
            personlig konfession och bekännelse, den politiska etiken och
            de grundläggande värderingar som ett samhälle skall bygga på.
          </note>
          <note>
            Det är sant att många kristdemokrater har en kristen bekännelse.
            Det gäller dock inte alla. I mitt eget hemlän, Kristianstad län,
            samarbetar jag med en muslim i Klippan, och i vår riksdagsgrupp
            har vi en man av judisk bekännelse. Det finns också människor
            som inte omfattar någon kristen bekännelse. Vi frågar inte efter
            detta. Vi frågar:
          </note>
          <note>
            Omfattar du, åtminstone i huvuddrag, vår politik?
          </note>
          <note>
            Sedan kan man utifrån olika bakgrund säga ja till detta, och
            det kan uppenbarligen även en troende muslim eller jude göra.
          </note>
          <note>
            När det sedan gäller den kristna kulturen, kan det vara något
            för Ewa Hedkvist Petersen och oss andra att tänka på, att den
            fana som hänger här framme vid podiet faktiskt bär en kristen
            symbol.
          </note>
          <note>
            Korset är först och främst en kristen symbol. Så är det i flera
            länder, och åtminstone i de nordiska länderna. Länder sätter det
            man skattar högst som sin nationssymbol. Muslimerna i arabländerna
            har t.ex. en halvmåne och en stjärna. De gamla sovjetstaterna
            hade hammaren och skäran. I Japan har man den uppgående solen,
            osv.
          </note>
          <note>
            Vi har våra rötter i den kristna tron. Det år som vi nu har,
            år 1992, räknar vi efter kristendomens grundares födelse. Vare
            sig vi tycker om det eller inte är hela västerlandets kultur förankrad
            i den kristna kulturen.
          </note>
          <note type="speaker">
            Anf. 22 EWA HEDKVIST PETERSEN (s)
          </note>
          <note>
            replik:
          </note>
          <note>
            Herr talman! Det som utskottet har skrivit i betänkandet ger
            uppenbarligen utrymme för mycket olika tolkningar när det gäller
            läroplansdirektiven och svaret på motionen. Det tycker jag är
            mycket olyckligt. Det skapar osäkerhet i skolans värld och osäkerhet
            hos oss föräldrar om vilken värdemässig grund som skolan skall
            stå på och vilka uttryck detta kan få.
          </note>
          <note>
            Detta tycker jag inte är bra. När vi har en allmän skola med
            en mycket hög kvalitet, där de flesta föräldrar har sina barn,
            skall vi veta på vilken värdemässig grund skolan står. Det skapas
            nu en stor osäkerhet.
          </note>
          <note>
            Herr talman! Vi socialdemokrater tycker att det är mycket viktigt
            att slå fast att den svenska skolan skall vara öppen för alla
            barn och ungdomar på lika villkor. I skolan skall elever, lärare,
            skolledare och övrig personal arbeta tillsammans oberoende av
            religiös övertygelse. I dagens pluralistiska samhälle, med många
            olika religiösa inriktningar i
          </note>
          <note>
            Sverige, skulle det vara synnerligen olyckligt om den gemensamma
            skolan skulle ta ställning för en religiös övertygelse framför
            en annan, vilket vi anser att dessa direktiv öppnar dörrarna för.
            Tuve
          </note>
          <note>
            Skånbergs tolkningar är enligt min mening bevis för detta.
          </note>
          <note type="speaker">
            Anf. 23 TUVE SKÅNBERG (kds) replik:
          </note>
          <note>
            Herr talman! När Ewa Hedkvist Petersen läser snabbprotokollet
            kommer hon att upptäcka att det hon tillvitade majoriteten och
            i all synnerhet kristdemokratera aldrig sades och aldrig kommer
            att sägas.
          </note>
          <note>
            Självfallet skall det finnas olika religiösa övertygelser sida
            vid sida i skolan och människor som omfattar olika religioner.
            Det vi har tagit upp är den värderingsgrund som man utifrån olika
            grunder kan ställa upp för. Jag tycker med förlov sagt nästan
            att den här debatten nu trampar vatten.
          </note>
          <note type="speaker">
            Anf. 24 PETER KLING (nyd):
          </note>
          <note>
            Herr talman! Varje år drabbas omkring 30 000
          </note>
          <note>
            människor av hjärtinfarkt. Hälften av dessa, dvs.
          </note>
          <note>
            15 000, får hjärtstillestånd. Av dessa 15 000
          </note>
          <note>
            människor som får hjärtstillestånd får 10 000 detta utanför våra
            sjukhus, dvs. på gator, i hemmen, på fabriker och i affärer. Det
            inträffar tyvärr alltför ofta att vi medmänniskor till de 10 000
            som får dessa hjärtstillestånd inte ingriper, utan vi står handfallna
            och tittar på. Den hjälp vi ibland ger är oftast felaktig och
            leder till försämringar för dessa människor.
          </note>
          <note>
            Herr talman! Vad jag syftar till med denna redogörelse är att
            peka på att vi skulle kunna bli mycket bättre på detta område
            om vi införde ett obligatoriskt ämne i skolan där vi lär oss första
            hjälpen och hjärt- och lungräddning. Jag har talat med Röda korset
            om detta. Man sade där att av
          </note>
          <note>
            10 000 människor som dör av akut hjärtstillestånd skulle upp
            till 20 % gå att rädda.
          </note>
          <note>
            Jämför man t.ex. med trafiken -- där det dör 750
          </note>
          <note>
            människor om året, vilket är skrämmande högt --
          </note>
          <note>
            sätter vi där in stora resurser för att eventuellt spara
          </note>
          <note>
            20--30 liv om året. Här kan det på sikt handla om
          </note>
          <note>
            2 000 människor.
          </note>
          <note>
            Vi skulle inte kunna rädda 2 000 människor direkt, utan det handlar
            om någonting så fult som en dynamisk effekt. Det ger inte resultat
            förrän kanske om ett par, tre, fyra eller fem år, när de flesta
            svenskarna har börjat lära sig första hjälpen och hjärt- och lungräddning.
            Antalet dödsolyckor i trafiken skulle också nedbringas.
          </note>
          <note>
            Jag är helt övertygad om att en sådan här obligatorisk utbildning
            ger mycket stora besparingar åt staten på sikt. Den skulle starta
            i årskurs 8 eller 9 och innefatta omkring tio timmar per läsår,
            dvs. fem timmar per termin. Det är väl inte orealistiskt att införa
            ett sådant ämne i våra skolor.
          </note>
          <note>
            När jag talade med Röda korset om den här frågan, för fem månader
            sedan, tyckte man att ett sådant här förslag var oerhört sunt.
            Det är sunt förnuft, sade den kvinna jag talade med där. Hon frågade
            vid tre fyra tillfällen: Är du verkligen riksdagsledamot? Hon
            tyckte förmodligen att detta var för sunt för att jag skulle vara
            riksdagsledamot.
          </note>
          <note>
            Vi har nu chansen, mina damer och herrar, att rösta på en sund
            motion och införa första hjälpen och hjärt- och lungräddning som
            obligatoriskt ämne i våra skolor.
          </note>
          <note>
            Jag skulle vilja avsluta med de här orden: Det gäller livet.
          </note>
          <note>
            Med detta, fru talman, mynnar mitt yrkande ut i bifall till reservation
            nr 11, som gäller mom. 14.
          </note>
          <note type="speaker">
            Anf. 25 ÅKE CARNERÖ (kds):
          </note>
          <note>
            Fru talman! Skolan utgör en av de viktigaste grundstenarna i
            ett demokratiskt samhälle. Den ger den enskilda människan nödvändiga
            kunskaper och möjligheter att utvecklas som individ samt fostra
            henne till en demokratisk samhällsmedborgare.
          </note>
          <note>
            Politik är ju samhällsbyggande, och det börjar när vi bryr oss
            om vår nästa och inte enbart tänker på oss själva. Att då ägna
            skolan och elevernas utbildning särskild uppmärksamhet är självfallet
            mycket viktigt. Olika kulturer och nationer har i alla tider ytterst
            grundat sin existens och verksamhet på värderingar, normer och
            etik. Jag tror att de allra flesta människor håller med mig om
            att det alltså behövs ett sammanhållande band i samhällsbyggandet;
            en grundläggande värdegemenskap.
          </note>
          <note>
            I min motion Ub269 lyfter jag fram kristendomskunskapens roll
            för samhällets grundläggande värderingar och menar att den svenska
            skolan bör vara förankrad i kristen etik.
          </note>
          <note>
            Med kristen etik menar jag tre grundpelare:
          </note>
          <note>
            --den kristna människosynen, som ger alla människor ett absolut
            och lika värde,
          </note>
          <note>
            --den kristna broderskapstanken, som visar hur vi skall handla
            mot varandra såväl nationellt som internationellt och
          </note>
          <note>
            --den kristna förvaltarskapstanken, som betonar människans ansvar
            för sitt liv, för medmänniskorna och för naturen.
          </note>
          <note>
            Grunden för vårt lands sjuk- och åldringsvård, demokratiska styrelseskick
            och lagar har utgått från de kristna grundvärderingarna. De har
            alltså spelat en stor roll vid uppbyggandet av vårt demokratiska
            samhälle. Ordet samhälle betyder ''gemensam grund''. Just behovet
            av en fast, gemensam grund har inte minskat utan efterfrågas alltmer.
          </note>
          <note>
            Att överföra goda, sunda normer och värderingar till det uppväxande
            släktet är en av de mest primära uppgifterna som vuxenvärlden
            har. Hemmens och skolans roll är härvidlag oersättliga för samhället.
          </note>
          <note>
            Syftet att förankra svensk skola i kristen etik är inte något
            slags indoktrinering till en kristen bekännelse, som en del vill
            göra gällande.
          </note>
          <note>
            Religionsfriheten är grundläggande i kristdemokratisk ideologi,
            då det är en garanti för den enskilda människans personliga rättigheter
            och ett skydd mot alla former av diskriminiering.
          </note>
          <note>
            Det gäller i stället att förmedla våra västerländska värderingar
            för mänsklig samlevnad med utgångspunkt i kristen etik. Varför
            då? Jo, eleven får tidigt en referensram för olika frågor som
            möter i livet. Det blir lättare att visa förståelse för svaga,
            utsatta och minoritetsgrupper. Man får råd och vägledning både
            i det vardagliga livet och i synen på samhället. Att inpränta
            sådana attityder och värderingar som ett demokratiskt samhälle
            grundas på är nödvändigt, bl.a. med tanke på den våldsutveckling
            och den ökade främlingsfientlighet vi kan se. Att vara trygg i
            sitt kulturarv är en stor tillgång för ett lands medborgare.
          </note>
          <note>
            Ett samhälle med en skola förankrad i kristen etik har således
            en strävan att ge ungdomen en inre karta och kompass för att främja
            trivsel och trygghet i umgänget människor emellan.
          </note>
          <note>
            ''Kontrollen inuti människan'' minskar behovet av samhällskontroll
            människor emellan. Ju starkare grund, desto stabilare byggnad,
            dvs. desto stabilare samhälle.
          </note>
          <note>
            Många elever har bristfälliga kunskaper om det kristna kulturarvet
            och de kristna grundvärderingarna. Förutom att eleverna får en
            vag uppfattning om den kristna livsåskådningen leder detta till
            svårigheter att tolka stora delar av litteraturen, konsten och
            musiken. Huvudorsaken till bristen är den gradvisa nedskärningen
            av undervisningen i kristendomskunskap. För att komma till rätta
            med detta bör en garantera minimitid finnas för ämnet religionskunskap
            med huvudsaklig inriktning på kristendomskunskap.
          </note>
          <note>
            Dessutom bör satsningen ske vad gäller fortbildning för verksamma
            lärare och förstärkt utbildning för blivande lärare.
          </note>
          <note>
            Fru talman! I regeringens direktiv till läroplanskommittén finns
            riktlinjer i enlighet med min motion, varför jag yrkar bifall
            till hemställan i utbildningsutskottets betänkande nr 19.
          </note>
          <note>
            Fru talman! Jag vill här något också beröra min motion Ub270
            vad gäller en förstärkning av ämnet historia på mellanstadiet.
            Historia är ett viktigt ämne när det gäller att föra vårt kulturarv
            vidare men även när det gäller att belysa hur frihet, demokrati
            och mänskliga rättigheter är resultat av människors kamp. Den
            här kampen måste föras vidare till nästa generation. Bakgrunden
            till min motion är alla de yttringar av rasism och främlingsfientlighet
            som förekommit i vårt land.
          </note>
          <note>
            Speciellt oroande är om detta får fotfäste bland tonåringarna.
          </note>
          <note>
            Undervisningen i de samhällsorienterande ämnena, där historia
            ingår, skall enligt vår nuvarande läroplan för grundskolan ''hävda
            vår demokratis väsentliga värden och klart ta avstånd från allt
            som strider mot dessa''. Där sägs också att
          </note>
          <note>
            ''eleverna skall träna sig att söka orsaker till motsättningar
            och att bearbeta konflikter. Skolan skall hjälpa eleverna att
            förstå hur konflikter mellan enskilda människor, mellan grupper
            och stater uppstått i det förflutna och kan uppstå i dag, vilken
            grund konflikterna kan ha, hur de kan förebyggas och hur de kan
            lösas''.
          </note>
          <note>
            När det gäller rasism och främlingsfientlighet handlar dessa
            yttringar ofta om okunskap. Vissa extremistgruppers förnekanden
            av krigsårens avskyvärda judeutrotningar blev för mig en tydlig
            signal om att undervisningen i europeisk 1900-
          </note>
          <note>
            talshistoria borde förstärkas. Mitt förslag är att nuvarande
            kursplan i historia ändras, så att även tiden fram till våra dagar
            behandlas på mellanstadiet. Jag tror att den fortsatta undervisningen
            på högstadiet skulle gagnas av detta. Ju tidigare våra ungdomar
            får kunskap om andra världskriget och dess hemska förföljelser,
            desto lättare blir det för dem att ta avstånd från extrema rörelser.
            Kunskap om historiens största brott blir det främsta skyddet mot
            att förnekandet av detsamma sprider sig.
          </note>
          <note>
            Fru talman! Med hänsyn till den pågående läroplanskommitténs
            uppdrag yrkar jag även här bifall till hemställan i utbildningsutskottets
            betänkande nr 19.
          </note>
          <note type="speaker">
            Anf. 26 PETER KLING (nyd) replik:
          </note>
          <note>
            Fru talman! Kds talar ofta om medmänsklighet, värme mellan människor
            och livet. Det skulle väl inte vara så konstigt för kds att yrka
            bifall till motionen angående första hjälpen och hjärt- och lungräddning
            som obligatoriskt ämne i skolorna, där man uppenbarligen har en
            stor potential att rädda människoliv här i Sverige. Jag förmodar
            att kds besitter en stor portion sunt förnuft, och jag förväntar
            mig nästan att ni röstar på en så här bra och utarbetad motion.
          </note>
          <note type="speaker">
            Anf. 27 ÅKE CARNERÖ (kds) replik:
          </note>
          <note>
            Fru talman! Jag sitter inte i utbildningsutskottet, som Peter
            Kling är medveten om, och jag har inte följt diskussionen där.
            Jag kan säga att det även i kds finns mycket sunt förnuft. Det
            går naturligtvis att undervisa i de här viktiga livgivande frågorna
            utan att de införs som ett separat ämne, som jag förmodar att
            Peter Kling vill. Jag vet inte vad som sägs i motionen, och jag
            kan inte uttala mig så mycket mer om det här. Själv har jag som
            lärare undervisat i frågorna, och de är mycket viktiga, men de
            ideella rörelserna kan göra en mycket stor insats på detta område.
          </note>
          <note type="speaker">
            Anf. 28 PETER KLING (nyd) replik:
          </note>
          <note>
            Fru talman! Jag har talat med en hel del av de ideella rörelserna,
            och samtliga har sagt att det här är en bra idé och att de vill
            ha detta som ett obligatoriskt ämne i skolan. Jag har talat med
            Röda korset, Livräddningssällskapet och flera andra organisationer.
            Som vanligt i denna kammare sopas alla bra idéer under mattan
            på något mystiskt sätt --
          </note>
          <note>
            tyvärr.
          </note>
          <note type="speaker">
            Anf. 29 ÅKE CARNERÖ (kds) replik:
          </note>
          <note>
            Fru talman! De frågor som Peter Kling för fram finns naturligtvis
            inom orienteringsämnena, och det är där man undervisar om dem.
            Jag har ofta upplevt att det är många saker som skall rymmas i
            den svenska skolan, t.ex. trafik, och detta är naturligtvis ett
            viktigt ämne. I takt med samhällsutvecklingen kommer allt fler
            ämnen att krävas. Jag finner det bäst, utan att ha förankrat det
            i min grupp, att nuvarande ordning råder.
          </note>
          <note type="speaker">
            Anf. 30 JAN JENNEHAG (v):
          </note>
          <note>
            Fru talman! Vänsterpartiets talesman i utbildningsfrågor är på
            grund av sjukdom förhindrad att delta i debatten i dag. Jag skall
            fatta mig synnerligen kort.
          </note>
          <note>
            Vänsterpartiet står självfallet bakom de uppfattningar som framförs
            i meningsyttringen till betänkandet, men jag nöjer mig med att
            yrka bifall till den del som gäller elevinflytandet, dvs. mom.
            5
          </note>
          <note>
            i hemställan.
          </note>
          <note type="speaker">
            Anf. 31 EWA HEDKVIST PETERSEN (s):
          </note>
          <note>
            Fru talman! Jag har begärt ordet bara för att underlätta kammarens
            arbete, och jag vill ändra mitt yrkande om bifall till reservationer.
          </note>
          <note>
            Jag yrkar bifall till de socialdemokratiska reservationerna 1,
            6, 8 och 12. I övrigt stöder vi naturligtvis våra reservationer,
            men jag yrkar inte bifall till dem nu.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 1 (gemensamt måldokument för barnomsorg och skola)
          </note>
          <note>
            Utskottets hemställan bifölls med 170 röster mot
          </note>
          <note>
            129 för reservation 1 av Lena Hjelm-Wallén m.fl. 2
          </note>
          <note>
            ledamöter avstod från att rösta.
          </note>
          <note>
            Mom. 5 (elevinflytande i skolan)
          </note>
          <note>
            Utskottets hemställan bifölls med 243 röster mot 14
          </note>
          <note>
            för meningsyttringen av Björn Samuelson i motsvarande del. 40
            ledamöter avstod från att rösta.
          </note>
          <note>
            Mom. 7 (skolans förankring i den kristna etiken)
          </note>
          <note>
            Utskottets hemställan bifölls med 169 röster mot
          </note>
          <note>
            130 för reservation 6 av Lena Hjelm-Wallén m.fl. 1
          </note>
          <note>
            ledamot avstod från att rösta.
          </note>
          <note>
            Mom. 10 (ämnena hemkunskap, slöjd och barnkunskap i timplanen
            för grundskolan)
          </note>
          <note>
            Först biträddes reservation 8 av Lena Hjelm-Wallén m.fl. med
            131 röster mot 25 för utskottets hemställan med godkännande av
            motiveringen i reservation 9 av Stefan Kihlberg. 145 ledamöter
            avstod från att rösta.
          </note>
          <note>
            Härefter bifölls utskottets hemställan med godkännande av utskottets
            motivering med 152
          </note>
          <note>
            röster mot 129 för reservation 8 av Lena Hjelm-
          </note>
          <note>
            Wallén m.fl. 20 ledamöter avstod från att rösta.
          </note>
          <note>
            Mom. 12 (slopande av hemspråksundervisningen)
          </note>
          <note>
            Utskottets hemställan bifölls med 276 röster mot 23
          </note>
          <note>
            för reservation 10 av Stefan Kihlberg. 1 ledamot avstod från
            att rösta.
          </note>
          <note>
            Mom. 14 (obligatorisk undervisning i första hjälpen m.m.)
          </note>
          <note>
            Utskottets hemställan bifölls med 278 röster mot 22
          </note>
          <note>
            för reservation 11 av Stefan Kihlberg. 1 ledamot avstod från
            att rösta.
          </note>
          <note>
            Mom. 19 (direktiven till betygsberedningen)
          </note>
          <note>
            Utskottets hemställan bifölls med 169 röster mot
          </note>
          <note>
            118 för reservation 12 av Lena Hjelm-Wallén m.fl.
          </note>
          <note>
            12 ledamöter avstod från att rösta.
          </note>
          <note>
            Mom. 20 (principer för ett nytt betygssystem)
          </note>
          <note>
            Utskottets hemställan bifölls med 276 röster mot 21
          </note>
          <note>
            för reservation 13 av Stefan Kihlberg.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Meddelande om dagens föredragningslista
          </note>
          <note type="speaker">
            Anf. 32 TALMANNEN:
          </note>
          <note>
            Det är uppenbart att vi inte hinner slutföra debatten i följande
            ärende, utbildningsutskottets betänkande nr 20, före de val som
            skall företas kl. 14.00 och den därpå följande frågestunden.
          </note>
          <note>
            Med hänsyn till det stora antalet frågor kommer den avbrutna
            ärendedebatten att fortsätta först i morgon kl. 9.00.
          </note>
          <note>
            5 § Lärarutbildningen
          </note>
          <note>
            Föredrogs
          </note>
          <note>
            utbildningsutskottets betänkande
          </note>
          <note>
            1991/92:UbU20 Lärarutbildningen (prop.
          </note>
          <note>
            1991/92:75 och 1991/92:100 delvis).
          </note>
          <note type="speaker">
            Anf. 33 LENA HJELM-WALLÉN (s):
          </note>
          <note>
            Fru talman! Jag noterar att utbildningsminister Per
          </note>
          <note>
            Unckel finns i kammaren. Eftersom detta, såvitt jag vet, är första
            gången som Per Unckel efter snart åtta månader som utbildningsminister
            deltar i kammarbehandlingen av ett betänkande från utbildningsutskottet,
            vill jag hälsa honom välkommen.
          </note>
          <note>
            Fru talman! Läraryrket är ansvarsfullt och svårt.
          </note>
          <note>
            Lärarna måste därför tillförsäkras bästa möjliga kompetens genom
            sin yrkesutbildning.
          </note>
          <note>
            För ett framgångsrikt arbete tillsammans med eleverna krävs förmåga
            till inlevelse i barns och ungdomars situation och deras utveckling
            liksom god insikt i inlärningsprocessen. Lärarna måste självfallet
            ha goda kunskaper i de ämnen eller kunskapsområden som skolarbetet
            avser och en pedagogisk-metodisk förmåga, så att de kan dela med
            sig av sina kunskaper och organisera elevernas kunskapsinhämtande
            arbete på bästa sätt.
          </note>
          <note>
            I lärarutbildningsdebatten brukar ständigt behovet av djupa ämneskunskaper
            framhållas, och visst är goda ämneskunskaper viktiga. Men hur
            djupa dessa akademiska kunskaper än är kan de dock aldrig uppväga
            brister i kunskaper om barn och ungdom, om deras sociala och kulturella
            situation, om deras utveckling och inlärning. Men här gäller också
            vice versa.
          </note>
          <note>
            När vi i dag skall fatta beslut om lärarutbildningen menar jag
            att respekten för kunskapen om läraryrket, lärarprofessionalismen,
            borde vägleda oss. Tyvärr gör nu den borgerliga utskottsmajoriteten
            med aktivt stöd från Ny demokrati medvetna avsteg från detta.
          </note>
          <note>
            I detta betänkande föreslås att en inom utbildningsdepartementet
            snabbt ihopkommen ämneslärarutbildning återinförs. Jämfört med
            dagens grundskollärarutbildning kommer den nya parallella utbildningen
            att försvåra för lärarna att under sin utbildning skaffa sig den
            nödvändiga lärarkompetensen.
          </note>
          <note>
            -Den egentliga lärarutbildningen blir alldeles för kort, bara
            ett år.
          </note>
          <note>
            -Ämnesstudierna skall ligga åtskilda från den egentliga lärarutbildningen.
          </note>
          <note>
            -De akademiska ämnena behöver inte ha något inbördes samband
            vare sig under studietiden eller i skolarbetet.
          </note>
          <note>
            Vi Socialdemokrater menar att det är oförsvarligt att locka studerande
            till en utbildningsgång som helt klart ger ett sämre yrkeskunnande
            än den lärarutbildning som nu fungerar inom högskolan.
          </note>
          <note>
            Kritiken mot regeringsförslaget har varit hård i praktiskt taget
            hela skolsamhället. I ett brev från grundskollärarlinjen i Kristianstad
            skriver Sofie
          </note>
          <note>
            Näslund:
          </note>
          <note>
            ''För att lyckas med att baka ett bröd måste alla ingredienserna
            vara med i degen. Jästen kan inte läggas på i efterhand som någon
            sorts dekoration.
          </note>
          <note>
            Unckels förslag med ett fristående sista pedagogiskt år efter
            alla ämnesstudierna, tror vi endast skulle få en sådan dekorativ
            effekt.''
          </note>
          <note>
            Just detta är vad alla framhåller: Lärarutbildningen måste vara
            en yrkesutbildning. ''Lärarkunskaperna hör så intimt samman med
            hur man tillägnar sig ämnesstoffet'', som Sofie skriver.
          </note>
          <note>
            Av detta och många andra brev framgår att de studerande är nöjda
            med den nuvarande grundskollärarutbildningen. Den är bara fyra
            år gammal, och visst kan också denna utbildning förbättras. Vi
            har t.ex. i den socialdemokratiska motionen framfört att engelska
            borde ingå som obligatoriskt ämne inom utbildningen med inriktning
            mot årskurserna 1--7.
          </note>
          <note>
            Men den grundläggande strukturen måste bestå.
          </note>
          <note>
            Det ställer nästa alla berörda upp på. Det gäller studerande,
            lärarutbildare, lärare, skolledare och de båda lärarorganisationerna.
            Inte minst viktigt är att en omfattande forskning ger stöd åt
            den uppläggning som den nuvarande lärarutbildningen har.
          </note>
          <note>
            Utbildningsminister Unckel däremot tror sig veta bättre. Som
            ny minister drog han sig genast till minnes att Moderaterna och
            Folkpartiet hade varit emot den nuvarande lärarutbildningen --
            alltså snabbt fram med ett nytt förslag som motsvarar den gamla
            övergivna ämneslärarutbildningen.
          </note>
          <note>
            Nu kunde inte utbildningsministern löpa linan ut och helt avskaffa
            den nuvarande lärarutbildningen.
          </note>
          <note>
            Kompromissen i koalitionsregeringen blev att en ny, parallell
            lärarutbildning skall införas. Den nuvarande grundskollärarutbildningen
            får i nåder vara kvar. Men det är alldeles klart var utbildningsministern
            har sin lojalitet.
          </note>
          <note>
            Unckelska uttalanden om att nu skulle åter lärare få goda ämneskunskaper
            genom lärarutbildningen retade upp många i skolsamhället. Det
            uppfattades så, att den nuvarande utbildningen dömdes ut, trots
            att den är så ny att den första kullen utbildade lärare med inriktning
            mot årskurserna 4--9 inte blir klar med sin utbildning förrän
            i december 1992.
          </note>
          <note>
            Den utvärdering som sker på regeringens uppdrag skall vara färdig
            först till hösten.
          </note>
          <note>
            Att inte vilja ta reda på hur verkligheten ser ut, att inte invänta
            utvärderingen och att inte lyssna till utbildare, forskare och
            studerande utan i ideologiskt nit trampa på i uppkörda spår är
            en föga respektingivande attityd hos en utbildnings- och forskningsminister.
          </note>
          <note>
            Den socialdemokratiska inställningen är att lärarutbildningen
            måste grundas på forskning och erfarenhet från dagens grundskola.
          </note>
          <note>
            Vår slutsats är att lärarutbildningen måste vara en yrkesutbildning
            av hög kvalitet, där goda ämneskunskaper vävs samman med ett omfattande
            pedagogiskt-metodiskt kunnande. I den nuvarande grundskollärarutbildningen
            är detta en kungstanke. Därigenom får de lärarstuderande integrera
            kunskap i ämnesområden med hur denna kunskap skall kunna levandegöras
            i skolarbetet.
          </note>
          <note>
            Det är ju så man grundlägger verklig lärarprofessionalism.
          </note>
          <note>
            Jag beklagar att alla borgerliga partier i dag ställer upp bakom
            en gammaldags ämneslärarutbildning, där man särskiljer ämneskunskaper
            från det pedagogiska kunnandet. Den egentliga lärarutbildningen
            blir med det borgerliga förslaget alldeles för kort för att lärarna
            skall klara det ansvarsfulla arbetet att leda elevernas arbete
            att skaffa sig kunskap och färdigheter och bidra till elevernas
            sociala fostran.
          </note>
          <note>
            Den snabbt framkastade idén om att lärarna först efter en tids
            tjänstgöring skulle få certifikat som behörig lärare får väl närmast
            ses som ett erkännande av att lärarutbildningen, som den nu skall
            genomföras, inte kommer att ge tillräckliga kunskaper.
          </note>
          <note>
            Vi socialdemokrater anser att lärarutbildningen måste ge sådana
            kunskaper att den leder till lärarbehörighet. Det är en naturlig
            uppgift för den utbildande högskolan att bedöma den blivande lärarens
            lämplighet och kompetens för lärararbetet. Därför avvisar vi idén
            om lärarcertifikat.
          </note>
          <note>
            Fru talman! Jag tycker att det är litet trist att
          </note>
          <note>
            Centern genom att säga ja till den borgerliga utskottsmajoritetens
            förslag böjer sig för ett moderat skoltänkande. Glädjande nog
            finns det fortfarande någon centerpartist som håller fast vid
            tidigare centeråsikter. Jag kommer med intresse att senare lyssna
            till Christina Linderholm. I hennes motion framgår, liksom i vår
            reservation, hur illa det föreslagna ämneslärarsystemet passar
            in i dagens skolverklighet.
          </note>
          <note>
            Det är ofrånkomligt att lärare med smala ämneskombinationer --
            här är även enämneslärare möjligt -- även måste undervisa i andra
            ämnen än de ämnen som de har fått utbildning för. Problemet med
            kvackning, som det har kallats i skolsamhället, blir då mycket
            tydligt. Det problemet kan inte vara obekant bland utbildningspolitikerna.
          </note>
          <note>
            Ambitionen om ämnesfördjupning i något ämne leder till ämnesförflackning
            i andra ämnen.
          </note>
          <note>
            Allvarligast blir detta i glesbygden där skolorna är små.
          </note>
          <note>
            Lärarutbildning med smala ämneskombinationer gör både skolan
            och lärarna en otjänst.
          </note>
          <note>
            Jag har förstått att delar av utskottsmajoriteten inte är helt
            tillfreds med propositionen. I betänkandet omnämns den av Per
            Unckel så omhuldade utbildningen som en ''alternativ'' utbildning.
          </note>
          <note>
            Argument om att kunna öka rekryteringen genom den här utbildningsmodellen
            har skjutits i förgrunden i betänkandet till skillnad från i propositionen.
          </note>
          <note>
            Av betänkandet framgår också att vi socialdemokrater inte alls
            är låsta inför tanken att öppna grunskollärarutbildningen också
            för andra än de som från början av sina studier vill gå denna
            utbildning.
          </note>
          <note>
            Vi vill särskilt framhålla att mycket kan göras för att underlätta
            för förskollärare och fritidspedagoger att vidareutbilda sig som
            grundskollärare. Också de som i dag tjänstgör i skolan utan lärarutbildning
            bör erbjudas vidareutbildning för att få behörighet som grundskollärare.
            Detta gäller t.ex. många hemspråkslärare.
          </note>
          <note>
            En annan grupp utgörs av dem som vill sadla om efter en tids
            högskolestudier helt utanför lärarutbildningen. Deras intresse
            av skolan skall naturligtvis tas till vara. Det kan ske genom
            generösa regler för tillgodoräknande av tidigare ämnesstudier.
            Den här typen av s.k. sneddning finns redan inom lärarutbildningen.
            Vi socialdemokrater är öppna för att den kan utökas ytterligare.
            Den här vägen kan man kanske också få in människor med annan yrkesbakgrund
            i skolan.
          </note>
          <note>
            Man kan underlätta för dem att skaffa sig en förkortad lärarutbildning.
            Allt detta görs då i avsikt att vidga rekryteringen till lärarutbildningen.
          </note>
          <note>
            Inom den nuvarande grundskollärarutbildningen finns en stor flexibilitet
            och mångfald. De förbättringar som behöver göras kan i huvudsak
            göras inom resp. högskola genom den mycket stora frihet som finns
            i högskolesystemet.
          </note>
          <note>
            Det hade varit en sak om en alternativ väg till nuvarande utbildning
            hade föreslagits i propositionen, dvs. att ventilen för att ta
            in sökande genom s.k. sneddning hade vidgats. Det är en helt annan
            sak när utbildningsministern tydligt ifrågasätter och klassar
            ner den nuvarande utbildningen samt tillskapar en ny starkt kritiserad
            ämneslärarutbildning.
          </note>
          <note>
            Därigenom blåser regeringen till strid kring en historisk skolideologisk
            skiljelinje: utvecklandet av folkskolan/grundskolan eller fasthållandet
            vid den gamla realskolemodellen.
          </note>
          <note>
            Vi socialdemokrater avvisar det moderata bakåtsträveriet som
            i dag alla borgerliga partier dessvärre ställer upp bakom. För
            oss är det självklart att slå vakt om grundskolan och därmed grundskollärarutbildningen.
          </note>
          <note>
            Fru talman! Bland våra reservationer nöjer jag mig med att yrka
            bifall till nr. 1, 2, 5 och 7.
          </note>
          <note type="speaker">
            Anf. 34 MARGITTA EDGREN (fp):
          </note>
          <note>
            Fru talman! Att satsa på skolan och högre utbildning för att
            stärka Sverige som kunskapsnation är en viktig del i regeringsprogrammet.
            Före tillträdet skrev den nya regeringen att målsättningen är
            att vi skall få
          </note>
          <note>
            Europas bästa skola här i Sverige. Som ett led i förverkligandet
            av detta mål har regeringen lagt fram den nu aktuella propositionen
            om parallell eller alternativ lärarutbildning för årskurserna
            4--9.
          </note>
          <note>
            Som inledning vill jag rekommendera skeptiska åhörare att studera
            produktivitetsutredningens huvudbetänkande Drivkrafter för produktivitet
            och välstånd. Där beskrivs och analyseras centrala problem för
            utvecklingen av välstånd i landet.
          </note>
          <note>
            Utbildning är en av de välståndsbildande krafterna.
          </note>
          <note>
            Utredningen skriver att trots stora och ökande resurser har kvaliteten
            i utbildningssystemet inte ökat i förhållande till insatserna.
            Utredningen ger en rad förslag till hur utbildningssystemet kan
            förbättras för att eleverna med självförtroende skall kunna ta
            sig an framtidens problem.
          </note>
          <note>
            Utredningen tar upp behovet av lärare med ökad kunskap och kompetens.
            Skolan måste vara tydligare i sina kunskapskrav. Skolans pedagogik
            måste följas och utvärderas i internationella jämförelser.
          </note>
          <note>
            Skolans lärare kan ju genom sitt sätt att förhålla sig till eleverna
            och använda sina egna kunskaper inspirera och uppmuntra eleverna
            till ett aktivt och livslångt lärande. Samtidigt kan de tyvärr
            också bidra till att elever lämnar skolan med dåliga kunskaper
            och en vag obehagskänsla inför något man aldrig riktigt förstod
            eller kunde tillgodogöra sig.
          </note>
          <note>
            Olika barn och ungdomar har olika förutsättningar.
          </note>
          <note>
            Skolan skall ge utrymme för dessa olikheter och ta sig an alla
            elever och vara en motkraft till sociala, ekonomiska och kulturella
            skillnader i grundförutsättningarna.
          </note>
          <note>
            Det innebär att lärarna måste vara på det klara med sina egna
            grundvärderingar och samtidigt vara lojala mot samhällets, som
            de uttrycks i läroplanen.
          </note>
          <note>
            Vi lever t.ex. i ett samhälle med religionsfrihet, vilket självfallet
            innebär att människor med olika tro och livsåskådningar är lärare
            i svenska skolor.
          </note>
          <note>
            Barns olika behov innebär också att en skola och en lärare som
            är bra för vissa elever kan vara dålig för andra elever. Därför
            är det viktigt att föräldrar och elever har reell valfrihet att
            välja skola. Men de grundläggande värderingarna som förmedlas
            i skolan är oberoende av vilken huvudman som driver skolan.
          </note>
          <note>
            Sveriges konkurrenskraft avgörs inte endast av elitens prestationer
            utan i hög grad av kompetensen hos flertalet i befolkningen. För
            att nå en hög kompetens måste lärarförsörjningen och lärarnas
            betydelse för elevernas möjligheter och lust att som vuxna söka
            nya kunskaper och erfarenheter poängteras som de nyckelfaktorer
            de faktiskt är.
          </note>
          <note>
            Därför är livserfarenhet, social kompetens, pedagogisk variationsrikedom
            utövad av ämneskompetenta lärare med olika bakgrunder viktigt
            för att nå målet uttryckt som: Europas bästa skola.
          </note>
          <note>
            Till dessa argument för en parallell, alternativ lärarutbildning
            kommer att behovet av att utbilda lärare framöver kommer att öka.
            Detta har flera orsaker. Pensionsavgångarna ökar i antal, barnkullarna
            blir större, den flexibla skolstarten kommer troligtvis att kräva
            fler lärare, och undervisningsskyldigheten för vissa lärare har
            minskat. Till detta kommer något som riksdagen säkert är helt
            enig om, nämligen att vi får en skola av hög kvalitet endast om
            vi har lärare som har lärarutbildning; det finns ju faktiskt fortfarande
            skolor som har outbildade lärare som vikarier.
          </note>
          <note>
            När skolorna inom och utom det offentliga skolsystemet nu har
            möjlighet att profilera sig kommer det att visa sig att lärare
            -- olika lärare --
          </note>
          <note>
            kompletterar varandra på ett för eleverna konstruktivt sätt.
            Den aktuella propositionen erbjuder flera olika vägar till läraryrket.
          </note>
          <note>
            Gemensamt för dem alla är att de ger läraren en klar yrkesroll
            som lärare. Att som elev i skolan ha lärare som har både ämneskunskaper
            och erfarenheter från arbetslivet bidrar till variation och mångfald
            i undervisningen, och det kan ge en reell verklighetsanknytning.
            Att dessa personer också kommer att vara litet äldre -- erfarenhet
            tar ju som bekant tid att uppnå -- är ingen nackdel.
          </note>
          <note>
            Den lärare som kan krydda sin undervisning med egna erfarenheter
            har alla möjligheter att fånga elevernas intresse.
          </note>
          <note>
            Med detta anser jag mig delvis ha bemött reservation 1.
          </note>
          <note>
            I betänkandet behandlas en rad motioner med argument mot en alternativ
            lärarrekrytering, t.ex.
          </note>
          <note>
            att det på universitet och högskolor inte finns någon
          </note>
          <note>
            60-poängskurs i svenska för den som vill bli lärare i årskurs
            4--9. Samma problem gäller i andra ämnen, t.ex. matematik och
            samhällskunskap. Detta är en korrekt invändning, men utskottets
            majoritet är övertygad om att högskolorna kommer att utveckla
            sitt kursutbud på ett varierat sätt i samarbete och/eller integrerat
            med lärarutbildningen. Detta skriver vi också i betänkandet liksom
            att vi tycker att regeringen bör följa utvecklingen vad gäller
            högskoleämnenas relevans för undervisningen i skolan. Jag menar
            att reservationerna 3 och 7 är bemötta med vad jag nu har sagt.
          </note>
          <note>
            I debatten har ett mer nyanserat och odogmatiskt synsätt redovisats
            i en artikel, med bl.a. förre utbildningsminister Bengt Göransson
            som medförfattare. Bengt Göransson beklagar i artikeln att lärarutbildningen
            för grundskolan har blivit en politisk stridsfråga, och han är
            varken upprörd eller orolig över den alternativa, parallella lärarutbildningen,
            snarare tvärtom. Han efterlyser nyanseringar i fråga om denna
            utbildning, och jag kan inte annat än instämma i vad han säger,
            nämligen att lärarutbildningsutredningen från
          </note>
          <note>
            1974, den s.k. LUT 74, inte får vara sista ordet för hur en lärarutbildning
            för 2000-talet skall vara organiserad. Bengt Göransson skriver
            också i artikeln att morgondagens skola behöver rekrytera lärare
            utifrån en väsentligt bredare bas än vad den nuvarande kan åstadkomma,
            och han anser därför att en framtida lärarutbildning bör ha ett
            flertal ingångar medan slutmålet skall vara konkret och väl definierat.
          </note>
          <note>
            Även jag är övertygad om att alternativa vägar till läraryrket
            kommer att attrahera människor som annars hade gått läraryrket
            förbi. Nu får de möjlighet att bli lärare genom att göra det valet
            något senare i livet.
          </note>
          <note>
            Det är beklagligt att Socialdemokraterna är så fasta i övertygelsen
            att den nuvarande utbildningen är den enda tänkbara för framtiden.
            Jag anser att de inte ser skogen för bara träd.
          </note>
          <note>
            I Socialdemokraternas och Vänsterpartiets reservation 1 anförs
            också att forskningen ger starkt stöd åt grundskollärarutbildningen
            i den form den nu bedrivs. Sanningen är ju att de första kullarna
            av den pågående lärarutbildningen för årskurserna 4--
          </note>
          <note>
            9 ännu inte är utexaminerade, och därmed finns det väl inte heller
            någon forskning som säger att den är överlägsen all annan lärarutbildning.
            Jag är emellertid även utan stöd av forskningsresultat övertygad
            om att den utbildning som finns för årskurserna 4--9 är bra, men
            den blir ju inte sämre av att det kommer att finnas en alternativ,
            parallell utbildning.
          </note>
          <note>
            Helt klart är att bra lärare behöver teoretiska kunskaper liksom
            pedagogiska, didaktiska och praktiska. Att som enda sanning påstå
            att dessa kunskaper måste inhämtas varvade för att resultatet
            skall bli en bra lärare är enligt min mening inte trovärdigt.
            Det var väl det
          </note>
          <note>
            Socialdemokraterna och vänstern hade på känn när de samtidigt
            i reservation 4 vill att regeringen skall ge förslag som visar
            större generositet vid tillgodoräknandet av andra högskolestudier.
            Det är ju precis vad detta betänkande handlar om, och det går
            inte, vänner, att sitta på två stolar samtidigt.
          </note>
          <note>
            Utskottet skriver också tydligt i betänkandet att den praktiska
            pedagogiska utbildningen om 40
          </note>
          <note>
            poäng är den egentliga lärarutbildningen, att i den skall ingå
            de moment som krävs för att ge ämnesutbildningen en didaktisk
            inriktning och att den är samlad till en helhet som skall ligga
            sist i ett fritt valt utbildningsprogram. Detta gäller både den
            alternativa utbildningen till grundskollärare för årskurserna
            4--9 och utbildningen av gymnasielärare.
          </note>
          <note>
            Jag tror på en skola som har lärare med olika bakgrund och erfarenheter
            och att det är just olikheterna som bidrar till lärarnas professionalism,
            säkerställer kvalitet och ger utrymme för pedagogisk variation.
          </note>
          <note>
            Om propositionens text om lärarcertifikat var ett förslag eller
            inte har i utskottet varit föremål för tolkningar. Departementet
            och jurister menar att inget förslag förts fram, och därmed fanns
            heller ingen anledning att här diskutera frågan. Skulle certifikat
            i framtiden bli aktuellt har utskottet försäkrat sig om att ett
            eventuellt förslag framställs till riksdagen. Därmed kunde reservation
            5 ha varit oskriven, eftersom det inte fanns något förslag till
            lärarcertifikat.
          </note>
          <note>
            Vad gäller reservation 8 om lärarförsörjningen vid små skolor
            i glesbygd kan jag inte förstå att den alternativa, parallella
            lärarutbildningen för årskurserna 4--9 skall vara ett så avgörande
            hot. Vi såg ju på utskottsresan i Östersundstrakten en glesbygdsskola
            som innehöll samlokaliserat grundskolans högstadium, gymnasieklasser
            och komvux. En lärare för årskurserna 4--9, utbildad antingen
            enligt den nuvarande eller enligt den nu aktuella, alternativa
            gången, passar väl inte sämre i den skolan. Glesbygdens lärarbrister
            har andra orsaker och förvärras inte av de förslag vi nu diskuterar.
            Jag tror tvärtom att bristerna kanske till viss del kan avhjälpas.
          </note>
          <note>
            I propositionen tar regeringen upp problemen med att få lärare
            till olika specialpedagogiska utbildningar och anger att en översyn
            behöver göras. Därmed anser utskottet att det är helt klart att
            regeringen har uppmärksammat problemet och att man kommer att
            söka lösningar på det och presentera dem för riksdagen. Detta
            tror tydligen varken Socialdemokraterna eller Vänsterpartiet på
            utan har i stället tillsammans skrivit reservation 10
          </note>
          <note>
            med en text som är nästan identisk utskottets -- jag kan i alla
            fall inte se någon avgörande skillnad.
          </note>
          <note>
            En rektorsutbildning av bra beskaffenhet är viktig, och därför
            skall staten garantera att sådan finns.
          </note>
          <note>
            Däremot kan vi inte tvinga kommunerna att använda sig av den,
            dvs. att göra den obligatorisk.
          </note>
          <note>
            När staten nu ställer en bra rektorsutbildning till förfogande,
            förutsätter vi i utskottet att den blir så attraktiv för rektorerna
            att de som så önskar får möjlighet att gå utbildningen. Men eftersom
            det är kommunernas ansvar att nationella mål uppnås, bör de själva
            få avgöra vilken utbildning rektorerna skall ha, för att de skall
            kunna både leda den pedagogiska utvecklingen och ta personal-
            och ekonomiansvar. Jag yrkar avslag på reservation 12
          </note>
          <note>
            om obligatorisk rektorsutbildning och på
          </note>
          <note>
            Vänsterpartiets krav på att staten inte alls skall engagera sig
            i frågan.
          </note>
          <note>
            Högskolan för lärarutbildning i Stockholm behöver nya gemensamma
            lokaler, men framför allt behöver den besked om sin nya framtida
            lokalisering.
          </note>
          <note>
            Besked ges nu. Den skall ligga kvar i Stockholm och inte flytta
            till Södertälje. Det finns och fanns skäl för båda alternativen,
            Stockholm och
          </note>
          <note>
            Södertälje, men utskottet anser att argumenten för
          </note>
          <note>
            Stockholm är goda och att planeringen måste sättas i gång fortast
            möjligt.
          </note>
          <note>
            Socialdemokraterna och Vänsterpartiet anser att argumenten för
            Södertälje är bättre och förordar det i reservation 14.
          </note>
          <note>
            Till sist, fru talman, är utskottet enigt i en rad frågor, t.ex.
            när det gäller avvecklingen av ämneslärarlinjen, i och med inrättandet
            av en 40
          </note>
          <note>
            poängs praktisk- pedagogisk utbildning för gymnasielärare.
          </note>
          <note>
            Vi i utskottet är också eniga i synen på engelska och behovet
            av engelsklärare i grundskolan.
          </note>
          <note>
            Vi är eniga om behovet av att rekrytera lärare i ämnena slöjd,
            hemkunskap och barnkunskap.
          </note>
          <note>
            Vi är eniga om den framtida vårdlärarutbildningen och möjligheten
            att utbilda vårdlärare på distans.
          </note>
          <note>
            Vi är eniga om och vill betona vikten och behovet av lektorer
            i gymnasieskolan.
          </note>
          <note>
            Vi är eniga om att det skall finnas kvar en folkhögskollärarutbildning
            och att den skall ligga kvar i Linköping. Inom parentes sagt fanns
            det inget förslag i propositionen om motsatsen.
          </note>
          <note>
            Vi är också eniga om att musiklärarutbildningen i
          </note>
          <note>
            Arvika kan ta in flera studenter under förutsättning att man
            kan hålla sig inom de ekonomiska ramarna.
          </note>
          <note>
            Fru talman! Med det anförda yrkar jag bifall till hemställan
            i dess helhet i utbildningsutskottets betänkande 20 och avslag
            på samtliga reservationer.
          </note>
          <note>
            Anf. 35 LENA HJELM-WALLÉN (s)
          </note>
          <note>
            replik:
          </note>
          <note>
            Fru talman! Margitta Edgren ifrågasätter om det finns forskning
            som talar för nuvarande grundskollärarutbildning och dess uppläggning.
            Jag tycker att det är ganska avslöjande att Margitta
          </note>
          <note>
            Edgren frågar om det. Man kan läsa nästan vilken forskare som
            helst inom skolforskningsområdet för att se vad de önskar, och
            de önskar nästan entydigt just denna varvade utbildning som ger
            kunskap i ämnet, hur man lär ut ämnet och hur inlärningsprocessen
            fungerar.
          </note>
          <note>
            Det var inte så länge sedan som det fanns en artikel i Lärartidningen
            av Sixten Marklund, professor i pedagogik. I artikeln går han
            igenom vad som behövs. Hans slutsats är: Utbildningsministern
            är på väg att föreslå en ämneslärarutbildning som skall ge oss
            fler adjunkter i grundskolan. Därmed återskapar han problem som
            steg för steg lösts under lärarutbildningens långa historia. Vad
            skolan behöver är i stället de breda grundskollärarna.
          </note>
          <note>
            Det är på detta sätt det är. Därmed inte sagt att vi skall ha
            en utbildning som består av en enda form.
          </note>
          <note>
            Så är det inte heller i dag. Vi har 21 olika utbildningslinjer
            för grundskollärare på över 20
          </note>
          <note>
            utbildningsenheter. De är sinsemellan ganska olika. Denna mångfald
            och flexibilitet skall vi ha.
          </note>
          <note>
            Med hjälp av Bengt Göransson försöker Margitta
          </note>
          <note>
            Edgren utså split emellan oss främst när det gäller den vidgade
            rekryteringen. Men, kanske just mot den bakgrunden, lade jag ganska
            stor vikt vid det i mitt anförande. Jag visade vilka möjligheter
            det finns att vidga rekryteringsbasen redan i dag just genom ett
            generösare sätt att ta in dem som redan har högskolestudier bakom
            sig i lärarutbildningen.
          </note>
          <note>
            Den modellen hade man kunnat pröva.
          </note>
          <note>
            Jag tror, Margitta Edgren, att om vi inte hade haft någon proposition
            utan i stället hade satt oss ned i utbildningsutskottet och resonerat,
            hade vi förmodligen kommit fram till en gemensam ståndpunkt i
            denna fråga. Men dess värre fanns det också en proposition i botten.
          </note>
          <note>
            Slutligen noterar jag att den sida i propositionen, s. 18, som
            handlar om lärarcertifikat tydligen inte finns. Det är intressant
            -- det finns inget sådant förslag. Jag slår också fast detta.
          </note>
          <note type="speaker">
            Anf. 36 MARGITTA EDGREN (fp) replik:
          </note>
          <note>
            Fru talman! Jag känner väl till den forskning av
          </note>
          <note>
            Sixten Marklund som åberopades. Men jag läste upp några rader
            i den socialdemokratiska reservation där det ges ett starkt stöd
            för grundskollärarutbildningen i den form som den nu bedrivs.
            Det starka stödet måste också mätas som effekt när det gäller
            om det blir bättre utbildade elever. Är föräldrarna mer nöjda?
            Det finns även forskning som innebär att man hypotetiskt har en
            åsikt om att det skall gå till på ett visst sätt. Sedan måste
            man mäta effekten av detta och om man fick ut det som man förväntade
            sig. Det var det som jag hade synpunkter på, att man nog inte
            kan vara så kategorisk innan man har några lärare med inriktning
            mot årskurserna 4--9 ute.
          </note>
          <note>
            Beträffande utökad sneddning, kan jag faktiskt inte förstå vad
            Socialdemokraterna är ute efter. Att släppa in människor som har
            andra erfarenheter och andra studiegångar bakom sig än dem som
            i 20-
          </note>
          <note>
            årsåldern bestämmer sig för att bli grundskollärare är ju ett
            sätt att vidga erfarenheterna. Kalla det gärna för en sorts sneddning.
            Effekten är ju densamma. Jag har inte på något sätt klassat ned
            eller ifrågasatt den nuvarande utbildningen av lärare med inriktning
            mot årskurserna 4--9. Det har inte heller utbildningsministern
            på något sätt gjort.
          </note>
          <note>
            Detta bevisas på ett bra sätt genom att det i propositionen föreslås
            fler platser även till den utbildningen.
          </note>
          <note>
            Jag tror att det är Socialdemokraterna som hänger sig åt drömmar
            om att det alltid skall vara som det är i dag. Jag tror att det
            är litet farligt. Släpp fram en alternativ parallell utbildning.
            Då får vi se. Jag tror på detta.
          </note>
          <note>
            Anf. 37 LENA HJELM-WALLÉN (s)
          </note>
          <note>
            replik:
          </note>
          <note>
            Fru talman! Det är självklart att vi, när vi väl har utvärderingen
            av den nuvarande grundskollärarutbildningen, vet mycket mer.
          </note>
          <note>
            Därför hade det varit en idé att först ge den en chans innan
            den ifrågasätts. Det är på det sättet som man alldeles entydigt
            ute i skolsamhället har uppfattat regeringens proposition.
          </note>
          <note>
            Jag ser med glädje fram emot denna utvärdering, och jag är övertygad
            om att den kommer att visa positiva resultat. Men redan innan
            vi har fått den, vet vi att vanlig skolforskning talar för detta
            sätt att utbilda lärare, dvs. att varva studierna.
          </note>
          <note>
            Margitta Edgren bekräftade egentligen att vi, om vi litet mer
            förutsättningslöst hade fått tillfälle att sätta oss ned och tala
            tillsammans, kanske hade vi kunnat skapa en alternativ lärarutbildning,
            dvs. att vidga den ventil som finns i dag för att ta in dem som
            har förutsättningar för det i sina ämnesstudier eller i sina tidigare
            yrkesgärningar. Jag är öppen för det, och det verkar som om detsamma
            gäller
          </note>
          <note>
            Margitta Edgren.
          </note>
          <note>
            Men enligt propositionen skall en ny utbildning inrättas som
            särskilt hålls fram som den som skall ge kunskap. Det handlar
            om 540 platser. 540 platser på en gång är väldigt mycket. Förmodligen
            kommer man inte ens att kunna besätta dem. Men det är ändå detta
            som omhuldas som det nya och det som skall ge skolan väldigt mycket
            extra kvalitet just nu.
          </note>
          <note>
            Det är detta som jag vänder mig mot.
          </note>
          <note>
            Jag tycker att det finns stora skillnader mellan betänkandet
            och propositionen. Just i begreppet alternativ lärarutbildning
            ligger det ganska mycket, att man har mjukat upp synen på det
            som Per
          </note>
          <note>
            Unckel har föreslagit. Man erkänner också i betänkandet att den
            egentliga lärarutbildningen blir mycket kort. Det sägs att den
            är så pass kort att man ber regeringen att särskilt uppmärksamma
            frågorna om att få in litet praktik, osv. tidigare.
          </note>
          <note>
            Man erkänner dessutom att det finns praktiska olägenheter med
            att lärare har endast ett fåtal ämnen i sin examen, som det står
            i betänkandet.
          </note>
          <note>
            Jag tycker att detta erkännande är mycket bra, och det är det
            som vi har pekat på. Man säger också tydligt att högskoleämnena
            inte alltid har sin motsvarighet i skolämnen och att detta kan
            innebära problem. Det sägs även att man måste tänka på det så
            småningom.
          </note>
          <note>
            Detta bekräftar egentligen bara vår kritik. Men jag välkomnar
            skrivningen i utskottsbetänkandet som är mer nyanserad än skrivningen
            i propositionen.
          </note>
          <note type="speaker">
            Anf. 38 MARGITTA EDGREN (fp) replik:
          </note>
          <note>
            Fru talman! Det är ganska klart att om man i en proposition för
            fram ett nytt förslag är det detta förslag som man beskriver.
            Därmed inte sagt att man nedvärderar eller är arrogant gentemot
            tidigare förslag. Det är väl ganska självklart att man då omhuldar
            det nya förslaget. Och detta är det nya förslaget. Folkpartiet
            liberalerna motsatte sig den nya lärarutbildningen redan när den
            infördes. Vi ansåg att de lärare som skulle undervisa på högstadiet
            inte fick tillräckliga kunskaper i sina resp. ämnen.
          </note>
          <note>
            Därför är det här inget nytt påfund. Lena Hjelm-
          </note>
          <note>
            Wallén försöker ju att få detta att framstå som ett hugskott
            från departementet. Nej, det här är väl genomtänkt.Ett led i strävandena
            att skapa
          </note>
          <note>
            Europas bästa skola är ju att vi trycker på detta med lärarnas
            kvaliteter, inte minst de ämnesmässiga.
          </note>
          <note>
            En sak som jag glömde att tala om i mitt huvudanförande men som,
            tycker jag, vi nog överlag skall vara ganska glada över är att
            vi har uppmärksammat och tagit intryck av Norrlands inlands problem
            när det gäller lärarna. Därför placerar vi, som framgår av vårt
            förslag, 30
          </note>
          <note>
            studieplatser inom den parallella lärarutbildningen i Luleå,
            i samarbete med Umeå.
          </note>
          <note>
            Sedan skulle jag vilja återge vad Harry Martinsson har skrivit
            i en bok om sin skollärare Stav, han som fick kartan att grönska
            av liv och som av diktaren räknas bland mänsklighetens store,
            jämte
          </note>
          <note>
            Columbus, Livingstone, John Ericsson, Sitting Bull och Jack London.
            Den läraren hade varken varvning eller pedagogisk-didaktiska kunskaper.
          </note>
          <note>
            Men han hade ämneskunskaper, och han kunde få klassen och eleven
            att blomma -- hela livet igenom.
          </note>
          <note>
            Det finns alltså inte någonting som säger, jag upprepar det,
            att den utbildning som i dag bedrivs är det enda alternativet.
            Den är bra, men den är inte den enda möjliga.
          </note>
          <note>
            Anf. 39 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Det förslag till ny lärarutbildning som
          </note>
          <note>
            Lena Hjelm-Wallén och Margitta Edgren har debatterat den senaste
            timmen här bygger på två viktiga utgångspunkter, båda baserade
            på en viktig iakttagelse beträffande vår omvärld. Vår omvärld
            förändras nämligen fortare än någonsin. Och de villkor under vilka
            skolan arbetar och eleverna skall fostras förändras med denna.
          </note>
          <note>
            Den första av de två utgångspunkterna blir mot den bakgrunden
            iakttagelsen att de stora projektens tid är förbi. Det går inte
            att centralstyra ett samhälle och det går heller inte att centralstyra
            en skola, därför att det centralstyrda samhället och den centralstyrda
            skolan helt enkelt inte passar in i den föränderliga verkligheten.
          </note>
          <note>
            Den andra utgångspunkten är att kraven på goda kunskaper i ämnena
            ökar i och med denna föränderliga verklighet.
          </note>
          <note>
            Jag ber, fru talman, att få säga några ord om dessa båda utgångspunkter
            innan jag går över till att något kommentera den socialdemokratiska
            kritiken mot regeringens förslag.
          </note>
          <note>
            Först detta med de stora projektens tid såsom en svunnen, gången,
            tid. Skolan är numera i allt större utsträckning en angelägenhet
            för andra än den centrala statsmakten. Kvar på staten ligger de
            viktiga uppgifterna att ange kraven på skolans innehåll -- dvs.
            att ange de mål som skolan, oavsett huvudman, skall sträva efter
            att nå för att därmed säkerställa att alla elever får en utbildning
            av en kvalitet värd namnet.
          </note>
          <note>
            Men ansvaret för hur detta skall gå till ligger för den offentliga
            skolan i allt väsentligt numera på kommunerna. Med introduktionen
            av den skolpeng som riksdagen senare under vårterminen skall diskutera
            överflyttas dessutom i betydande utsträckning makten över skolan
            till elever och föräldrar.
          </note>
          <note>
            Att på detta sätt decentralisera ansvaret för skolan till dem
            som den verkligen berör är den avgörande byggstenen i regeringens
            politik. Det innebär att vi skapar en mångfald vägar när det gäller
            att nå de mål som elever och föräldrar sätter upp för sig.
          </note>
          <note>
            Det här är en skola som bäst överensstämmer med de föränderliga
            krav som omvärlden innehåller --
          </note>
          <note>
            en skola som förmår att anpassa sig till förändringen bättre
            än den skola förmår göra som i allt är beroende av centraliserade
            beslut i regering och riksdag.
          </note>
          <note>
            Det här får, fru talman, konsekvenser när det gäller vårt sätt
            att se på lärarnas bakgrund och de behov av lärarkompetens som
            skolan innehåller.
          </note>
          <note>
            Som Margitta Edgren tidigare i debatten har framhållit skapar
            en skola med många olika infallsvinklar självklart krav på lärare
            som kan leva upp till förväntningarna. En mångfasetterad skola
            kan inte ha en enhetslärare, för då blir skolan inte mångfasetterad.
          </note>
          <note>
            Det är det, fru talman, som har gjort att regeringen dragit slutsatsen
            att det är alldeles nödvändigt att till skolans arbete välkomna
            medarbetare med annan bakgrund än bara den grundskollärarutbildning
            som Lena Hjelm-Wallén förespråkar. Den mångfasetterade skolan
            behöver mångfasetterade medarbetare.
          </note>
          <note>
            I detta sammanhang vill jag, fru talman, särskilt understryka
            en del av propositionen som ingen ännu har berört, nämligen behovet
            av att bland dessa mångfasetterade lärare ha tillgång till vetenskapligt
            meriterade lektorer. För att skolan skall förmå att klara de utomordentliga
            kvalitetskrav som den ställs inför är tillgången till lektorer
            en avgörande förutsättning.
          </note>
          <note>
            Jag måste medge, även om det ligger bortom mina domäner att ha
            synpunkter här, att jag blir orolig när jag hör att kommuner avstår
            från att anställa lektorer bara därför att man sparar in några
            tusenlappar på lönesidan. I stället väljer man en lärare som är
            mindre kvalificerad. Jag tror att det är viktigt att skolan innehåller
            lektorer, som kan bli nyttiga och stimulerande arbetsledare för
            kolleger inom skolan i stort.
          </note>
          <note>
            Den mångfasetterade syn på lärarna och lärarutbildningen som
            regeringen förespråkar leder till att fler kan attraheras till
            läraryrket.
          </note>
          <note>
            Socialdemokraterna försöker genom reservationer och debattinlägg
            hävda att det nog skulle gå att göra det också med andra metoder.
            Men jag är inte så säker på att det är möjligt.
          </note>
          <note>
            Bengt Göransson, som Margitta Edgren tidigare här i debatten
            citerade, har ju tagit sig före att i den artikel som Margitta
            Edgren använde sig av också kommentera denna del av den socialdemokratiska
            argumenteringen. Bengt Göransson skriver: ''Att däremot föreslå
            ''att en större generositet visas vid tillgodoräknandet av andra
            högskolestudier utan att strukturen i grundskollärarutbildningen
            går förlorad' kan i stället minska den breda bas som rekryteringen
            till grundskollärarutbildningen så väl behöver. Motionärernas
            förslag riskerar att öppna för godtycke.'' Jag tror att Bengt
            Göransson i denna del har alldeles rätt.
          </note>
          <note>
            Vad regeringen med sitt förslag däremot åstadkommer är att elever/studenter
            som inte hade tänkt sig att gå lärarbanan lockas till denna utan
            onödiga och krångliga omvägar.
          </note>
          <note>
            Bengt Göranssons kritik mot den socialdemokratiska lärarutbildningspolitiken
            är ord och inga visor. Rubriken på hans artikel lyder:
          </note>
          <note>
            ''Varför är ni så låsta?''
          </note>
          <note>
            Lena Hjelm-Wallén försökte för en stund sedan i sitt inlägg så
            att säga argumentera runt det hela genom att säga att det var
            därför som hon argumenterade som hon gjorde i sitt ursprungliga
            inlägg. Men så lätt går det nog inte att komma undan Bengt
          </note>
          <note>
            Göranssons kritik, Lena Hjelm-Wallén!
          </note>
          <note>
            Med tanke på den ideologiska strid som
          </note>
          <note>
            Socialdemokraterna nu blåser upp kring lärarutbildningen är det
            ofrånkomligt att fråga: Var finns Bengt Göransson i den striden
            enligt
          </note>
          <note>
            Socialdemokraterna själva? Kan det verkligen vara så, att utbildningsdepartementet
            alla år under
          </note>
          <note>
            Bengt Göranssons ledning leddes av en högerman i förklädnad?
            Är det Lena Hjelm-Walléns omdöme om Bengt Göranssons syn på skolan
            och lärarutbildningen? Det vore rasande intressant att senare
            här få höra en kommentar från Lena Hjelm-
          </note>
          <note>
            Wallén i denna fråga.
          </note>
          <note>
            Behovet av mångfasetterade lärarutbildningar för att tillgodose
            ett mångfasetterat samhälles krav är alltså en första viktig ingrediens
            i regeringens politik.
          </note>
          <note>
            En annan sak är, som jag antydde inledningsvis, att det föränderliga
            samhället, som är själva basen för det regeringsförslag som vi
            nu diskuterar, också ställer nya och särskilda krav på ämneskunnandet.
          </note>
          <note>
            Var och en av oss kommer sannolikt att byta yrke många gånger
            i livet. De elever som utbildas i skolan kommer att göra byten
            åtskilliga gånger före pensionsåldern. Mot den bakgrunden blir
            det självklart viktigt att lära eleverna att lära sig mera.
          </note>
          <note>
            Men det blir också till synes möjligen paradoxalt att ge eleverna
            fastare krokar, på vilka de kan upphaka sin förändringsbenägenhet.
          </note>
          <note>
            Jag tror nämligen att en människa som skall vara beredd att anta
            de utmaningar som förändringar för med sig måste vara säker och
            stark i fråga om det som ändå är relativt oföränderligt över tiden.
            Det är ett viktigt motiv för att nu skärpa kravet på lärarnas
            ämneskunnande för att dessa i sin tur skall vara bättre skickade
            att ge eleverna de nödvändiga verktygen för framtiden.
          </note>
          <note>
            Detta, fru talman, innebär minst av allt att regeringen sätter
            pedagogiken på undantag. I fråga om det förslag till lärarutbildning
            som regeringen presenterar är det pedagogisk-praktiska inslaget
            lika stort som i den utbildning som Lena Hjelm-
          </note>
          <note>
            Wallén företräder. Det är bara det att det kommer på ett annat
            ställe i utbildningen -- ofrånkomligen är det så, eftersom utbildningen
            bygger på tidigare inhämtade ämneskunskaper.
          </note>
          <note>
            Låt mig därtill säga, fru talman, att från min utgångspunkt sett
            kunskaper i ämnet är den kanske viktigaste förutsättningen för
            pedagogisk trygghet.
          </note>
          <note>
            I den meningen kommer den nya, parallella lärarutbildningen att
            i ett hänseende vara lik den andra, dvs. i vad gäller omfattningen
            av pedagogik, och i ett annat hänseende sannolikt bättre, därför
            att det innebär en skärpning i vad gäller ämneskunskaperna.
          </note>
          <note>
            Inte heller leder den kommande lärarutbildningen fram till att
            vi plötsligt skulle få lärare med bara ett enda ämne i sin utbildning.
            Den nya lärarutbildningen innebär däremot att vi avstår från att
            i detalj reglera hur många ämnen vederbörande lärare skall ha
            i sin utbildning, precis som vi avstår från att reglera allsköns
            likartade ting för andra yrkeskategorier.
          </note>
          <note>
            Självfallet är det så, att staten såsom ytterst ansvarig för
            skolan har skäl att förvänta sig att kommunerna genomför sin personalplanering
            på ett sådant sätt att lärare är kompetenta att undervisa i de
            ämnen de sätts att undervisa i.
          </note>
          <note>
            Lena Hjelm-Wallén säger att kritiken från alla håll i skolsamhället
            har varit hård, varefter hon citerar en elev på lärarhögskolan.
            Jag vet att kritiken på de nuvarande lärarhögskolorna stundtals
            har varit hård. Kritiken är däremot inte entydig, och den är framför
            allt ohörbar i alla de sammanhang där man med liv och lust nu
            engagerar sig i att ge verklighet åt den nya utbildningen. Har
            Lena Hjelm-Wallén nyligen varit i Växjö eller i Örebro? Där förbereder
            man nu entusiastiskt introduktionen av den nya lärarutbildningen,
            för att på ett alternativt sätt kunna lyssna till och se på verkligheten.
            Jämför detta med det som Lena Hjelm-Wallén står för.
          </note>
          <note>
            Socialdemokraterna förefaller att tro att det med forskning som
            bas går att ge ett entydigt svar på vad sanning är. En betydande
            ideologisk potentiat på
          </note>
          <note>
            1800-talet försökte sig på en likartad bedrift, med mycket uselt
            resultat. Värderingar är värderingar, och skolsamhället mår bra
            av att olika värderingar får stå mot varandra. Låt oss inte med
            hjälp av forskning efterfråga sanningen om hur en lärarutbildning
            skall se ut, utan låt oss erkänna behovet av variation och mångfald.
          </note>
          <note>
            Fru talman! Till slut finns det, som Lena Hjelm-
          </note>
          <note>
            Wallén framhöll i sitt anförande, i vart fall mellan henne och
            mig en betydande ideologisk konflikt.
          </note>
          <note>
            Den handlar emellertid inte om tilltron till folkskolans utbildningsideal,
            utan om synen på enskilda människor och om tilltron som vi är
            beredda att sätta till dem.
          </note>
          <note>
            Min enkla utgångspunkt när jag försöker ge unga människor råd
            inför framtiden är att man bör tänka efter själv. Jag råder dem
            att själva bestämma innehållet i deras framtidsväg och i deras
            utbildning. Enligt Lena Hjelm-Walléns uppfattning när det gäller
            lärarutbildningar finns det bara en enda väg som leder till att
            bli en bra lärare -- säger.
          </note>
          <note>
            Visserligen gäller detta påstående med de variationer som lärarhögskolorna
            inom denna väg möjligen kan komma sig före att iaktta, men i princip
            är det en väg som vi skall följa och som leder till lyckan. Jag
            tror inte att det är på det sättet.
          </note>
          <note>
            Jag tror inte att våra barn mår väl av en skola som styrs med
            en sådan filosofi. Jag tror i stället att de mår väl av en skola
            i vilken det finns lärare som har sökt sig fram till sitt yrkeskunnande
            på en väg som de själva har funnit mest angelägen.
          </note>
          <note>
            Om några veckor kommer vi i regeringen att presentera förslag
            till en förändrad relation mellan staten, i mening regering och
            riksdag, och universitet och högskolor. I den tidigare debatten
            har socialdemokraterna gärna velat hävda att de minsann är lika
            angelägna om en frigörelse av den högre utbildningen som någonsin
            regeringen. Den socialdemokratiska attityden till den första lilla
            delen av frigörelsen av den högre utbildningen, nämligen lärarutbildningen,
            ger inte direkt vittnesbörd om att socialdemokraterna i den kommande
            högskoledebatten kommer att stå överst på barrikaderna.
          </note>
          <note>
            Anf. 40 LENA HJELM-WALLÉN (s)
          </note>
          <note>
            replik:
          </note>
          <note>
            Fru talman! Först vill jag nämna något om det här med lektorerna
            i gymnasieskolan. I och för sig är det inte det som vår debatt
            i dag handlar om, men jag vill ändå påpeka att det var på initiativ
            från
          </note>
          <note>
            Socialdemokraterna som vi i utskottet lyfte fram också lektorsfrågan.
            Vi är nämligen mycket oroade över att de brister som finns när
            det gäller lektorstillgången ytterligare skall komma att tillta.
          </note>
          <note>
            Bengt Göransson som är en god vän och tidigare kollega till mig
            känner jag mycket väl, och jag kan försäkra Per Unckel Bengt Göransson
            inte alls har samma åsikter som moderaterna vare sig i de här
            frågorna eller i andra. Vi, Bengt Göransson och jag, har åsiktsskillnader
            oss emellan -- det hade vi även när vi arbetade som kolleger --
            men räkna för den skull inte in honom bland er. Det är helt fel
            och på den punkten skulle Bengt Göransson själv kunna säga ifrån.
          </note>
          <note>
            Den här debatten handlar ju inte om någon enda väg att bli lärare,
            såsom Per Unckel säger. Någon enda väg att bli lärare finns inte.
            Däremot måste vi ta till oss vad erfarenhet och forskning visar
            om hur man uppnår lärarkompetensen bäst. Då är det allra viktigaste
            att man både har djupa ämneskunskaper och lär sig att lära ut
            dessa kunskaper, förstår elever och vet hur inlärningsprocessen
            är. Det är här som det blir brister med Per Unckels förslag.
          </note>
          <note>
            Vi säger i vår reservation att goda ämneskunskaper är en nödvändig
            men inte tillräcklig förutsättning för verklig lärarkompetens.
            Nu tycker jag att utbildningsministern i många sammanhang har
            visat att han inte har särskilt mycket till övers för det pedagogiska
            kunnandet, även om han just i dag uttrycker sig litet mer nyanserat.
            Jag vill erinra om en debatt som vi hade den 10 december här i
            riksdagen. Jag beskrev då vad jag tyckte var förutsättningarna
            för den goda läraren, och Per
          </note>
          <note>
            Unckel sade att han kunde göra det också. Han gjorde det i en
            enda mening: ''Den goda läraren är den lärare som kan sitt ämne.''
            Därmed hade Per
          </note>
          <note>
            Unckel uttömt ämnet. Jag kan notera att han i dag har litet mera
            att säga, att han medger att det finns andra dimensioner i lärarutbidningen
            också. Men fortfarande har hans förslag väldigt mycket av den
            inställning som han redovisade den 10 december.
          </note>
          <note>
            Anf. 41 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Det gläder mig att vi är överens om rektorerna. Uppriktigt
            gläder mig detta, därför att det innebär att det i så fall finns
            en bred bas bland våra partier för att i kommunerna se till att
            man fullföljer de intentioner som regering och riksdag härmed
            avger.
          </note>
          <note>
            Nej, fru Hjelm-Wallén, jag räknar väl inte in Bengt
          </note>
          <note>
            Göransson i min ideologiska kamratkrets. Men i denna fråga har
            jag svårt att tolka honom på ett annat sätt än att vi är ense
            till sista kommatecknet.
          </note>
          <note>
            Får jag citera:
          </note>
          <note>
            ''Litet förenklat och tillspetsat kan de båda utbidningarna beskrivas
            sålunda: Den enda är utmärkt för den student som lockas av undervisandet
            varvid det är under utbildningen som intresset utvecklas för det
            han eller hon skall undervisa om. Medan den andra varianten kan
            locka den som väljer att studera ett eller flera ämnen att även
            intressera sig för att undervisa i dessa.
          </note>
          <note>
            Att den senare modellen därutöver erbjuder goda möjligheter för
            äldre studerande som har ämnesutbildning och som först efter annan
            yrkesverksamhet söker sig till lärarbanan, ger den ett särskilt
            värde. Morgondagens grundskola behöver nämligen rekrytera lärare
            utifrån en väsentligt bredare bas än vad den nuvarande lärarutbildningen
            kan åstadkomma. Därför anser vi att den framtida lärarutbildningen
            bör ha ett flertal ingångar medan slutmålet skall vara konkret
            och väldefinierat.''
          </note>
          <note>
            Exakt så förhåller det sig. När jag framför denna
          </note>
          <note>
            Bengt Göranssons och min identiska ståndpunkt, åkallas alla tänkbara
            andar över denna typ av åsikt.
          </note>
          <note>
            Jag tror att det förhåller sig så att Lena Hjelm-
          </note>
          <note>
            Wallén kort och gott har lett Socialdemokraterna på villovägar.
          </note>
          <note>
            De pedagogiska kunnandet är ingenting för Per
          </note>
          <note>
            Unckel, säger Lena Hjelm-Wallén. Det var väl ändå att ta i! Som
            jag sade i mitt anförande från talarstolen för en stund sedan
            understryker regeringen att själva villkoret för att kunna vara
            lärare är att man har sin 40 poängs praktiskpedagogiska utbildning.
            Det gäller för alla, såväl för dem som går igenom Lena Hjelm-Walléns
            linjeutbildning som för dem som tar pedagogikutbildningen efter
            ämnesutbildningen.
          </note>
          <note>
            Civilingenjörer och civilekonomer som senare i livet väljer lärarbanan
            avser vi att tvinga gå igenom den praktisk-pedagogiska utbildningen
            för att komplettera sitt ämneskunnande. Om detta skulle anses
            vara att jag är ointressernad av pedagogiskt kunnande vet jag
            inte hur man skall definiera intresset för sådant.
          </note>
          <note>
            De är sant, fru Hjelm-Wallén, att jag anser att en god lärare
            är den som kan sitt ämne. Men en god lärare är nödvändigtvis inte
            det enda krav man behöver ställa. Det är som bekant så att bara
            därför att alla åsnor har svans är inte alla som har svans åsnor.
            Vad jag hävdade är att ämneskunnandet är en oavvislig del av kompetensen
            hos den goda läraren. På den punkten går det inte att kompromissa.
          </note>
          <note>
            Anf. 42 LENA HJELM-WALLÉN (s)
          </note>
          <note>
            replik:
          </note>
          <note>
            Fru talman! Om det senare, att lärare skall ha ett gott ämneskunnande,
            är vi överens. Det är dock en något falsk marknadsföring när man
            hävdar att den nya utbildningen skulle ge så mycket mer av ämneskunnande.
            Fortfarande handlar det om 140
          </note>
          <note>
            poäng. Det gör det i det socialdemokratiska förslaget och i det
            borgerliga förslaget. Talet om att det ena skulle vara så överlägset
            än det andra stämmer inte. Det som är överlägset vad gäller den
            nuvarande grundskollärarutbildningen är just den integrerade utbildningen,
            som gör att man kan ta till sig både ämneskunskaper och kunskaperna
            om hur de fungerar i skolsamhället. Det är ofta en viss skillnad
            på högskolans ämnen och sättet att fungera och hur dessa sedan
            skall omsättas i skolsamhället.
          </note>
          <note>
            Det är därför som jag betonar lärarprofessionalismen, där det
            högskoleaktiga måste vävas in i erfarenheter från skolarbetet
            och därmed ge det fullständiga yrkeskunnande som en lärare behöver.
          </note>
          <note>
            Det är inte någon enda väg som vi förespråkar när vi vill slå
            vakt om grundskollärarutbildningen. Den är i sig flexibel och
            har en stor mångfald. Också jag välkomnar en bredare bas för sökande
            till högskolan. Därför vill jag, till skillnad från Per
          </note>
          <note>
            Unckel, ha kvar en viss möjlighet att låta arbetslivserfarenheten
            utgöra poäng i olika sammanhang. Det har inte Per Unckel ställt
            upp för.
          </note>
          <note>
            Om Per Unckel lyssnar till vad jag har att säga och ser på vad
            vi säger i reservationen om möjligheter att få in en mångfald
            av nya sökande, tror jag inte att han behöver ta till så väldigt
            djupa brösttoner i det avseendet.
          </note>
          <note>
            Det är inte fråga om några villovägar när jag talar om hur hela
            skolsamhället i stort sett har sett på Per
          </note>
          <note>
            Unckels proposition. Båda lärarorganisationerna,
          </note>
          <note>
            Lärarförbundet och Lärarnas riksförbund, ställer upp för den
            lärarutbildningsstruktur som vi har i dag. Lärarutbildare gör
            det, liksom studerande och folket ute i skolorna. Alla kan inte
            ha läst fel i Per
          </note>
          <note>
            Unckels proposition. Annars blir nog betyget på den ''underkänd''.
          </note>
          <note>
            Anf. 43 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Jag tror att Lena Hjelm-Wallén är litet ovarsam med
            orden. Att hela skolsamhället skulle ha ringt till henne och meddelat
            att Per Unckel har fel är nog med förlov sagt en överdrift. Åtminstone
            har de som har ringt till mig omöjligen ringt till
          </note>
          <note>
            Lena Hjelm-Wallén och meddelat detta.
          </note>
          <note>
            Jag tycker att själva ansatsen att hävda att just den utbildning
            som man själv står för är den som hyllas av precis alla andra
            faktiskt är en smula enkelspårig. Lena Hjelm-Wallén vet att det
            inte är sant. Är det inte då bättre, Lena Hjelm-Wallén, att säga
            precis som det är, nämligen att ni inte vill medge studenterna
            möjligheten att välja den utbildningsväg som de själva önskar.
            För det är det som är grundlinjen i den politik som ni förespråkar.
          </note>
          <note>
            Ni vågar inte låta studenterna själva avgöra vilken utbildningslinje
            som de själva föredrar. Jag hade möjligen kunnat förstå Lena Hjelm-Walléns
            upprördhet, om det hade varit så att regeringen hade velat avveckla
            den utbildningslinje som Lena
          </note>
          <note>
            Hjelm-Wallén själv tycker är så utomordentligt förträfflig. När
            nu situationen är som den är, lämnar regeringen bokstavligen värderingen
            av
          </note>
          <note>
            Lena Hjelm-Walléns och min debatt till de studerande själva.
          </note>
          <note>
            När jag har varit ute på en del lärarhögskolor har jag ibland
            attackerats för att jag har velat ha en A-
          </note>
          <note>
            och en B-lärarutbildning. Då har jag frågat studenterna: Vilket
            är det som är A, och vilket är det som är B? Då har det krupit
            fram en rädsla att det är den lärarutbildning som Lena Hjelm-Wallén
            förespråkar som de plötsligt känner inte är konkurrenskraftig.
            Mitt svar till dem har varit:
          </note>
          <note>
            Jobba med er lärarutbildning, visa att den är bra, men förmena
            inte andra som tror på en annan lärarutbildningsfilosofi att lyckas
            i sina strävanden.
          </note>
          <note>
            Vi behöver alltså inte välja, Lena Hjelm-Wallén.
          </note>
          <note>
            Det är fördelen med ett liberalt synsätt. Vi behöver inte i denna
            kammare ha en enda uppfattnnig.
          </note>
          <note>
            När det gäller kravet på ämneskunskaper är det fru
          </note>
          <note>
            Hjelm-Wallén sade felaktigt, att kraven på lärarna inte skärps
            i propositionen. 60 poäng i huvudämnet och 40 i de övriga undervisningsämnena,
            sägs det i propositionen, för gymnasielärare 80 resp. 60/60
          </note>
          <note>
            poäng. Det är entydiga besked. Minst ett års utbildning i ämnet
            skall den lärare som står framför eleverna ha med sig i bagaget.
          </note>
          <note>
            Sist och slutligen: Lena Hjelm-Wallén oroar sig för att vi i
            efterhand skulle råka ut för iakttagelsen att det här inte håller
            kvalitetsmåtten. Jag tror att den oron är obefogad. Men för säkerhets
            skull finns det mekanismer inbyggda i regeringens högskolepolitik
            som kan korrigera också sådant. I den examensordning som till
            slut kommer att gälla för all lärarutbildning anges kraven på
            lärare i olika hänseenden. Ett särskilt utvärderingssekretariat
            --
          </note>
          <note>
            det har riksdagen redan fattat beslut om -- skall utvärdera all
            utbildning inom högskolor och universitet. Jag är förvissad om
            att detta kommer att leda till goda resultat.
          </note>
          <note>
            Talmannen anmälde att Lena Hjelm-Wallén anhållit att till protokollet
            få antecknat att hon inte ägde rätt till ytterligare replik.
          </note>
          <note type="speaker">
            Anf. 44 BERIT LÖFSTEDT (s):
          </note>
          <note>
            Fru talman! Det betänkande som vi nu behandlar tycker jag ger
            exempel på politik när politik är som bäst, dvs. att vi kan resonera
            med varandra, lyssna på varandra och rent av komma överens om
            saker.
          </note>
          <note>
            När vi gör så tror jag att vi gör det som människorna utanför
            det här huset förväntar sig att vi skall göra, nämligen lyssna
            på varandras argument. Tyvärr innehåller betänkandet förstås också
            exempel på det omvända, när politik är som sämst, när det blir
            låsningar och fråga om prestige. Vi kan självfallet inte vara
            överens om allting. Vi har olika ideologiska utgångspunkter. Det
            vore orimligt om vi blev överens om allt. Men jag tycker att det
            är väldigt bra att vi på vissa punkter lyckats ta ett steg framåt
            med förenade krafter. Jag vill gärna uppehålla mig vid några av
            dem också.
          </note>
          <note>
            Det har sedan länge funnits en vårdlärarutbildning om 60 poäng
            som innehåller både ämnesfördjupning och pedagogik. Det uppstod
            betydande oro i det lägret när förslaget kom om att all gymnasielärarutbildning
            skulle samordnas. Jag kan förstå denna oro, eftersom man var van
            vid att ha ämnesfördjupningen och pedagogiken tillsammans. Nu
            har vi i utskottet, när vi har fått beskriva situationen, kommit
            fram till en ordning, som är ganska bra, som vi själva är nöjda
            med och som faktiskt de blivande vårdlärarna och deras lärarutbildare
            också är nöjda med. Det handlar om ämnesfördjupning, men det handlar
            också om en pedagogisk invävning i detta. Det handlar om att se
            till att dimensionen att kunna undervisa i både högskola och gymnasieskola
            inte går förlorad och att man skall behålla möjligheten till distansundervisning.
          </note>
          <note>
            Det är mycket speciellt och dessutom troligen väldigt spännande
            att vara folkhögskollärare.
          </note>
          <note>
            Ibland har jag tänkt, att om det vore någon sorts lärare jag
            skulle kunna våga bli, vore det kanske folkhögskollärare. Samtidigt
            förstår jag att jag framför mig hade elever och studerande med
            en helt annan situation och helt annan bakgrund än elever i en
            vanlig gymnasieklass. Jag skulle kanske behöva umgås med dem i
            en internatsituation. Jag skulle begripa att det visserligen är
            utomordentligt spännande men säkert också svårare än i de flesta
            andra fall.
          </note>
          <note>
            När regeringens proposition om lärarutbildningen kom omnämndes
            folkhögskollärarutbildningen som en företeelse på någon rad, och
            knappast någonting sades om den. Jag kan förstå att om det var
            någonstans som det utbröt oro, så var det bland folkhögskollärare
            och deras lärarutbildare, eftersom detta kom i ett sammanhang
            av allmänt angrepp på vuxenutbildningen och angrepp på folkbildningen
            i synnerhet. Det blev neddragningar på komvux och neddragningar
            på folkbildning. Det var slopat utbildningsbidrag till folkhögskollärare
            och grundvuxlärare. Det är inte att undra på att man blev orolig.
            Det såg ut som att det var satt i system, och det är möjligt att
            det var så.
          </note>
          <note>
            I utskottet har vi ändå kunnat resonera med varandra på denna
            punkt. Vi har insett att det inte hade varit bra att inordna den
            här lärarutbildningen i en vanlig gymnasielärarutbildning. Det
            var för övrigt där den föddes från början. Nu blev det klara och
            tydliga besked från utskottet. Den här utbildningen skall ha en
            egen examensbenämning, den skall heta folkhögskollärare. Den skall
            dessutom ges i Linköping, där den ges nu. Detta gläder mig alldeles
            särskilt. Det enda hot som nu kvarstår och som vi inte rår över
            i utbildningsutskottet är frågan om utbildningsbidrag till lärarna.
          </note>
          <note>
            Jag träffade en grundvuxlärarutbildare strax efter det att propositionen
            hade kommit. Han sade: Jag gick och satte mig i mitt rum och grät
            när jag såg hur illa man hade beskrivit vad vi sysslar med och
            vad vår verksamhet har till syfte. Här kom vi inte överens.
          </note>
          <note>
            Jag tror att det som föreslagits från regeringens sida -- jag
            betonar att det är från regeringens sida --
          </note>
          <note>
            och som förorsakade denna lärares tårar var bristen på inlevelse
            från regeringen. En vanlig småbarnslärare plus litet livserfarenhet
            plus 20
          </note>
          <note>
            poäng i pedagogik är lika med en vuxenlärare. Jag tror att det
            är en oerhört stor skillnad på att undervisa en 10-åring och att
            undervisa en medelålders invandrarkvinna. Vuxenutbildningen tas
            med andra ord med en axelryckning. Jag vill inte anklaga utskottets
            ledamöter för bristande inlevelse, möjligen för låsningar.
          </note>
          <note>
            Läraren som grät sade att propositionen var bevis på okunskap
            och ointresse. Det har varit en svag rekrytering till den här
            lärarutbildningen, det vet vi.
          </note>
          <note>
            Man hade kunnat ge den en tydligare profil, eftersom den har
            varit litet undanstoppad. Därför hade den kunnat få en rejäl chans
            med en egen examensbenämning. Den hade dessutom kunnat få bygga
            på den vuxenpedagogiska kompetens som finns i Linköping. Då hade
            arbetet blivit decentraliserat, vilket är väldigt bra för de många
            vuxna studerande. Det är möjligt att det är de litet äldre studerande
            som kommer på att de vill bli grundvuxlärare.
          </note>
          <note>
            För närvarande har vi en ganska stor dimensionering av lärare
            inom det barn- och ungdomspedagogiska området. Det har ju rått
            en stor brist under många år, men utbildningen har nu börjat komma
            i balans. Det finns t.o.m. signaler om en del överskott. Det är
            möjligt att antalet platser på den här utbildningen behöver dras
            ned. Om man nu skall minska antalet studerande, tycker vi att
            det vore ett ypperligt tillfälle att använda detta utrymme till
            att förlänga utbildningen. Det har gjorts översyner, både av förskollärarutbildningen,
            av fritidspedagogutbildningen och av möjligheterna för barnskötare
            att få en gemensam utbildning. Denna förlängning behövs inte minst
            ur ett internationellt perspektiv, men också framför allt för
            barnens i barnverksamheten skull.
          </note>
          <note>
            Vi inser att man kanske behöver minska dimensioneringen och förlänga
            utbildningen. När man gör detta är det viktigt att det inte sker
            på ett sådant sätt att det drabbar de små och medelstora högskolorna,
            vilka ju ofta har sin bas i den här typen av utbildning.
          </note>
          <note>
            Det finns ett dokumenterat behov av 4--9-lärare i
          </note>
          <note>
            Norrlands inland. Vi i utskottet har t.o.m. kunnat enas om den
            insikten. Det är långt till Umeå, ungefär 40--50 mil. Jag, liksom
            mitt parti, tycker att det är utomordentligt att majoriteten har
            kunnat enats med oss kring insikten om behovet av att tillskapa
            en utbildning i Luleå. Vi hade emellertid långt hellre sett att
            den reguljära, den tidigare, den varvade -- eller vad den nu skall
            kallas för -- långa
          </note>
          <note>
            4--9-utbildningen hade lagts ut på fler platser. Då hade den
            dessutom fungerat bättre vid distansundervisning. Vi hade föredragit
            flera platser men 30 platser praktisk-pedagogisk utbildning är
            bättre än ingenting alls. Utbildningen går också säkert att byggas
            på, särskilt om Umeå med tiden får litet fler platser med stöd
            av LIV-
          </note>
          <note>
            anslaget. Det blir säkert fest i Kapernaum, även om man inte
            fick den utbildning i Luleå som man hade önskat och som det också
            signalerades om.
          </note>
          <note>
            Forskning är fint och bra, men vunna erfarenheter är inte heller
            så tokigt att besitta. När man nu ganska kategoriskt i den andra
            utredningen -- som vi just nu inte behandlar -- säger att alla
            lärare i högskolan skall ha doktorerat, riktar man sin udd ganska
            rejält mot två utbildningar:
          </note>
          <note>
            lärarutbildningarna och vårdutbildningarna. Män har här under
            många år bestämt över vad det skall forskas kring. Inom dessa
            områden finns det gott om kvinnor. Här förekommer inte någon annan
            forskning än pedagogisk forskning, men när det gäller läroämnena
            i skolan finns det inte mycket forskning som kan leda fram till
            en doktorsexamen och detsamma gäller för vårdutbildningarna. Det
            är utomordentligt att lärare inom högskolan har doktorerat. Det
            bör så många som möjligt ha gjort.
          </note>
          <note>
            Men vi måste bygga upp forskningsdiscipliner på dessa områden,
            som i stor utsträckning är kvinnoområden. I annat fall blir detta
            bara ett slag i luften.
          </note>
          <note>
            Min taletid är ute. Jag vill sluta med att säga att
          </note>
          <note>
            Sören Lekberg kommer att senare säga några ord om högskolan för
            lärarutbildning i Stockholm. Det är viktigt nu med ett besked.
            Vi tycker att beskedet skall vara Södertälje.
          </note>
          <note>
            Jag yrkar bifall till reservationerna 9 och 15, som hör ihop,
            13, 14, 16 samt 17. (forts. prot. 121)
          </note>
          <note>
            Beslut om fortsatt ärendebehandling den 27
          </note>
          <note>
            maj
          </note>
          <note>
            Kammaren beslöt att ärendebehandlingen skulle fortsätta vid morgondagens
            arbetsplenum.
          </note>
          <note>
            Ajournering
          </note>
          <note>
            Kammaren beslöt kl. 13.53 på förslag av talmannen att ajournera
            förhandlingarna till kl. 14.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            6 § Antalet ledamöter i EES-utskottet, m.m.
          </note>
          <note type="speaker">
            Anf. 45 LARS TOBISSON (m):
          </note>
          <note>
            Fru talman! Valberedningen föreslår att antalet ledamöter i EES-utskottet
            fastställs till 15.
          </note>
          <note>
            Alla i valberedningens sammanträde deltagande ledamöter utom
            Bertil Måbrink (v) har godkänt gemensam lista för val av ledamöter
            i EES-
          </note>
          <note>
            utskottet.
          </note>
          <note>
            Vidare har valberedningen enhälligt godkänt gemensam lista för
            val av suppleanter i samma utskott.
          </note>
          <note>
            Styrelsen för Stiftelsen Riksbankens jubileumsfond består av
            tolv ledamöter, valda för en tid av sex år.
          </note>
          <note>
            Styrelsen förnyas successivt vart tredje år med val vart tredje
            år av sex ledamöter.
          </note>
          <note>
            I år står sex ledamöter jämte personliga suppleanter för fem
            av dem i tur att avgå.
          </note>
          <note>
            Valberedningen har efter föreskrivet samråd enhälligt godkänt
            gemensam lista, av utseende som framgår av en till kammarens ledamöter
            utdelad promemoria.
          </note>
          <note>
            Slutligen får jag meddela att valberedningen enhälligt föreslagit
            att till ordförande i styrelsen för
          </note>
          <note>
            Stiftelsen Riksbankens jubileumsfond välja professor Inge Jonsson.
          </note>
          <note>
            I egenskap av ordförande i valberedningen ber jag att till talmannen
            få överlämna de nämnda gemensamma listorna.
          </note>
          <note type="speaker">
            Anf. 46 BERTIL MÅBRINK (v):
          </note>
          <note>
            Fru talman! Om en kort stund skall riksdagen välja ett EES-utskott
            med uppgift att bereda EES-
          </note>
          <note>
            avtalet. Detta utskott har en begränsad tid att verka, nämligen
            fram till årsskiftet, om inget annat föreslås. Riksdagens valberedning
            föreslår att utskottet skall bestå av 15 ordinarie ledamöter och
            lika många suppleanter.
          </note>
          <note>
            Vänsterpartiet har vid valberedningens möte föreslagit att utskottet
            skall bestå av 17 ledamöter, för att därmed ge samtliga partier
            likvärdig representation. Detta har avvisats av majoriteten i
            valberedningen samt nedlagda socialdemokratiska röster vid voteringen
            i valberedningen.
          </note>
          <note>
            Majoritetens argument är att vi har en ordning för riksdagens
            permanenta utskott och att någon annan inte bör gälla för EES-utskottet.
          </note>
          <note>
            Talmanskonferensen och konstitutionsutskottet har uttalat att
            partierna skall vara representerade och att antalet ledamöter
            i utskottet inte bör överstiga 15. Detta kan naturligtvis tolkas
            på två sätt. Det ena är att samtliga partier skall vara representerade
            på lika villkor, alltså med minst en ordinarie ledamot och en
            suppleant. Av de uppfattningar som framkommit i förberedelsearbetet
            för utskottet kan jag inte förstå annat än att denna tolkning
            skulle gälla. Den andra tolkningen är den som valberedningens
            majoritet har gjort.
          </note>
          <note>
            Avgörande för vilken tolkning som skall ha företräde är hur pass
            konstruktiv man vill vara i arbetet att bereda EES-avtalet. Jag
            kan konstatera att någon nämnvärd konstruktivitet inte har visats
            av i första hand de borgerligas och Ny demokratis ledamöter i
            valberedningen. Jag beklagar detta.
          </note>
          <note>
            Vänsterpartiet anser att frågan om EES-avtalet är en stor politisk
            fråga med betydande verkningar för många delar av samhället. Därför
            är det viktigt att alla partier som har valts in i riksdagen finns
            representerade i EES-utskottet. Vänsterpartiet är dessutom det
            enda partiet i riksdagen som företräder en nej-linje. Detta gör
            det än mer angeläget att Vänsterpartiet får en fullvärdig representation
            i EES-utskottet. Varför denna rädsla för en självklarhet? Är det
            den växande nejopinionen som så till den milda grad har styrt
            ert handlande?
          </note>
          <note>
            En extrasuppleant har inte möjlighet att ställa förslag och får
            inte rösta i utskottet. Hon eller han får inte heller delta i
            diskussionerna på lika villkor.
          </note>
          <note>
            En extrasuppleant har inte rätt att ha suppleant utan måste arbeta
            helt ensam för sitt parti i utskottet. EES-utskottet kommer, vad
            jag förstår, att arbeta intensivt under sommaren och hösten med
            en enorm mängd material.
          </note>
          <note>
            Vi vet av den erfarenhet som vi har fått under det gångna riksdagsåret
            att det är mycket påfrestande att enbart ha en extrasuppleant.
            Det blir en stor belastning på den person som ensam får bära ansvaret
            för ett helt utskott.
          </note>
          <note>
            Vänsterpartiet anser att vi bör delta i behandlingen av denna
            viktiga fråga på lika villkor och föreslår att riksdagen beslutar
            att EES-utskottet får 17
          </note>
          <note>
            ledamöter och lika många suppleanter. På så sätt skulle man enkelt
            lösa frågan om likvärdig representation för Vänsterpartiet utan
            att majoritetsförhållandena i sakfrågan ändras i utskottet.
          </note>
          <note>
            Utskotten spelar en central roll för det parlamentariska systemet
            i Sverige. I
          </note>
          <note>
            regeringsformens 4 kap. 3 § fastslås den för arbetet i den svenska
            riksdagen karakteristiska och fundamentala principen om beredningstvång.
            I
          </note>
          <note>
            propositionen med förslag till ny grundlag
          </note>
          <note>
            (prop. 1973:90) anförde justitieministern att bestämmelsen om
            beredningstvång ''ger stöd för det för vårt riksdagsskick utmärkande
            förhållandet att tyngdpunkten i riksdagsarbetet ligger hos utskotten''.
          </note>
          <note>
            Utredningen angående en allmän översyn av riksdagens arbetsformer
            föreslog (förslag
          </note>
          <note>
            1978/79:15, bil. 4): ''Vid de överläggningar som regelmässigt
            äger rum mellan partierna om utskottens sammansättning bör eftersträvas
            proportionell fördelning av totala antalet utskottsplatser i enlighet
            med partiernas styrkeförhållanden i riksdagen.''
          </note>
          <note>
            Konstitutionsutskottet tillstyrkte detta förslag som också riksdagen
            anslöt sig till.
          </note>
          <note>
            Fru talman! Det vore därför hedersamt om talmanskonferens och
            valberedning till hösten ändrade på den orättfärdiga ordning som
            nu gäller och gick in för att lägga samtliga utskottsmandat i
            en pott och därefter göra en proportionell fördelning såsom varit
            gällande tidigare. Det skulle visserligen missgynna en del stora
            partier som nu är överrepresenterade på Vänsterpartiets bekostnad.
          </note>
          <note>
            Men en sådan ordning skulle vara mera demokratisk.
          </note>
          <note>
            Jag yrkar alltså att EES-utskottet skall bestå av 17
          </note>
          <note>
            ledamöter och lika många suppleanter.
          </note>
          <note type="speaker">
            Anf. 47 JAN BERGQVIST (s):
          </note>
          <note>
            Fru talman! Även om utskotten inte har beslutanderätt utan endast
            är beredande organ, är det ändå en viktig fråga hur de är sammansatta.
            Vi socialdemokrater har gått till överläggningarna mellan partierna
            med ett öppet sinne att söka för riksdagen breda och goda lösningar.
          </note>
          <note>
            I höstas inbjöd vi de andra partierna att pröva en ordning där
            man valde ledamöter till alla utskottsplatser samtidigt, och därmed
            skulle alla riksdagens partier få ordinarie platser i utskotten
            i proportion till mandatfördelningen i riksdagen.
          </note>
          <note>
            Det var alltså fråga om att välja alla platser samtidigt och
            inte för ett utskott i taget. I det sammanhanget var vi också
            beredda att öka antalet platser till fler än 15.
          </note>
          <note>
            Men de fem borgerliga partierna, inkl. Ny demokrati, sade ett
            entydigt nej. Det fick inte vara fler än 15 platser i vardera
            utskott och inte något annat än val till ett utskott i taget.
          </note>
          <note>
            I denna situation medverkade vi till att
          </note>
          <note>
            Vänsterpartiet skulle få ha en extra suppleant i alla utskott.
            Suppleanten skulle ha full rätt att utforma alternativ till utskottsmajoritetens
            förslag med hjälp av kansliets alla resurser och rätt till i alla
            avseenden full insyn i utskottets arbete.
          </note>
          <note>
            Inför det faktum att riksdagen snart skall utse en artonmannadelegation,
            som skall vara Sveriges motsvarighet till EG:s Sverigeutskott,
            har vi
          </note>
          <note>
            Socialdemokrater förklarat, att vi för att ge alla partier möjlighet
            att vara med i artonmannadelegationen avstår en av de åtta platser
            vi skulle ha fått enligt gällande valregler.
          </note>
          <note>
            När det gäller frågan om EES-utskottet har vi sagt, att om en
            socialdemokrat kan bli ordförande i utskottet är vi beredda att
            överlämna en av våra ordinarie platser i utskottet till ett annat
            parti. Låt mig vara litet tydlig på den punkten. Nu skall två
          </note>
          <note>
            EG-organ tillsättas, nämligen ett EES-utskott och en artonmannadelegation.
            Det är naturligt och rimligt att regeringspartierna får ordförandeskapet
            i det ena organet. Men det är lika naturligt och rimligt att oppositionen
            får ordförandeskapet i det andra organet. Ingen skulle kritisera
            regeringspartierna om de ville välja först och få ordförandeskapet
            i det organ som de föredrar och sedan överlåter det andra åt oppositionen.
          </note>
          <note>
            Det besked vi har fått från de borgerliga partierna är att de
            tänker lägga beslag på båda ordförandeposterna. Får vi inte ordförandeskapet
            i något av organen, är det närmast en självklarhet att vi inte
            kan avstå från någon ordinarie plats i EES-
          </note>
          <note>
            utskottet.
          </note>
          <note>
            Mot den bakgrunden har vi nominerat sju ordinarie ledamöter och
            sju suppleanter till den gemensamma lista som valberedningens
            ordförande har presenterat.
          </note>
          <note type="speaker">
            Anf. 48 LARS TOBISSON (m):
          </note>
          <note>
            Fru talman! Bertil Måbrink har tagit upp en principdebatt om
            sammansättningen av riksdagens utskott. Frågan avgjordes efter
            ganska långa diskussioner redan i höstas, när vi tillsatte de
            16
          </note>
          <note>
            stående utskotten.
          </note>
          <note>
            Nu är det fråga om att göra något som inte har gjorts tidigare,
            nämligen begagna möjligheten i riksdagsordningen att tillsätta
            ett särskilt utskott.
          </note>
          <note>
            Det kan närmast betraktas som en utbrytning av en enda fråga,
            en proposition, nämligen EES-avtalet, ur utrikesutskottets verksamhet
            -- ett utskott med en borgerlig utskottsordförande. Detta är till
            yttermera visso bekräftat av att utskottet skall verka under en
            begränsad tid -- så lång tid som krävs för att handlägga frågan
            om EES-
          </note>
          <note>
            propositionen.
          </note>
          <note>
            Även om antalet ledamöter skulle utökas till 17 --
          </note>
          <note>
            den frågan löste vi i höstas -- får inte Vänsterpartiet någon
            representation, eftersom partiets mandatantal i riksdagen inte
            räcker till enligt den fördelningsordning som riksdagsordningen
            föreskriver.
          </note>
          <note>
            I höstes löstes problemet så -- vilket Jan Bergqvist påminde
            om -- att Vänsterpartiet erbjöds extra suppleantplats i samtliga
            16 utskott. Naturligtvis beslöt valberedningen att föreslå att
            det även i
          </note>
          <note>
            EES-utskottet skall finnas en extra sextonde suppleantplats för
            Vänsterpartiet.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Efter ställda propositioner på
          </note>
          <note>
            dels valberedningens förslag om att EES-utskottet skulle ha 15
            ledamöter,
          </note>
          <note>
            dels Bertil Måbrinks förslag om att utskottet skulle ha 17 ledamöter,
          </note>
          <note>
            bifölls valberedningens förslag med 186 röster mot
          </note>
          <note>
            17 för Bertil Måbrinks förslag.
          </note>
          <note>
            76 ledamöter avstod från att rösta.
          </note>
          <note>
            Kammaren hade således beslutat att EES-utskottet skulle ha 15
            ledamöter.
          </note>
          <note>
            7 § Val av ledamöter i EES-utskottet
          </note>
          <note>
            Företogs val av femton ledamöter i EES-utskottet.
          </note>
          <note>
            Sedan den av Lars Tobisson för dessa val avlämnade gemensamma
            listan upplästs av talmannen och godkänts av kammaren befanns
            följande personer, vilkas namn i här angiven ordning upptagits
            på listan, valda -- till dess utskottets beredningsuppgifter slutförts
            -- till
          </note>
          <note>
            ledamöter i EES-utskottet
          </note>
          <note>
            Lars Tobisson (m)
          </note>
          <note>
            Mats Hellström (s)
          </note>
          <note>
            Nic Grönvall (m)
          </note>
          <note>
            Anita Gradin (s)
          </note>
          <note>
            Hadar Cars (fp)
          </note>
          <note>
            Monica Öhman (s)
          </note>
          <note>
            Pär Granstedt (c)
          </note>
          <note>
            Hans Gustafsson (s)
          </note>
          <note>
            Karin Falkmer (m)
          </note>
          <note>
            Jan Fransson (s)
          </note>
          <note>
            Holger Gustafsson (kds)
          </note>
          <note>
            Christer Windén (nyd)
          </note>
          <note>
            Berit Löfstedt (s)
          </note>
          <note>
            Birger Hagård (m)
          </note>
          <note>
            Maud Björnemalm (s)
          </note>
          <note>
            8 § Val av suppleanter i EES-utskottet
          </note>
          <note>
            Företogs val av femton suppleanter i EES-
          </note>
          <note>
            utskottet.
          </note>
          <note>
            Sedan den av Lars Tobisson för dessa val avlämnade gemensamma
            listan upplästs av talmannen och godkänts av kammaren befanns
            följande personer, vilkas namn i här angiven ordning upptagits
            på listan, valda -- till dess utskottets beredningsuppgifter slutförts
            -- till
          </note>
          <note>
            suppleanter i EES-utskottet
          </note>
          <note>
            Per Stenmarck (m)
          </note>
          <note>
            Nils T Svensson (s)
          </note>
          <note>
            Jan Sandberg (m)
          </note>
          <note>
            Sören Lekberg (s)
          </note>
          <note>
            Bengt Harding Olson (fp)
          </note>
          <note>
            Maj-Lis Lööw (s)
          </note>
          <note>
            Karin Starrin (c)
          </note>
          <note>
            Ines Uusmann (s)
          </note>
          <note>
            Charlotte Cederschiöld (m)
          </note>
          <note>
            Lennart Nilsson (s)
          </note>
          <note>
            Lars Svensk (kds)
          </note>
          <note>
            Robert Jousma (nyd)
          </note>
          <note>
            Anita Persson (s)
          </note>
          <note>
            Göran Lennmarker (m)
          </note>
          <note>
            Anita Johansson (s)
          </note>
          <note>
            Kallelse till sammanträde med EES-utskottet
          </note>
          <note>
            Talmannen kallade EES-utskottet till konstituerande sammanträde
            onsdagen den 27 maj kl. 8.15 i bostadsutskottets sessionssal.
          </note>
          <note>
            9 § Val till styrelsen för Stiftelsen Riksbankens jubileumsfond
          </note>
          <note>
            Företogs val av sex ledamöter jämte fem personliga suppleanter
            samt ordförande i styrelsen för
          </note>
          <note>
            Stiftelsen Riksbankens jubileumsfond.
          </note>
          <note>
            Den av Lars Tobisson avlämnade gemensamma listan (se 6 §) upplästes
            av talmannen och godkändes av kammaren, varvid befanns att följande
            personer, vilkas namn i här angiven ordning upptagits på listan,
            valts för tiden från valet till dess nytt val förrättats under
            sjätte året härefter:
          </note>
          <note>
            t7p6,7p6 &gt;
          </note>
          <note>
            tledamöter tpersonliga
          </note>
          <note>
            suppleanter t
          </note>
          <note>
            tBertil Persson (m)
          </note>
          <note>
            tCharlotte Cederschiöld
          </note>
          <note>
            (m)
          </note>
          <note>
            t triksdagsledamottriksdagsledamott tLena Hjelm-Wallén (s)tBo
            Bernhardsson (s)t triksdagsledamottriksdagsledamott tElving Andersson
            (c)tChrister Lindblom (fp)t triksdagsledamottriksdagsledamott
            tLars EngwalltBoel Bernert tprofessortprofessort tInge JonssontPer
            Björntorpt tprofessortprofessort tÅke Smids
          </note>
          <note>
            bankdirektör t
          </note>
          <note>
            Till ordförande utsågs professor Inge Jonsson.
          </note>
          <note>
            10 § Svar på fråga 1991/92:780 om platsfördelningen beträffande
            utbildningen av barnskötare till förskollärare
          </note>
          <note>
            Anf. 49 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Eva Johansson har frågat mig vilka åtgärder jag
            tänker vidta för att utbildningsanordnarna snarast skall få besked
            om platsfördelningen när det gäller 50-
          </note>
          <note>
            poängsutbildningen för barnskötare till förskollärare.
          </note>
          <note>
            Regeringen har i lärarpropositionen föreslagit oförändrad dimensionering
            av förskollärarutbildningen. Regeringen har vidare föreslagit
            att de 50-poängsplatser som för innevarande år har fördelats av
            universitets- och högskoleämbetet skall fördelas av regeringen
            och endast ''i mån av behov''. Beredning av denna fördelning av
            utbildningsplatser pågår inom regeringskansliet. Regeringen kan
            inte fördela medel förrän riksdagen har fattat sina beslut.
          </note>
          <note type="speaker">
            Anf. 50 EVA JOHANSSON (s):
          </note>
          <note>
            Herr talman! Jag tackar Per Unckel för svaret. Jag tycker självfallet
            att det är bra att regeringen inte delar ut sådana pengar regeringen
            inte har.
          </note>
          <note>
            Anledningen till att jag ställde denna fråga är att oron är stor,
            inte minst bland alla de barnskötare som nu riskerar att bli arbetslösa.
            Många av dem vill inget högre än att fortsätta sin utbildning,
            för att kunna fungera bättre inom barnomsorgen men också för att
            bättre kunna trygga ett framtida jobb.
          </note>
          <note>
            Det är därför intressant att få reda på när regeringen avser
            att lämna de begärda beskeden.
          </note>
          <note>
            Det vore också intressant om Per Unckel nu ville tala om hur
            han ser på behovet. Han säger i svaret att dessa medel skall fördelas
            endast i mån av behov. Här har förts en diskussion om dimensioneringen
            av förskollärarutbildningen. Hur ser Per Unckel på det framtida
            behovet?
          </note>
          <note>
            Anf. 51 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Även om regeringar inte skall fördela pengar som
            regeringar inte disponerar, vilket är en god princip, har jag
            tagit mig före att till universitet och högskolor som är berörda
            av detta lämna preliminära underhandsbesked, som de har att bedöma
            i avvaktan på riksdagens beslut. Jag vill inte nu kommentera dessa
            underhandsbesked, därför att de då inte längre är underhandsbesked.
          </note>
          <note>
            Jag vill inte heller lämna någon bedömning av hur jag kan komma
            att se på denna fråga när jag väl skall fatta beslutet. Men om
            nu riksdagen, såsom jag hoppas, fastställer regeringens förslag
            i lärarpropositionen, om än inte i dag så i morgon, kommer inte
            beslutet i denna fråga att dröja länge.
          </note>
          <note type="speaker">
            Anf. 52 EVA JOHANSSON (s):
          </note>
          <note>
            Herr talman! Jag har förståelse för om utbildningsministern inte
            här vill ange några exakta siffror. Men vi borde kunna få en allmän
            bedömning av hur han ser på det framtida behovet av utbildade
            förskollärare, för att klara av en utbyggnad av barnomsorgen till
            full behovstäckning och kvalitetssäkringen inom barnomsorgen.
            Jag antar att vi delar uppfattningen om målsättningen full behovstäckning.
          </note>
          <note>
            Här har gjorts olika bedömningar. En del vill nästan gå så långt
            som att säga att man skall lägga ner denna utbildning och att
            vi klarar oss med de utbildade förskollärare som finns. Andra
            menar att vi även i fortsättningen behöver en stor dimensionering.
            En sådan diskussion om det framtida behovet av förskollärare tycker
            jag inte att
          </note>
          <note>
            Per Unckel behövde dra sig för, av respekt för riksdagen.
          </note>
          <note>
            Anf. 53 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Aldrig blir riksdagen riktigt nöjd. Jag tänker inte
            ge någon bedömning i denna fråga, mer än att understryka en principiell
            ståndpunkt som kommer att vägleda det förslag om den högre utbildningens
            struktur i stort, som jag avser att lämna i slutet av denna vår.
          </note>
          <note>
            Jag tror att den tid är förbi när riksdagen skall fastställa
            i detalj vilken dimensionering specifika utbildningar bör ha.
            Det är snarare klokt att riksdagen i framtiden anger sin bedömning
            av det framtida behovet av vissa yrkeskategorier i mer generella
            termer och låter tillgång och efterfrågan studenter och universitet
            emellan avgöra exakt hur man bestämmer sig på varje lärosäte för
            att tillgodose de önskemål som finns ute i samhället.
          </note>
          <note type="speaker">
            Anf. 54 EVA JOHANSSON (s):
          </note>
          <note>
            Herr talman! Det är bara ett par år sedan vi upplevde en stor
            brist på barnomsorgspersonal.
          </note>
          <note>
            Man fick t.o.m. stänga vissa institutioner för att man inte hade
            personal. Då anklagades både vi i detta hus och andra, kanske
            med viss rätt, för att inte ha planerat ordentligt för denna situation.
            Vi skall akta oss noga för att hamna där igen. Därför blir jag
            litet rädd när utbildningsministern inte har någon tanke om det
            framtida behovet inom denna sektor.
          </note>
          <note>
            Jag kräver inte att utbildningsministern skall redovisa siffrorna,
            men en tanke om behovet av utbildad personal för en så viktig
            verksamhet som barnomsorgen, tycker jag nog att varje ansvarig
            utbildningsminister borde hålla sig med.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1991/92:815 om rangordning av högskolor
          </note>
          <note>
            Anf. 55 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Martin Nilsson har frågat mig om det är regeringens
            intention att införa ett system med rankinglistor som avspeglar
            högskolornas kvalitet.
          </note>
          <note>
            Frågan är föranledd av en artikel i nr 13/92 av tidningen Platsjournalen,
            vilken refererade en debatt på studentkåren vid universitetet
            i
          </note>
          <note>
            Stockholm. I debatten diskuterades de stora förändringar som
            regeringen planerar för högre utbildning och forskning i Sverige.
          </note>
          <note>
            Dessa förändringar kommer i början av juni att föreläggas riksdagen
            i en proposition. Utan att föregripa förslagen i denna proposition
            vill jag framhålla att huvudsyftet är att höja kvaliteten i både
            utbildning och forskning. I propositionen kommer därför olika
            förslag vad gäller dels utformningen av den rättsliga regleringen,
            dels resurstilldelningssystemen att framläggas, alla i syfte att
            befordra kvaliteten i verksamheten.
          </note>
          <note>
            Jag vill också erinra om att riksdagen i vår redan har godkänt
            regeringens förslag att inrätta ett sekretariat för utvärderingsfrågor
            den 1 juli 1992.
          </note>
          <note>
            Detta sekretariat skall ha ansvaret för att nationella utvärderingar
            görs av såväl utbildning som forskning.
          </note>
          <note>
            Jag vill emellertid påpeka att det aldrig har varit min eller
            regeringens avsikt att detta sekretariat självt skall utföra dessa
            utvärderingar. Det är viktigt att de nationella utvärderingarna
            görs av flera, oberoende organ, institutioner, akademier eller
            grupper som inrättas vid behov. Det nationella sekretariatet för
            utvärdering och kvalitetskontroll skall således inte utforma ett
            system eller än mindre en modell för en nationell utvärderingsverksamhet.
          </note>
          <note>
            Tvärtom är det enligt min mening väsentligt att olikartade former
            av utvärdering utnyttjas för att tillse att utvärderad verksamhet
            blir allsidigt belyst.
          </note>
          <note>
            Det nationella utvärderingssekretariatet måste för att kunna
            fylla sin uppgift ha integritet mot såväl statsmakterna som universiteten
            och högskolorna.
          </note>
          <note>
            Den självständiga ställningen kommer bl.a. att manifesteras genom
            den sammansättning av sekreteriatets styrelse som regeringen inom
            kort kommer att besluta om.
          </note>
          <note>
            När det gäller själva utvärderingsverksamheten vill jag också
            framhålla att det är angeläget att representanter för olika avnämare,
            dvs. de blivande arbetsgivarna för studenter i grundutbildningen
            och motsvarande för forskningsverksamhet -- näringslivet, staten,
            landstingen, kommunerna etc. -- deltar i utvärderingsprocessen
            i den utsträckning som kan vara motiverat.
          </note>
          <note>
            Herr talman! Slutligen vill jag nämna att nationella utvärderingar
            kan avse såväl utbildning och forskning i enskilda ämnen som hela
            utbildningsprogram, men också systemutvärderingar som urvalsprinciper,
            jämställdhet etc.
          </note>
          <note type="speaker">
            Anf. 56 MARTIN NILSSON (s):
          </note>
          <note>
            Herr talman! Jag får tacka statsrådet för svaret.
          </note>
          <note>
            Tyvärr tycker jag inte att jag fick ett direkt svar på den fråga
            jag ställde. Det är kanske så att Per
          </note>
          <note>
            Unckel i dag har inriktat sig på att inte ge så klara besked.
          </note>
          <note>
            Vi vill fortfarande på något sätt ha svar: Är det regeringens
            intention att införa rankinglistor för olika högskolors kvalitet?
            Att vilja inrätta utvärderingssystem som skall förhöja kvaliteten
            på utbildning och forskning torde ni inte vara ensamma om; det
            är säkert alla riksdagsledamöters och alla politikers intention
            att göra det. Det intressanta är ju hur man gör det.
          </note>
          <note>
            Nu har statsrådet Unckel i en tidning uttalat att man önskar
            en rankinglista. Jag skulle gärna vilja ha reda på om det är statsrådet
            Unckels privata åsikt, eller om det är hela regeringens åsikt.
          </note>
          <note>
            För vår del anser vi att det är ett dåligt system. Det innebär
            att vi får en centralt dikterad norm för vad som är kvalitet,
            för vad som är bra och vad som är dåligt.
          </note>
          <note>
            Detta är självfallet en svår fråga. I grunden ligger frågan om
            kvalitet på ett något så när nöjaktigt sätt kan kvantifieras och
            utvärderas. Det finns olika metoder att utvärdera. Det är alltså
            ingen enkel fråga; det är en problematisk fråga. Jag tror ändå
            att slutsatsen måste bli att ranking är ett dåligt kriterium.
            I de fall man har ranking utomlands är erfarenheterna långt ifrån
            goda.
          </note>
          <note>
            I stället borde man införa ett utvärderingssystem som på något
            sätt är kvalitetsdrivande, som har en lokal anknytning, som i
            grunden bygger på de lokala högskolornas drift och vilja att stärka
            kvaliteten och på ett bättre sätt tydliggöra de lokala målen.
          </note>
          <note>
            Jag skulle också ännu en gång vilja fråga om sekretariatets sammansättning.
            Skall det bara bestå av framstående akademiker, eller skall det
            även bestå av studentintressen och allmänna intressen?
          </note>
          <note>
            Anf. 57 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag tror inte att vi har så olika uppfattningar
            om hur utvärderingsarbetet bör gå till -- gudskelov, för jag tycker
            att det vore en styrka om vi över partigränserna kunde finna hyggligt
            gemensamma former för detta; det är betydelsefullt för hela vårt
            universitetssystem. Det var därför jag lade ned en viss möda på
            att tala om olikartade utvärderingssystem, olika sätt att mäta,
            just för att undvika att vi blir ensartade när det gäller bedömningen
            av vad kvalitet är.
          </note>
          <note>
            Att beskriva kvalitet i korta termer är svårt, det är vi båda
            ense om. Då har min slutsats blivit: Låt oss bedöma allehanda
            saker samtidigt, i akt och mening att belysa högskolornas verksamhet
            från olika infallsvinklar, samtidigt som vi gör det som
          </note>
          <note>
            Martin Nilsson efterfrågar, nämligen stimulerar högskolorna själva
            att utvärdera sin egen verksamhet.
          </note>
          <note>
            När jag talar om ranking, så är det för att tillspetsat ange
            att det när vi mäter olika saker är ofrånkomligt att somliga kommer
            att vara bättre än andra. Vad jag alltid har velat framhålla när
            jag har diskuterat utvärderingsverksamhet är emellertid att jag
            tror att vi kommer att finna att olika högskolor kommer att vara
            bra på olika saker.
          </note>
          <note>
            Olika utbildningar kommer dessutom från olika infallsvinklar
            att rankas olika.
          </note>
          <note>
            Min slutsats av detta blir att jag vill göra all den kunskapen
            tillgänglig för studenterna. Sedan är det studenten som får välja
            hur han eller hon värderar de olika kvalitetsbegreppen, och styra
            sin kosa till det universitet som bäst lever upp till de krav
            som studenten har.
          </note>
          <note>
            När det gäller sekretariatstyrelsens sammansättning får jag inta
            samma attityd som jag intog till den förra frågeställarens fråga:
            Man får vänta intill dess att regeringen har fattat sitt beslut.
          </note>
          <note type="speaker">
            Anf. 58 MARTIN NILSSON (s):
          </note>
          <note>
            Herr talman! Jag får tacka statsrådet för svaret. Jag tror inte
            heller, gudskelov, att det råder så oerhört stora skiljaktigheter
            oss emellan när det gäller synen på detta.
          </note>
          <note>
            Däremot är jag fortfarande oroad inför tanken på rankinglistsystem.
            Självfallet behövs det system där även studenterna får tillgång
            till information om vad som är bra och dåligt. Men jag tror att
            högskolornas egna utvärderingar ger tillräckligt nöjaktig information
            om detta och är tillräckligt bra.
          </note>
          <note>
            Kritiken på grund av riskerna med rankinglistsystem är fortfarande
            densamma. Även om det nu råkar vara inom ett smalt område -- inom
            jämställdhetsarbete, inom viss undervisning -- så är det fortfarande
            en centralt dikterad norm för vad som är kvalitet, och det passar
            inte in i det system vi i övrigt har talat om när det gäller decentralisering
            av högskolan.
          </note>
          <note>
            Den här kvalitetsutvärderingen som vi talar så vackert om finns
            redan i dag; den finns faktiskt bland studenter som mycket väl
            vet var de kan söka bra resp. dålig kvalitet. Den kan behöva förstärkas,
            men den finns alltså där.
          </note>
          <note>
            Jag önskar fortfarande svar om sekretariatstyrelsens sammansättning,
            även om jag inte tror att jag får det.
          </note>
          <note>
            Anf. 59 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Nej, i det senare hänseendet har
          </note>
          <note>
            Martin Nilsson rätt. Det svaret kommer han inte att få i dag,
            det får han så småningom.
          </note>
          <note>
            När det gäller den centrala utvärderingen som komplement till
            stimulansen till lokal utvärderingsverksamhet, är det ju ofrånkomligt
            att om man mäter någonting på samma sätt mellan olika högskolor,
            så är risken för att någon kommer före den andra överhängande.
            Jag tycker att den information som kan komma fram genom denna
            typ av utvärderingar är bra som komplement till andra utvärderingar.
          </note>
          <note>
            Men vad som är viktigt för att undvika det som
          </note>
          <note>
            Martin Nilsson misstänker kan inträffa, nämligen att regeringen
            anger en norm för vad som är kvalitet, är att tala om precis vad
            det är man utvärderar. Då kan studenten värdera den kunskap som
            utvärderingen ger mot den fråga som utvärderingen är till för
            att besvara. Om man spelar med öppna kort, redovisar utgångspunkterna
            och svaren, tror jag att studenterna får den fullödigaste informationen
            och därmed avsevärt bättre möjligheter att välja en utbildning
            efter sina önskemål än vad dagens system möjliggör.
          </note>
          <note type="speaker">
            Anf. 60 MARTIN NILSSON (s):
          </note>
          <note>
            Herr talman! Min kritik beror inte först och främst på någon
            rädsla för att regeringen kommer att fastställa den centralt dikterade
            normen. Tvärtom är det ju en diskussion som delvis sammanhänger
            med diskussionen om sekretariatets sammansättning. Jag är oerhört
            rädd för att man får en utvärdering som grundar sig på vad ett
            fåtal i och för sig framstående akademiker tycker, och vad de
            bedömer som kvalitet. Jag är inte säker på att det alltid är kvalitet.
          </note>
          <note>
            Jag tror inte att vi kommer speciellt mycket längre i diskussionen.
            Men jag är ändå hyfsat nöjd och glad över att vi något så när
            har en samsyn. Jag hoppas bara att vi slipper rankinglistor.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1991/92:830 om den akademiska undervisningen
            i turkiska språk
          </note>
          <note>
            Anf. 61 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Karl-Erik Svartberg har frågat mig vilka planer
            regeringen har när det gäller att stärka den akademiska undervisningen
            i turkiska språk.
          </note>
          <note>
            I dag har den som vill bedriva högre utbildning och forskning
            i turkiska språk möjlighet att göra detta vid universitet i Uppsala.
            Turkiska språk tillhör de ämnesområden som finns upptagna på krysslista.
          </note>
          <note>
            Det innebär att små och exklusiva ämnen med mycket få studenter
            är garanterade ett visst basutbud vid något eller några av våra
            universitet.
          </note>
          <note>
            Frågan om ansvaret för att det inom landet skall finnas utbildning
            och forskning i ämnen av det här slaget berördes i departementspromemorian
            (Ds
          </note>
          <note>
            1992:1) Fria universitetet och högskolor, som under våren varit
            föremål för remissbehandling.
          </note>
          <note>
            Regeringens slutliga ställningstagande kommer att framgå av den
            principproposition som jag i två tidigare frågesvar här i kammaren
            har nämnt.
          </note>
          <note>
            Utan att föregripa förslagen i denna proposition är det emellertid
            min förhoppning att universitet och högskolor i ett framtida system
            med större frihet att själva utforma sitt utbildningsutbud bättre
            skall kunna svara mot studenternas efterfrågan.
          </note>
          <note>
            Samtidigt innebär detta en risk för att vissa små ämnen med mycket
            liten efterfrågan från studenterna kan komma på undantag. Det
            kan gälla ämnen som det ur vissa samhälleliga, kulturella eller
            andra aspekter kan finnas anledning att värna om. En garanti för
            ett visst minimiutbud av utbildning och forskning i dessa ämnen
            i likhet med dagens krysslista kan därvid bli aktuell. Till denna
            fråga återkommer jag emellertid i den nu nämnda princippropositionen.
          </note>
          <note type="speaker">
            Anf. 62 KARL-ERIK SVARTBERG (s):
          </note>
          <note>
            Herr talman! Jag ber att få tacka utbildningsministern för svaret.
          </note>
          <note>
            Med min fråga har jag velat sätta utbildningsministern på spåret,
            få i gång en tankeverksamhet. Det brukar ju för oss riksdagsledamöter
            vara lättare att påverka innan princippropositionen är skriven
            och avlämnad än via motioner efteråt.
          </note>
          <note>
            För undervisning i turkiska språk finns det i dag bara en halv
            högskoleadjunktur i Uppsala. Det kan inte vara rimligt med hänsyn
            till att det gäller ett stort språkområde, som geografiskt sträcker
            sig från Balkan till Kina och som utöver Turkiet omfattar en lång
            rad olika folk. Jag har i min fråga pekat på det forna Sovjetunionen,
            som nu faller sönder och där en rad nya stater kommer att ha turkiska
            språk som nationalspråk. Därför är det viktigt att förbättra den
            grundläggande akademiska undervisningen i turkiska språk.
          </note>
          <note>
            Jag tar fasta på det här svaret. Det pekar på den risk som finns
            att brist på efterfrågan kan slå ut många små ämnen. Akademiskt
            sett borde detta vara ett stort ämne, men det är ju studenterna
            som väljer.
          </note>
          <note>
            Jag vill bara kontrollera en sak. Det kan kan finnas vissa ämnen
            som det ur samhälleliga, kulturella eller andra aspekter kan vara
            anledning att värna om. Därför vill jag fråga: Är utbildningsministern
            beredd att värna om det turkiska språket?
          </note>
          <note>
            Anf. 63 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag har inte mycket att tillägga utöver
          </note>
          <note>
            Karl-Erik Svartbergs beskrivning av hur viktigt det är att i
            tid uppmärksamma bekymmer som kan uppstå med i övrigt gagneliga
            förändringar av ett stort och komplext universitets- och högskolesystem.
          </note>
          <note>
            När detta nya system gradvis introduceras, kommer regering och
            riksdag att ha anledning att analysera vilka ämnen som är de smalare
            ämnen som vi måste skydda på särskilt sätt ämnen som är.
          </note>
          <note>
            Egentligen delar jag Karl-Erik Svartbergs antagande om att de
            inte borde vara ett litet ämne.
          </note>
          <note>
            Med tanke på det som händer i vår omvärld kan jag inte utesluta
            att studentefterfrågan i sig detta kommer att göra ämnet större
            än vad det möjligen är i dag. Vi lär oss mer om de turkspråkiga
            områdena.
          </note>
          <note>
            Jag kan försäkra att om det inte skulle vara så, är det klart
            att detta tillhör ett ämnesområde som det finns alldeles särskild
            anledning att hålla ögonen på när de bestämda anslagsfördelningarna
            görs.
          </note>
          <note type="speaker">
            Anf. 64 KARL-ERIK SVARTBERG (s):
          </note>
          <note>
            Herr talman! Då är jag nöjd med svaret och ber att få tacka än
            en gång.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1991/92:795 om Europas bästa skola
          </note>
          <note type="speaker">
            Anf. 65 Statsrådet BEATRICE ASK (m):
          </note>
          <note>
            Herr talman! Bengt Silfverstrand har frågat mig om regeringen
            tänker ange vilket land som skall vara föredöme i arbetet med
            att skapa Europas bästa skola.
          </note>
          <note>
            När regeringen formulerade målsättningen att skapa Europas bästa
            skola under 1990-talet, fanns det två viktiga skäl.
          </note>
          <note>
            För det första är det helt nödvändigt att vi, i en tid av omfattande
            förändringar på skolområdet, har klart för oss att vi på alla
            sätt måste sträva efter att ge våra elever den bästa utbildningen.
            Jag har vid åtskilliga tillfällen här i riksdagen talat om betydelsen
            av kunskaper och kvalitet i skolundervisningen. En rad åtgärder
            har regeringen redan vidtagit för att förbättra kvaliteten i skolan.
            Vi vet att ett antal elever går igenom grundskolan utan att ens
            ha lärt sig läsa, räkna och skriva på ett tillfredsställande sätt.
            Varje sådan elev är ett misslyckande för skolan, och jag vill
            peka på att regeringen i de förändrade direktiven till läroplanskommittén
            speciellt betonat basämnenas ställning i utbildningen.
          </note>
          <note>
            För det andra är det ett faktum att Sverige på snart sagt alla
            områden närmar sig det övriga Europa. Vi är ett relativt litet
            land i Europas utkant. Skall vi fullt ut kunna ta del av möjligheterna
            och hävda oss i konkurrensen, måste vi ligga långt framme. Vi
            måste sätta vår ambitionsnivå högt.
          </note>
          <note>
            Som Bengt Silfverstrand själv påpekar, kan vår skola göras bättre.
            Det finns säkerligen många goda exempel och intressanta lösningar
            från andra länder som vi kan och skall ta vara på. Det vore både
            dumt och riskabelt, om vi inte erkände detta.
          </note>
          <note>
            Vi skall självfallet ta vara på det som vi är duktiga på, och
            vi skall givetvis vara öppna för intryck och idéer från omvärlden.
          </note>
          <note>
            Bengt Silfverstrand frågar mig vilket land som skall vara ett
            föredöme för regeringens skolpolitik. Det är möjligt att det bland
            socialdemokrater fortfarande finns en önskan om att utse idealländer,
            även om jag trodde att man hade lärt sig åtminstone något av alla
            de misslyckade försök som gjorts på det området genom åren.
          </note>
          <note>
            När det så gäller internationella jämförelser i sig, har regeringen
            i budgetpropositionen betonat det angelägna i att sådana görs.
            Sverige är också redan med i flera institutitioner för internationella
            utvärderingar och kunskapsjämförelser. Viktiga exempel är den
            världsomspännande organisationen
          </note>
          <note>
            IEA, som i sommar redovisar en stor undersökning i läsförståelse,
            och OECD, som dels utfört en granskning av svensk skola, dels
            bedriver ett stort projekt med nyckeltal för utbildning i olika
            länder.
          </note>
          <note>
            Ett exempel av annat slag är den jämförelse tidskriften Newsweek
            presenterat över tio områden. I fråga om t.ex. språk intog inte
            Sverige någon tätplats. Det vill regeringen ändra på med direktiven
            om en förstärkning av språkundervisningen.
          </note>
          <note type="speaker">
            Anf. 66 BENGT SILFVERSTRAND (s):
          </note>
          <note>
            Herr talman! Jag ber att få tacka skolministern för svaret på
            min fråga. Jag har emotsett detta svar med stor spänning. Min
            nyfikenhet delas säkert av ett stort antal lärare, elever och
            föräldrar i vårt land.
          </note>
          <note>
            De första stapplande stegen på Europavägen har ju tagits. Det
            allra första var att skära ner på världens bästa vuxenutbildning.
            Skolministern gör jämförelser och plockar fram tidskriften Newsweek
            och säger att vi inte intog tätplatsern när det gäller språk.
            Det gjorde vi däremot när det gäller vuxenutbildning. Den vill
            man nu försämra.
          </note>
          <note>
            Jag kan inte förstå annat av svaret än att regeringen drabbats
            av vad jag skulle vilja kalla
          </note>
          <note>
            Columbussyndromet. När Columbus skulle ut på sin färd visste
            han inte vart han skulle hän. Väl ute på havet visste han inte
            var han befann sig. Så icke heller när han kom fram, och han visste
            inte var han hade varit när han hade kommit tillbaka. Alltihop
            skedde på skattebetalarnas bekostnad.
          </note>
          <note>
            Av formuleringen, att vi under 1990-talet skall skapa Europas
            bästa skola, har många fått intrycket att den svenska skolan har
            misslyckats. Om man sätter upp sådana mål är det ett ärlighetskrav
            att man anger utgångspunkterna. Annars uppstår lätt misstanken
            att vi har ett dåligt skolsystem. Den kritiken faller i så fall
            starkt tillbaka på de som i olika sammanhang framhålls som skolans
            viktigaste resurs, nämligen våra lärare.
          </note>
          <note>
            Sverige är bäst i EG-klassen skriver man i KTH-
          </note>
          <note>
            Nytt nr 5/1992. Undersökarna har där visat att vi har en mycket
            bra utbildningspolitik. Det integrerade system för yrkesutbildning
            och teoretiskt inriktad utbildning som återfinns både inom gymnasieskola
            och högre utbildning är precis i den riktning som EG nu strävar
            mot. EG går alltså åt Sveriges håll. Kan det möjligen vara så,
            fru skolminister, att den borgerliga regeringen, precis som fallet
            är när det gäller jordbrukspolitiken och exportstödet, går på
            tvärs mot utvecklingen i
          </note>
          <note>
            Europa?
          </note>
          <note type="speaker">
            Anf. 67 Statsrådet BEATRICE ASK (m):
          </note>
          <note>
            Herr talman! Om landslaget skulle säga att de vill bli bäst i
            Europa på fotboll, skulle väl få dra den slutsatsen att hela laget
            är värdelöst. Jag tycker att det är självklart.
          </note>
          <note>
            Det är alldeles riktigt att Newsweek pekade på att
          </note>
          <note>
            Sverige hade en mycket fin vuxenutbildning.
          </note>
          <note>
            Framför allt framhöll man i redovisningen att vi hade en bra
            AMU-utbildning. Den har vi definitivt inte dragit ner på. Vi tvingas
            ibland att göra förändringar även på områden där vi önskar att
            vi skulle slippa att spara. Regeringens uppfattning är att varje
            besparing inte nödvändigtvis behöver innebära kvalitetsförsämringar.
            Det går ibland att göra en del ändå.
          </note>
          <note>
            När det gäller detta att redovisa var vi skall bli bättre och
            inte, är det ett problem att det är litet ont om aktuella internationella
            undersökningar. Nu får vi en om läsförståelse. De vi har kunnat
            titta på tidigare för att jämföra svensk skola med andra skolor,
            har visat att vi är duktiga på läsförståelse framför allt vad
            gäller tioåringar. Däremot sjunker resultaten när vi kommer upp
            på litet högre nivå.
          </note>
          <note>
            Vi är också bra på bredden, men vi presterar inte topparna.
          </note>
          <note>
            När det gäller naturkunskap, ett annat viktigt ämne, låg för
            ett par år sedan svenska elever i tioårsåldern tvåa efter de japanska.
            När vi kommer upp på högstadienivå rasar det direkt. Detta är
            allvarligt och måste analyseras. Jag tycker att denna information
            är viktig som underlag i ett läroplansarbete. Jag tror att vi
            har ett och annat bekymmer där det finns anledning att ta en diskussion.
            Vi får inte vara rädda för att hävda att vi måste bli bättre.
            Vi får definitivt inte dra den slutsatsen att en sådan ambition
            skulle innebära att vi är dåliga på allt i dag. Men konkurrensen
            hårdnar, och vi måste ständigt öka kvaliteten i skolan. Så är
            det.
          </note>
          <note type="speaker">
            Anf. 68 BENGT SILFVERSTRAND (s):
          </note>
          <note>
            Herr talman! Det är nog gott och väl. Men i motsats till regeringen
            är inte vi så kategoriska. Vi vågar inte påstå att vi generellt
            sett har Europas bästa skola.
          </note>
          <note>
            När nu regeringen har så bestämda uppfattningar är det viktigt
            att vi får veta vilka föredömen den har bland Europas länder.
            Annars är formuleringen i regeringsdeklarationen felaktig, och
            då bör man ta tillbaka den formuleringen.
          </note>
          <note>
            Jag vill utifrån vardagen i den svenska skolan efter åtta månader
            med borgerlig regeringspolitik fråga skolministern på vilket sätt
            vi närmat oss
          </note>
          <note>
            Europamålet när det gäller klasstorlekar. Storleken på klasserna
            är på väg att öka dramatiskt genom de nedskärningar som kommunerna
            på grund av regeringens politik tvingas vidta, och den kommunala
            vuxenutbildningen skärs ned.
          </note>
          <note>
            Insatserna för elevstödjande åtgärder som t.ex.
          </note>
          <note>
            skolpedagoger och skolpsykologer minskar.
          </note>
          <note>
            Lärarutbildningen går tillbaks till det förgångna. På vilket
            sätt kommer detta att öka kvaliteten i utbildningen?
          </note>
          <note type="speaker">
            Anf. 69 Statsrådet BEATRICE ASK (m):
          </note>
          <note>
            Herr talman! När det gäller frågan om klasstorleken och de ekonomiska
            bekymren tror jag att de bekymren finns oavsett vilken regering
            vi har. Men de stora effekter för kommunerna som vi i dag ser
            beror på den omläggning av statsbidragssystemet som Socialdemokraterna
            drev igenom. Jag tycker därför inte att man skall ta detta som
            ett exempel.
          </note>
          <note>
            Det finns andra exempel där vi har tagit viktiga steg framåt.
            Denna regering är öppen för förändringar och lyssnar till vad
            man vill göra ute i kommuner och skolor, och vi har sagt ja till
            väldigt många lokala utvecklingsprojekt där vi gett skolor möjlighet
            att profilera sig. Jag är övertygad om, att när lärare, elever
            och föräldrar mer får arbeta på ett sätt som de tycker är bra,
            kommer också kunskapen att öka. Det finns många sådana exempel
            där vi har satsat på kvaliteten.
          </note>
          <note>
            Den stora frågan är givetvis det omfattande läroplansarbete som
            nu pågår och som kommer att dominera diskussionen i lärarrummen
            i höst.
          </note>
          <note>
            Samtliga skolor och kommuner skall få möjlighet att diskutera
            hur vi skall förbättra skolan. Jag erkänner gärna att det förarbete
            som nu pågår inte är färdigt. Men jag tror att det blir bra, och
            det är det viktiga i detta arbete just nu.
          </note>
          <note type="speaker">
            Anf. 70 BENGT SILFVERSTRAND (s):
          </note>
          <note>
            Herr talman! Vi måste väl ändå vara överens om, skolministern,
            att nedskärningar på sådana vitala områden leder till försämringar,
            eller åtminstone oerhört stora svårigheter för kommunerna att
            hävda sig. Eftersom vi är överens om en decentralisering och större
            inflytande för kommunerna, minskar ju detta förutsättningarna
            för att skapa Europas bästa skola.
          </note>
          <note>
            Ett annat exempel som jag vill fråga om är förslaget när det
            gäller fristående skolor. Det innebär en överkompensation för
            de fristående skolorna och en minskning av resurserna till vår
            gemensamma grundskola. Det är ett allvarligt ingrepp i den kommunala
            självbestämmanderätten. Även lagrådet har i sitt yttrande sagt
            att det onekligen är en inskränkning av den kommunala självbestämmanderätten.
            På vilket sätt harmonierar dessa förslag med målsättningen att
            skapa Europas bästa skola?
          </note>
          <note type="speaker">
            Anf. 71 Statsrådet BEATRICE ASK (m):
          </note>
          <note>
            Herr talman! När det gäller kvalitet och klasstorlekar finns
            det inga entydiga forskningsresultat som belyser detta samband.
            Det är snarare så, att man behöver anpassa gruppstorlek utifrån
            de arbetsuppgifter man har just för tillfället och de barn det
            handlar om. Ibland kan tio barn vara för mycket, och ibland är
            tio barn alldeles lagom osv.
          </note>
          <note>
            Friskolepropositionen är ett mycket viktigt steg i arbetet med
            att skapa Europas bästa skola. Jag begriper inte varför Socialdemokraterna
            tycker att det är viktigare att kommunerna får göra litet hur
            de vill än att slåss för något som varit ett adelsmärke i svensk
            utbildningspolitik, nämligen likvärdigheten.
          </note>
          <note>
            Vi är internationellt sätt ganska bra på att ge utbildning av
            hög kvalitet i Jokkmokk, i Växjö och i Stockholm, och vi håller
            en jämn kvalitet. Det är ett viktigt mål. Detta är något som regeringen
            har tagit fasta på i propositionen. Vi har sagt att icke en kommun
            skall kunna ha skilda regler, utan alla elever skall ha rätt att
            välja under samma premisser. Det är en ambition som
          </note>
          <note>
            Socialdemokraterna inte tycker är viktig, men den hör ihop med
            svenskt skolväsende. Det har den alltid gjort, och det står vi
            fast vid.
          </note>
          <note type="speaker">
            Anf. 72 BENGT SILFVERSTRAND (s):
          </note>
          <note>
            Herr talman! Den socialdemokratiska linjen är att den svenska
            skolan skall avregleras, och den vägen är redan beträdd. Varje
            skola skall har rätt att gå sina egna vägar för att uppnå de mål
            som anges i läroplanen. Vi vill låta kommunerna bestämma över
            detta, eftersom vi tror att kommunerna har de allra bästa förutsättningarna.
          </note>
          <note>
            Jag noterar att regeringens väg till Europas bästa skola och
            ökad valfrihet går via ytterligare centralstyrning av kommunerna,
            och det är kanske något motsägelsefullt.
          </note>
          <note type="speaker">
            Anf. 73 Statsrådet BEATRICE ASK (m):
          </note>
          <note>
            Herr talman! Jag noterar att Socialdemokraterna inte längre tycker
            att likvärdighet är viktig att eftersträva. Om vi ger generella
            möjligheter för elever och föräldrar att välja skola är det självklart
            att det skall gälla samma regler för barnen oavsett var de är
            folkbokförda. Det är i varje fall regeringens linje.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1991/92:813 om gymnasieskolans tekniska och
            naturvetenskapliga linjer
          </note>
          <note type="speaker">
            Anf. 74 Statsrådet BEATRICE ASK (m):
          </note>
          <note>
            Herr talman! Ulf Melin har frågat mig vilka åtgärder jag ämnar
            vidta för att få fler studerande att välja tekniska och naturvetenskapliga
            utbildningar i gymnasieskolan.
          </note>
          <note>
            Det är med oro jag tagit del av att en sjunkande andel elever
            söker teknisk och naturvetenskaplig utbildning inom gymnasieskolan,
            samt att många kommuner inte anordnar eller ens är beredda att
            betala interkommunal ersättning för elever som önskar fullfölja
            sin utbildning genom att gå den ettåriga teknikerutbildningen.
          </note>
          <note>
            De signaler näringslivet nu sänder till elever som står inför
            valet av linje eller program i gymnasieskolan är att tekniker
            inte anställs. Den rekryteringsstrategi som i dagens lågkonjunktur
            är förhärskande i näringslivet är synnerligen kortsiktig. Svensk
            industri har ett ansvar och måste ge de unga andra signaler som
            klart visar ett långsiktigt intresse av att rekrytera personer
            med teknisk och naturvetenskaplig kompetens.
          </note>
          <note>
            Inom departementet förs en diskussion om orsakerna och eventuella
            behov av insatser för att påverka utvecklingen i positiv riktning.
            I höst när vi får en tydlig bild av antagning m.m. kommer vi att
            noggrant analysera frågan och eventuellt vidta åtgärder.
          </note>
          <note>
            En angelägen åtgärd är att bredda basen för de aktuella utbildningarna.
            Intresset för teknik och naturvetenskap måste väckas tidigt i
            skolan.
          </note>
          <note>
            Mycket talar för att flickornas intresse för detta område utvecklas
            tidigare än pojkarnas. Det är olyckligt att skolan i dag inte
            är så flexibel och anpasslig att den förmår ta tillvara flickornas
            intresse. Jag tror att skolan på detta sätt går miste om många
            framtida tekniskt och naturvetenskapligt utbildade flickor. Det
            ingår i läroplanskommitténs uppdrag att rikta uppmärksamhet mot
            frågan hur olika intressen, t.ex. ett naturvetenskapligt, kan
            tas tillvara och stimuleras tidigt.
          </note>
          <note>
            Skolverket har utarbetat ett förslag till utformning av ett tredje
            utbildningsår för de 18--19-åringar som gått igenom en tvåårig
            gymnasieutbildning.
          </note>
          <note>
            Skolverket betonar här vikten av att kompletteringsutbildningarna
            ges ett innehåll som ökar kompetensen inom det tekniska området.
          </note>
          <note>
            Detta är en unik möjlighet att skapa ett intresse för teknik
            hos elever som tidigare under gymnasietiden inte kommit i kontakt
            med ämnet.
          </note>
          <note>
            För att underlätta för en del av de ungdomar som genomgått samhällsvetenskaplig
            eller ekonomisk linje på gymnasiet att komplettera sin behörighet
            inför kommande tekniska och naturvetenskapliga högskolestudier
            har regeringen föreslagit att 1 250
          </note>
          <note>
            utbildningsplatser ställs till förfogande för anordnande av ett
            s.k. basår.
          </note>
          <note type="speaker">
            Anf. 75 ULF MELIN (m):
          </note>
          <note>
            Herr talman! Jag vill först och främst tacka statsrådet för svaret
            på min fråga. Jag tycker att hela svaret visar på en god insikt
            i problemet och att regeringen också har en bra ambitionsnivå,
            och det tror jag är oerhört viktigt.
          </note>
          <note>
            Vi har nu en lågkonjunktur, och man kanske inte i näringslivet
            just nu ropar efter tekniker eller ingenjörer. Men när konjunkturen
            vänder uppåt, och det får vi hoppas att den kommer att göra ganska
            så snart, finns risken att konjunkturuppgången kommer att hämmas
            därför att det råder brist på utbildade tekniker, ingenjörer och
            över huvud taget människor som har en naturvetenskaplig och teknisk
            bakgrund. Det visar också ett antal utredningar, t.ex.
          </note>
          <note>
            långtidsutredningen. SIND har lämnat en rapport, och det har
            även kompetensutredningen. Det är oerhört viktigt att vi framöver
            har utbildade människor av denna kategori, framför allt mot bakgrund
            av den ökade internationaliseringen, men också den snabba tekniska
            utvecklingen.
          </note>
          <note>
            Under 80-talet fick vi vissa positiva siffror, och fler elever
            sökte till både den naturvetenskapliga och den tekniska linjen.
            Men vad som nu hänt är att det har skett en stor nedgång framför
            allt när det gäller den tekniska linjen. Det är bra att man då
            vidtar åtgärder. Jag vill fråga om statsrådet är beredd att ta
            kontakt med näringslivet och föra överläggningar med näringslivet
            och dess organisationer. De har ett tungt ansvar för att dels
            anställa ungdomar som kommer från dessa utbildningar, dels se
            till att man i framtiden också kan rekrytera ungdomar.
          </note>
          <note>
            En annan mycket viktig del är naturligtvis att också syo-konsulenterna
            ger en bra och god information redan i grundskolan. Här finns
            det mycket att göra.
          </note>
          <note>
            De måste poängtera att de treåriga teoretiska linjerna är ingången
            till den högre utbildningen.
          </note>
          <note type="speaker">
            Anf. 76 Statsrådet BEATRICE ASK (m):
          </note>
          <note>
            Herr talman! På frågan om näringslivskontakterna vill jag svara,
            att detta med att ha ett ordentligt samtal med näringslivsföreträdarna
            är en av de åtgärder som står på listan över vad vi kan tänkas
            göra i höst. Men jag vill vänta tills vi har klart för oss hur
            det exakt ser ut med antagningarna och vad det eventuellt kan
            betyda, från vår horisont. Det är viktigt att näringslivet tar
            ett ansvar.
          </note>
          <note>
            Sverige är ett industriland. Vi bygger vår välfärd på att vi
            har haft och har en modern industri som ligger långt framme, men
            om vi inte hela tiden kan fylla på med välutbildade tekniker och
            ingenjörer kommer detta att haverera. Det är därför som dessa
            signaler är så oerhört allvarliga. Man kan inte helt plötsligt
            säga att det behövs 5 000 nya forskare eller 5 000
          </note>
          <note>
            nya ingenjörer, därför att det tar år att utbilda dem.
          </note>
          <note>
            Utbildningen måste därför hålla en jämn och hög nivå.
          </note>
          <note>
            Vi kommer att jobba mycket med detta, och näringslivet skall
            kopplas in -- det ligger i deras eget intresse. Jag försöker framföra
            det så ofta som möjligt.
          </note>
          <note>
            Vi håller precis på att genomföra en reformering av den tekniska
            utbildningen. Vi har tagit bort det fjärde året i gymnasieskolan,
            och i stället erbjuds en ettårig teknikerutbildning som kurs ovanpå
            det treåriga tekniska programmet. Sedan finns högskolans utbildningar.
          </note>
          <note>
            Det fanns mycket goda skäl för den här reformen --
          </note>
          <note>
            som jag fortfarande tror är en bra reform -- men vi måste analysera
            om det är bara konjunkturen eller någonting annat som har gjort
            att det har uppstått svårigheter. Tyvärr har den förre frågeställaren
            gått härifrån. En internationell undersökning visar dessutom att
            vi i Sverige har en förhållandevis låg tillväxt i kunskaper i
            naturvetenskapliga ämnen på högstadiet, och det är ett av skälen
            till att jag har tagit upp den här frågan speciellt i läroplansdirektiven.
          </note>
          <note>
            Det finns alltså mycket att göra. Vi skall prata med näringslivet.
            Vi måste få en ändring till stånd.
          </note>
          <note type="speaker">
            Anf. 77 ULF MELIN (m):
          </note>
          <note>
            Herr talman! Statsrådet poängterar med rätta att
          </note>
          <note>
            Sverige är ett industriland. Ett stort bekymmer --
          </note>
          <note>
            som verkligen kan läggas den förutvarande regeringen till last
            -- är att väldigt många genomgick högre utbildning till den offentliga
            sektorn, på bekostnad av den privata sektorn. Det har fått till
            följd att man i ansökningarna till gymnasiet väljer linjer som
            syftar till den offentliga sektorn. Här tror jag att vi har väldigt
            mycket att ta igen.
          </note>
          <note>
            Teknikerutbildningen, som statsrådet tar upp, är oerhört viktig.
            Vi har märkt att det har varit problem med den interkommunala
            ersättningen, som det var en debatt om här för någon vecka sedan.
            Min fråga till statsrådet är om man ändå inte skall försöka ta
            initiativ till en samverkan med de olika kommunerna, så att man
            kan anordna teknikerutbildningar. Det är också mycket viktigt
            med en försörjning av tekniker framöver.
          </note>
          <note type="speaker">
            Anf. 78 Statsrådet BEATRICE ASK (m):
          </note>
          <note>
            Herr talman! Vi får anledning att diskutera detta i samband med
            en annan fråga senare i dag. Om jag vore kommunalpolitiker hade
            jag redan tagit sådana initiativ. Jag är oroad över att det finns
            kommuner som säger nej till att betala interkommunal ersättning
            för elever som vill fullfölja sin teknikerutbildning, men vi gör
            nu vad vi kan. Det är också en åtgärd som kan komma i höst, om
            vi ser att kommunerna fortsätter med detta. Det är orimligt att
            elever inte kan fullfölja en viktig yrkesutbildning på grund av
            administrativt krångel eller att kommunerna bara ser till de egna
            kontona i budgetplanen.
          </note>
          <note type="speaker">
            Anf. 79 ULF MELIN (m):
          </note>
          <note>
            Herr talman! I en annan del i svaret tas upp att flickorna skall
            ha möjlighet att läsa tekniska ämnen tidigare och pojkarna senare.
            Vi hörde att Bengt
          </note>
          <note>
            Silfverstrand kunde tänka sig att skolan avregleras, vilket är
            mycket positivt, och då kanske vi får stöd av Socialdemokraterna
            om nu statsrådet framåt hösten föreslår att en del lokala försöksprojekt
            skall genomföras ute i skolor, där flickorna får läsa teknik tidigare
            och pojkarna senare.
          </note>
          <note>
            Då är min fråga om statsrådet är beredd att ta ett sådant initiativ.
            Det är ett stort bekymmer att valen är så könsbundna inom landet.
            Skall man klara av bristen måste fler flickor delta i det naturvetenskapliga
            programmet och sedan läsa tekniska ämnen i en högre utbildning.
          </note>
          <note>
            Det är också bra om statsrådet talar om den här frågan, därför
            att det är viktigt att också departementet sänder signalen.
          </note>
          <note type="speaker">
            Anf. 80 Statsrådet BEATRICE ASK (m):
          </note>
          <note>
            Herr talman! I princip är det så, att om skolorna kommer med
            bra och intressanta projekt säger jag ja, om jag har möjlighet
            och får med mig tillräckligt många andra på att det är en klok
            idé. Jag utgår från att man på skolorna har en bra ambition när
            man föreslår sådant.
          </note>
          <note>
            Det är mycket angeläget att fler flickor går de tekniska utbildningarna.
            Vi har fått en återgång till könsbundna val; detta är en olycka,
            och det är dumt. Rent sakligt är det dessutom så, att många av
            de mycket kvinnodominerade arbetsplatserna är de mest teknikintensiva.
            Det gäller sjukvården, skolan och väldigt många branscher. Inte
            minst våra hem är fyllda av teknik, och så mycket opraktiskt som
            man har sett i den vägen, inser man att det skulle behövas fler
            kvinnliga tekniker som kunde göra någonting åt det.
          </note>
          <note>
            Det finns många angelägna skäl att jobba med den här frågan,
            och jag utgår från att man i riksdagen också har ett öppet sinnelag
            till förslag som syftar till att ta bort de bromsklossar som finns
            i systemet, så att vi får en positiv förändring.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1991/92:814 om statsbidragen till skolorna
          </note>
          <note type="speaker">
            Anf. 81 Statsrådet BEATRICE ASK (m):
          </note>
          <note>
            Herr talman! Martin Nilsson har frågat mig om jag avser att vidta
            åtgärder så att statsbidrag inte lämnas till sådana skolor där
            i undervisningen objektiviteten och demokratiska värderingar åsidosätts.
          </note>
          <note>
            Enligt nuvarande regler kan en fristående skola på grundskolenivå
            dels godkännas för skolpliktens fullgörande, dels bli berättigad
            till statsbidrag.
          </note>
          <note>
            I sitt betänkande med anledning av propositionen om vissa frågor
            avseende skolväsendet anförde utbildningsutskottet att det vore
            rimligt att en fristående skola godkänd för skolpliktens fullgörande
            också hade de ekonomiska förutsättningarna för verksamhetens drift.
          </note>
          <note>
            Utskottet föreslog också att bidragssystemet ändras med hänsyn
            till detta. Av tekniska skäl borde ändringarna dock genomföras
            först budgetåret
          </note>
          <note>
            1992/93.
          </note>
          <note>
            Helsingborgs kristna skola var redan tidigare godkänd för skolpliktens
            fullgörande. Med hänsyn till utbildningsutskottets uttalande och
            då inga särskilda skäl förelåg var det rimligt för regeringen
            att också ge statsbidrag till skolan.
          </note>
          <note>
            Vid Helsingborgs kristna skola tillämpas i huvudsak Lgr 80. Den
            är öppen för alla som vill gå där.
          </note>
          <note>
            Fristående skolor står under tillsyn av skolverket.
          </note>
          <note>
            Den omedelbara tillsynen ankommer på den kommun där skolan ligger.
            Om resultaten av undervisningen inte håller en acceptabel kvalitet
            skall skolans godkännande omprövas, och det kan dras in. Så kan
            naturligtvis också ske om skolan av andra skäl visar sig olämplig.
          </note>
          <note>
            Jag anser att förutsättningarna är goda för att tillsynen av
            de fristående skolorna skall fungera.
          </note>
          <note>
            Dessa förutsättningar blir ännu bättre när de fristående skolorna
            blir skyldiga att delta i den uppföljning och utvärdering som
            genomförs av statens skolverk. Detta har regeringen föreslagit
            i propositionen om valfrihet och fristående skolor.
          </note>
          <note type="speaker">
            Anf. 82 MARTIN NILSSON (s):
          </note>
          <note>
            Herr talman! Jag får tacka statsrådet Ask för svaret.
          </note>
          <note>
            Det är skolverket som rekommenderar och ger förslag till regeringen
            om hur man skall ställa sig, och så småningom kommer skolverket
            självt att få ansvaret för fördelningen av dessa statsbidrag.
            Jag anser ändå att det är regeringen som bär ansvaret för statsbidragen,
            så länge skolverket inte har fått denna rätt.
          </note>
          <note>
            Bakgrunden till min fråga är den artikel i lärarnas tidning som
            jag har refererat till. Jag anser att skolan på ett antal punkter
            bryter gentemot vad statsrådet anför, dvs. att där i huvudsak
            tillämpas
          </note>
          <note>
            Lgr 80. Det är mycket möjligt att regeringen vid bidragsgivningen
            har varit omedveten om vilken inriktning Helsingborgs kristna
            skola har, men efter att ha läst denna artikel kan jag inte tolka
            det på annat sätt än att skolan inte uppfyller kraven.
          </note>
          <note>
            När skolan t.ex. säger att föräldrar skall aga sina barn men
            med kärlek, tror jag inte att det uppfyller
          </note>
          <note>
            Lgr 80. När man säger helt öppet att det är barnens uppgift att
            underordna sig, därför att man ändå i sinom tid kommer att få
            rätt av Gud, tror jag inte att det uppmuntrar till kritiskt tänkande.
            Jag tror inte att det är helt i enlighet med Lgr 80 att en av
            nio lärare är behörig. Jag tror inte att det är i enlighet med
            Lgr 80 att hävda att Strindbergs texter är fula eller att Astrid
            Lindgrens texter är ockulta.
          </note>
          <note>
            Det finns annat, som att skapelseberättelsen skulle vara riktig
            och att Darwins lära felaktig.
          </note>
          <note>
            Visst måste vi tillåta privata skolor, och vi måste ha ett offentligt
            finansierat skolsystem, men vi måste ju sätta gränserna! Det tror
            jag inte att regeringen i det här fallet riktigt har klarat. Man
            har satt ideologin före en bra utbildning för eleverna.
          </note>
          <note type="speaker">
            Anf. 83 Statsrådet BEATRICE ASK (m):
          </note>
          <note>
            Herr talman! Jag är helt överens med Martin
          </note>
          <note>
            Nilsson om att vi måste sätta gränserna, och det finns mycket
            tydliga regler för godkännande av fristående skolor, som vi faktiskt
            har ärvt från tidigare regeringar. Problemet är att Lgr 80 icke
            är så tydlig som man skulle önska. Problemet är att det ibland
            kan finnas tolkningssvårigheter.
          </note>
          <note>
            Nu tycker jag att man går för långt om man bedömer möjligheterna
            att ge tillstånd till en skola med utgångspunkt i en tidningsartikel.
            Många gånger reagerar jag mot vad som står i tidningarna och tycker
            inte att det stämmer med sanningen.
          </note>
          <note>
            Men några av de exempel som Martin Nilsson tog upp tycker jag
            ändå att man kan kommentera. Han sade t.ex. att en av nio lärare
            är obehörig. Tyvärr måste jag konstatera att det finns kommunala
            skolor som har samma negativa bild; så var det inte minst för
            något år sedan när vi hade en våldsam brist på lärare och svårigheter
            att rekrytera lärare i vissa delar av landet. Det är faktiskt
            inte ett skäl att inte ge tillstånd, men frågan om man har välutbildad
            personal är en fråga som diskuteras mycket noggrant vid prövningen
            av om en skola skall få tillstånd.
          </note>
          <note>
            Martin Nilsson anförde också exemplet att man pläderar för aga.
            Om en skola skulle tillämpa aga är det ett brott mot svensk lagstiftning.
            Icke ens
          </note>
          <note>
            Martin Nilsson som förälder har rätt att slå sina barn. Vi skulle
            aldrig kunna säga ja till en skola som ägnade sig åt det, så visst
            finns det en del sådana saker som det är lätt att ta ställning
            till.
          </note>
          <note>
            Men utgångspunkten är ändå att om skolan visar att man har förmåga
            att undervisa enligt läroplanen och om inspektioner och annat
            icke ger anledning till kritik uppfyller man de krav som ställs.
            När man uppfyller kraven och får tillstånd skall man också ha
            bidrag.
          </note>
          <note>
            Sedan tror jag att vi politiker måste ha visst förtroende också
            för föräldrars omdöme. Som barn har man ju många gånger undrat
            över hur det är med föräldrarnas omdöme, men jag tror att 99,9
            %
          </note>
          <note>
            av föräldrarna synar skolorna bra.
          </note>
          <note type="speaker">
            Anf. 84 MARTIN NILSSON (s):
          </note>
          <note>
            Herr talman! Jag delar statsrådets uppfattning, att det är viktigt
            att föräldrar får ett större ansvar när det gäller barnens undervisning
            och utbildning. Jag tror dock att man även där måste sätta gränser
            någonstans. Indirekt är det vad samhället har gjort när vi har
            lagstiftat mot aga. Har man synen att det bara är föräldrarnas
            ansvar tolererar man självfallet aga. Den synen har vi ju inte.
          </note>
          <note>
            Att man skall få välja skola tycker jag är en utmärkt idé om
            man tar bort den snedfördelning som kan uppstå i samband med finansiering,
            dvs. om man får en strikt offentlig finansiering, och om man har
            en viss tilltro till den demokratiska syn som ändå präglar Lgr
            80.
          </note>
          <note>
            Självfallet är statsrådets kritik riktig när hon säger att man
            inte kan bedöma en skola enbart utifrån en tidningsartikel. Men
            när jag läser detta blir jag faktiskt heligt upprörd över att
            sådant här förekommer. Min fråga är om statsrådet efter att ha
            sett detta är beredd att ta upp frågan och eventuellt ompröva
            statsbidraget.
          </note>
          <note type="speaker">
            Anf. 85 Statsrådet BEATRICE ASK (m):
          </note>
          <note>
            Herr talman! Innan jag föreslog regeringen att vi skulle ge statsbidrag
            till den här skolan, som hade tillstånd att bedriva undervisning,
            läste jag många artiklar och mycket annat underlagsmaterial. Den
            skola som vi nu diskuterar hade en fördel i jämförelse med andra,
            och det var att man faktiskt upplyste föräldrarna om vilka grundidéer
            man hade.
          </note>
          <note>
            Jag önskar egentligen att alla skolor hade en sådan innehållsdeklaration.
            Det underlättar för föräldrarna när det gäller att veta vad det
            handlar om.
          </note>
          <note>
            Jag vill gärna säga att vi från regeringens sida i propositionen
            om fristående skolor gör en uppstramning, och det är att vi tvingar
            in de fristående skolorna i det nationella utvärderingsprogrammet,
            vilket är mycket viktigt.
          </note>
          <note>
            Då kan vi få en kvalitetsprövning av de skolorna.
          </note>
          <note>
            Vi har också i olika ärenden visat oss mycket restriktiva när
            det gäller alternativa lärarutbildningar. Vi måste ställa krav
            på hög lärarutbildning och se till att lärarutbildningar i
          </note>
          <note>
            Sverige håller en jämn och hög kvalitet, även om det kan finnas
            varianter av dem. Jag utgår från att de flesta skolor som vill
            locka till sig elever behöver utbildade lärare. Vi gör alltså
            en del på det här området, men detta är svårt. Vi får säkert återkomma
            till det.
          </note>
          <note type="speaker">
            Anf. 86 MARTIN NILSSON (s):
          </note>
          <note>
            Herr talman! Det låter bra. Jag tycker ändå att det finns en
            positiv ton i statsrådets svar när hon säger att man faktiskt
            skall försöka granska detta. Jag tycker dock inte att det är något
            speciellt bra försvar att man upplyser föräldrarna om vad det
            är för slags skola de sätter sina barn i. Det är i och för sig
            riktigt att föräldrarna skall ha den informationen och den kunskapen,
            men det handlar faktiskt också om barnens och elevernas rättigheter.
            Det handlar också om vilka möjligheter de har att få information,
            att få ansvar, att få välja.
          </note>
          <note>
            Det kan man ifrågasätta, tror jag.
          </note>
          <note>
            Jag tycker ändå att det är bra att jag har fått det här svaret
            och att debatten fortsätter. Jag tror att vi kommer att få anledning
            att återkomma till den här debatten när det gäller de s.k. friskolorna.
            Även i framtiden måste vi, tror jag, diskutera vad utvärderingen
            skall bestå i -- om den skall bestå bara i en utvärdering av vilken
            kvalitet utbildningen håller eller om den också skall gälla på
            vilket sätt utbildningen sker. Jag tror att det är minst lika
            viktigt med en utvärdering av hur undervisningen sker som med
            en utvärdering av själva kvaliteten.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1991/92:852 om nordisk gymnasial utbildning
          </note>
          <note type="speaker">
            Anf. 87 Statsrådet BEATRICE ASK (m):
          </note>
          <note>
            Herr talman! Kent Olsson har frågat mig hur de kommuner som har
            ett överskott av studerande från annat nordiskt land kompenseras
            för sina merkostnader.
          </note>
          <note>
            Ersättning från svenska staten till kommun för sådana elever
            lämnas för studier t.o.m.
          </note>
          <note>
            innevarande läsår enligt förordningen (1989:372)
          </note>
          <note>
            om intagning i gymnasieskolan av sökande bosatta i annat nordiskt
            land.
          </note>
          <note>
            Fr.o.m. den 1 juli 1992 gäller för denna fråga ett avtal som
            undertecknats av de nordiska länderna.
          </note>
          <note>
            Ersättningen från svenska staten till kommun för merkostnader
            för nordiska elever på gymnasial nivå lämnas fr.o.m. läsåret 1992/93
            efter beslut av regeringen i varje särskilt fall på ansökan från
            berörd kommun.
          </note>
          <note type="speaker">
            Anf. 88 KENT OLSSON (m):
          </note>
          <note>
            Herr talman! Jag skall be att få tacka statsrådet för svaret.
          </note>
          <note>
            Låt mig först säga att jag tycker att överenskommelsen att nordiska
            elever kan få gå i grannländernas skolor är bra och positiv. Enligt
            vad jag har hört lär det finnas en viss summa pengar avsatt för
            detta. Det lär vara en miljon kronor. Min första fråga är: Stämmer
            det?
          </note>
          <note type="speaker">
            Anf. 89 Statsrådet BEATRICE ASK (m):
          </note>
          <note>
            Herr talman! Jag kommer inte ihåg om det är exakt en miljon kronor,
            men inte är det mycket mer som finns avsatt för att användas för
            det här ändamålet.
          </note>
          <note>
            Jag tror emellertid att de pengarna kommer att räcka i en första
            omgång. Det är klart att vi får diskutera det här framdeles.
          </note>
          <note>
            En sak som jag tycker att man skall ha med när man för den här
            diskussionen är att Sverige och svenska kommuner skickar betydligt
            fler elever utomlands utan att kräva avdrag för de ''vinster''
            som man eventuellt gör därför att så många hundra elever läser
            som utbytesstudenter. Jag tror alltså att de flesta kommuner,
            om man räknar på detta, kommer att finna att de trots allt vinner
            på det internationella utbytet.
          </note>
          <note>
            Men vi skall reda ut det här ordentligt. Vi får i höst en utredning
            från Erland Ringborg om internationaliseringen och dess effekter,
            men jag är övertygad om att vi skall klara de ekonomiska frågorna
            nästa läsår med det som för närvarande finns i vår budget.
          </note>
          <note>
            Anf. 90 KENT OLSSON ((m):
          </note>
          <note>
            Herr talman! Jag tror nog att vi är överens om att man i det
            här fallet inte skall räkna enbart pengar --
          </note>
          <note>
            internationaliseringen har ju så många andra positiva effekter.
          </note>
          <note>
            Men tar man en titt på de interkommunala ersättningarna finner
            man att de i dag rör sig om belopp mellan 40 000 och 90 000 kr.
            per elev beroende på vilken typ av utbildning det rör sig om.
          </note>
          <note>
            Det innebär att anslaget i stort sett räcker till 10--15
          </note>
          <note>
            elever. I en liten kommun -- jag har fått den här frågan från
            Strömstad -- där man satsar i akt och mening att åstadkomma en
            bra skola och dra till sig elever innebär det stora kostnader
            att få en fyra fem elever från gränstrakterna.
          </note>
          <note>
            Jag tyder statsrådets svar så, att man kommer att se över detta
            och att det, om det visar sig att pengarna inte räcker, kommer
            att finnas möjlighet att få mer pengar.
          </note>
          <note type="speaker">
            Anf. 91 Statsrådet BEATRICE ASK (m):
          </note>
          <note>
            Herr talman! Det är i vissa kommuner som ligger i gränstrakterna
            och i vissa kommuner som har mycket speciella gymnasieutbildningar
            -- som kanske behöver en nordisk rekrytering för att över huvud
            taget få tillräckligt underlag -- som detta bekymmer kan uppstå,
            där det kan bli tungt. Då ansöker man hos regeringen, och så får
            vi pröva frågan. Vi har som sagt några kronor för att klara av
            det hela.
          </note>
          <note>
            Men när det gäller utbytet mer generellt gäller det jag sade
            tidigare: Jag tror att vi gör mer vinster än förluster. Men vi
            får väl reda ut det i sinom tid.
          </note>
          <note>
            Svaret på Kent Olssons fråga är alltså: Ja, det går att höra
            av sig till departementet, om man har speciella bekymmer i Strömstad
            eller på annat håll.
          </note>
          <note type="speaker">
            Anf. 92 KENT OLSSON (m):
          </note>
          <note>
            Herr talman! Frågan ställdes närmast därför att denna situation
            kan komma att inträfffa i gränstrakterna. Kan jag tolka vad statsrådet
            nu sade så att denna miljon inte är någon helt fixerad summa utan
            att om det visar sig att man på ett ställe får många elever som
            är intresserade av en speciell utbildning, så ser regeringen positivt
            på detta och kan ge mer pengar?
          </note>
          <note type="speaker">
            Anf. 93 Statsrådet BEATRICE ASK (m):
          </note>
          <note>
            Herr talman! Det brukar vara riksdagen som bestämmer hur mycket
            pengar som skall gå till utbildningsdepartementets verksamhet.
            Men om jag tolkat stämningen i riksdagen rätt, så ser man det
            som angeläget att vi fullföljer våra avtal med våra nordiska grannländer,
            och då skall vi väl klara det även på detta område.
          </note>
          <note>
            Överläggningen var härmed avslutad.
          </note>
          <note type="speaker">
            Anf. 94 ANDRE VICE TALMANNEN:
          </note>
          <note>
            Jag får meddela att anslag nu har satts upp om att detta sammanträde
            skall fortsätta efter klockan
          </note>
          <note>
            19.00.
          </note>
          <note>
            17 § Svar på fråga 1991/92:857 om skollagen och den interkommunala
            ersättningen
          </note>
          <note type="speaker">
            Anf. 95 Statsrådet BEATRICE ASK (m):
          </note>
          <note>
            Herr talman! Rune Rydén har frågat utbildningsministern om han
            avser att ändra skollagen så att kommunernas skyldighet att betala
            den s.k. interkommunala ersättningen utökas till personer över
            20 år eller som tidigare har gått en gymnasieutbildning. Arbetet
            inom regeringen är så fördelat att det är jag som skall svara
            på frågan.
          </note>
          <note>
            Jag har så sent som den 18 maj besvarat en interpellation om
            specialkurser m.m. i gymnasieskolan. I mitt svar då och i den
            efterföljande debatten i kammaren har jag tydligt redovisat min
            uppfattning. Jag sade bl.a. att det inte är rimligt att kommunerna
            indirekt stryper en stor del av utbildningen för vuxna med hänvisning
            till att det i skollagen inte finns inskrivet en absolut skyldiget
            för kommunerna beräffande den gymnasiala vuxenutbildningens omfattning.
          </note>
          <note>
            Särskilt illa är det naturligtvis att vuxna i vissa fall t.o.m.
            nekas att slutföra en yrkesutbildning. Jag sade också att vi på
            departementet skall diskutera om det behövs särskilda åtgärder.
          </note>
          <note>
            Jag är inte beredd att i dag utlova ändringar i skollagen på
            denna punkt, men jag kommer att noga följa utvecklingen.
          </note>
          <note type="speaker">
            anf. 96 RUNE RYDÉN (m):
          </note>
          <note>
            Herr talman! Jag ber att få tacka statsrådet för det klara och
            konkreta svaret.
          </note>
          <note>
            Jag noterar också med stor tillfredsställelse vad statsrådet
            sade i ett frågesvar till Ulf Melin om de interkommunala ersättningarna.
          </note>
          <note>
            Nu återstår egentligen bara frågan vad statsrådet avser att göra
            i praktiken. Kommunerna tycks ju inte reagera på de synpunkter
            som statsrådet och andra framfört i denna fråga. Den efterlysta
            ändringen av skollagen kanske kommer att behövas för att kommunerna
            skall anpassa sig.
          </note>
          <note>
            Jag delar den uppfattning som statsrådet här framför att det
            inte kan vara rimligt att elever får avbryta exemepelvis en yrkesutbildning,
            bara därför att kommunerna inte vill betala ut interkommunala
            ersättningar.
          </note>
          <note type="speaker">
            Anf. 97 Statsrådet BEATRICE ASK (m):
          </note>
          <note>
            Herr talman! Jag tror att den första den åtgärd man skall vidta
            gentemot kommunerna är att bullra på olika sätt och försöka signalera
            vad man tycker. I
          </note>
          <note>
            andra hand får man vidta konkreta åtgärder.
          </note>
          <note>
            Vi har nu gått in för ett decentraliserat skolväsende, där kommunerna
            tar ansvaret för verksamheten.
          </note>
          <note>
            Jag tror mycket på decentraliseringen, och jag har utgått från
            att man i kommunerna har ett långsiktigt perspektiv och ett vidsynt
            tänkande. Om motsatsen skulle visa sig vara fallet och man alltså
            inte samarbetar över kommungränserna och inte ser till att elever
            får fullfölja en utbildning som de påbörjat, måste statsmakterna
            självfallet reagera.
          </note>
          <note>
            Jag blir bekymrad över att det finns kommuner som exempelvis
            inte låter elever fullfölja floristutbildningen i Norrköping.
            I denna utbildning varvas teori och praktik. Det händer att elever
            hinner fylla 20 år innan de slutfört utbildningen. Då kan kommunen
            säga: ''Nej, du är för gammal för att gå den kursen.'' Då blir
            det fel, eftersom praktiken ingår i utbildningen.
          </note>
          <note>
            Kommunerna måste visa litet omdöme. Men det första vi bör göra
            är att tala om för kommunerna att de ändå har gjort fel och utgå
            från att de självmant rättar till felet. Annars tvingas regering
            och riksdag att agera, och det kommer vi definitivt att göra också.
          </note>
          <note type="speaker">
            Anf. 98 RUNE RYDÉN (m):
          </note>
          <note>
            Herr talman! Jag vill till statsrådet Ask bara säga att jag tycker
            att det buller som har åstadkommits är alldeles utmärkt, och det
            borde egentligen ha varit alldeles tillräckligt. Men nu är så
            inte fallet, och därför efterlyser jag konkreta åtgärder. Det
            vore väldigt trevligt om statsrådet kunde lova att sådana kommer.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1991/92:726 om regeringens politik i frågor
            som rör kvinnor
          </note>
          <note>
            Anf. 99 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Inger Hestvik har frågat statsministern vilka åtgärder
            som skall vidtas för att tillgodose Dalakvinnornas krav på ''ett
            bättre och rättvisare samhälle''. Frågan är ställd mot bakgrund
            av att kvinnor från Dalarna den 2 maj genomförde en marsch till
            Stockholm och därvid överlämnade ett upprop för vidare befordran
            till statsministern.
          </note>
          <note>
            Arbetet inom regeringen är så fördelat att det är jag som skall
            besvara frågan.
          </note>
          <note>
            Den svenska välfärden kräver en stark ekonomisk bas. Utvecklingen
            under 1980-talet ledde bl.a. till ekonomisk stagnation med sjunkande
            investeringar i näringslivet, en minskande produktion av varor
            och tjänster och försämrade statsfinanser.
          </note>
          <note>
            Regeringens politik syftar till att bryta denna utveckling. 1990-talet
            måste bli ett årtionde med växande välstånd. Det är bara om ekonomin
            kan få ny växtkraft som välfärden kan tryggas och utvecklas och
            arbetslösheten pressas ned. Bara då kan utrymme skapas för sociala
            reformer som ger ett mjukare och mer solidariskt samhälle till
            gagn för både kvinnor och män.
          </note>
          <note>
            Regeringen har vidtagit åtgärder inom en rad områden i syfte
            att återställa utvecklingskraften i ekonomin. Samtidigt har grunden
            lagts för att de enskilda medborgarna -- kvinnor och män -- själva
            skall kunna välja hur de vill forma sin vardag.
          </note>
          <note>
            Regeringen kommer att fullfölja den politiken.
          </note>
          <note>
            Den kommer att leda till både ökad välfärd och ökad jämställdhet
            för kvinnor och män.
          </note>
          <note type="speaker">
            Anf. 100 INGER HESTVIK (s):
          </note>
          <note>
            Herr talman! Jag vill tacka statsrådet för svaret.
          </note>
          <note>
            Det är naturligt att det statsrådet som har ansvaret för jämställdhetsarbetet
            i regeringen svarar på frågor som rör kvinnors situation i dagens
            samhälle.
          </note>
          <note>
            Anledningen till att jag ställde frågan till statsministern var
            att jag ansåg att ansvaret för de många kvinnofientliga förslag
            på så många områden som kommit från regeringen inte kan lastas
            över på ett enskilt statsråd. Det måste vara statsministerns ansvar
            att se till att en grupp människor, i detta fall kvinnor, inte
            får en försämrad situation på så gott som alla områden.
          </note>
          <note>
            Kvinnorna i Dalarna har nu tröttnat på den borgerliga politiken.
            De tog därför initiativ till den här marschen som kulturministern
            har talat om. De tecknade ner sina krav på Malungsskinn och överlämnade
            det till ett ombud för statsministern.
          </note>
          <note>
            Jag hoppas att statsministern verkligen har läst dessa krav.
          </note>
          <note>
            För oss i Dalarna är rätten till arbete det allra främsta kravet.
            Därför skrämmer det våra kvinnor när regeringen drar in 7,5 miljarder
            kronor varje år framöver från kommunerna. Detta kommer att drabba
            kvinnorna mångdubbelt. De förlorar förmodligen sina arbeten och
            sina barnomsorgsplatser. Äldrevården kommer inte att byggas ut
            så som vi har hoppats, och ansvaret läggs helt över på kvinnorna.
            Sjukvården, som skulle få ökade resurser, får i stället vidkännas
            en minskning.
          </note>
          <note>
            Vi socialdemokrater säger naturligtvis nej till den här indragningen
            av statsbidragen. Vi har satt oss ned och räknat ut vad detta
            kommer att betyda i jobb. För vårt län betyder det att vi i vårt
            län måste minska antalet anställda med 1 500.
          </note>
          <note>
            Eftersom vi anser att rätten till arbete är den viktigaste jämställdhets-
            och jämlikhetsfrågan tycker vi att den här regeringspolitiken
            inte är riktigt bra -- vi tycker helt enkelt att den är direkt
            felaktig.
          </note>
          <note>
            Anser statsrådet att det är förenligt med en bra jämställdhetspolitik
            att beröva kommunsektorn alla dessa jobb, framför allt från kvinnor?
          </note>
          <note>
            Anf. 101 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag anser att fru Hestviks utgångspunkt är felaktig.
            Den beskrivning som ges i frågan är inte sann.
          </note>
          <note>
            Jag har i mitt svar pekat på att en sanering av den svenska ekonomin
            är en gigantisk räddningssaktion för den svenska välfärden. Detta
            är det grundläggande.
          </note>
          <note>
            Dalakvinnorna framförde i sitt manifest en önskan om en ökad
            solidaritet -- vi skulle bära varandras bördor. Det är klart att
            det under denna omställningsperiod kommer att bli påfrestningar
            för oss alla.
          </note>
          <note>
            Då är det bra att vi kan visa solidaritet mot varandra och bära
            varandras bördor så att vi tar oss igenom den ekomiska kris som
            vi nu är inne i.
          </note>
          <note>
            Det är inte sant att det satsas mindre på äldrevård.
          </note>
          <note>
            Det har tvärtom lösgjorts extra pengar för att man skall kunna
            bygga ut grupphem och äldrevårdsinstitutioner. Vi planerar att
            genomföra en barnomsorgslag för att garantera rätten till barnomsorg.
            Vi arbetar med att få bort grunderna för löneskillnaderna mellan
            män och kvinnor, som har ökat under 80-talet -- inte minst inom
            offentlig sektor. Det är därför som förnyelsearbetet ute i kommunerna
            är så grundläggande för att möjliggöra att man också skall kunna
            ge kvinnor vettiga löner och att de åtminstone inte skall sjunka
            i förhållande till männens löner.
          </note>
          <note>
            Det är inte heller sant, som Inger Hestvik säger, att regeringen
            har lagt fast en plan om att sänka statsbidraget med 7,5 miljard
            varje år. Det finns ett förslag om sänkning av statsbidraget i
            den omfattningen nu. Därutöver finns ingen plan fastlagd.
          </note>
          <note type="speaker">
            Anf. 102 INGER HESTVIK (s):
          </note>
          <note>
            Herr talman! Det var ett positivt besked. Jag hoppas att vi kan
            ta det till intäkt för att det inte blir fortsatta indragningar
            på kommun- och landstingssektorn. Även om vi bygger ut äldrevården
            innebär det här att kommunernas och landstingens möjligheter att
            se till att äldre och barn får omsorg minskar. Vi kan inte ta
            ifrån kommuner och landsting pengar och sedan säga att det här
            skall göras i alla fall.
          </note>
          <note>
            Statsrådet säger i sitt svar att man bryter stagnationen i samhället
            med en borgerlig regeringspolitik. Av de socialdemokratiska motionsförslagen
            framgår att tillväxten skulle öka med 2,4 % nästa budgetår jämfört
            med de 0,4 %
          </note>
          <note>
            som den borgerliga politiken åstadkommer.
          </note>
          <note>
            Budgetunderskottet skulle bli 8 miljarder större med borgerlig
            politik. Jag undrar om vi får ett bättre samhälle med den här
            politiken när man minskar tillväxten. Jag tycker att det är precis
            tvärtom.
          </note>
          <note>
            Anf. 103 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag vet inte om Inger Hestvik har noterat att tillväxten
            i Sverige har sjunkit under de senaste åren och att vår bruttonationalprodukt
            har minskat. Det är den politiken som vi vill ändra på så att
            vi skall få en ökad tillväxt. Jag sätter inte så stor tilltro
            till de önskesiffror som
          </note>
          <note>
            Socialdemokraterna presenterar i sina förslag.
          </note>
          <note>
            Sanningen är att om vi inte kan öka effektiviteten i offentlig
            sektor både i landsting och i kommuner med ett förnyelsearbete
            så kommer situationen för oss kvinnor att bli ännu sämre. Kvinnornas
            arbeten och möjligheterna för kvinnor att gå ut och förvärvsarbeta
            kommer att minska. Därför måste vi nu ta os igenom denna hästkur.
            Det är hela syftet med den ekonomiska politiken. Därför är utgångspunkten
            för Inger Hestviks fråga felaktig liksom Dalakvinnornas manifest.
          </note>
          <note type="speaker">
            Anf. 104 INGER HESTVIK (s):
          </note>
          <note>
            Herr talman! Vi måste förbättra situationen för kvinnorna. I
            synnerhet frågan om lönerna är viktig, liksom frågan om arbete.
          </note>
          <note>
            Statsrådet sade att man skall bära varandras bördor och att man
            skall vara solidarisk. Är inte den förda politiken en politik
            som är avsedd att attrahera män med goda inkomster och med förmögenheter?
            Jag tycker faktiskt att man har gett dem som har det bra ställt
            i samhället en mycket stor del av kakan. Det har man betalat genom
            att kvinnorna har fått försämringar.
          </note>
          <note>
            Lillemor Arvidsson säger att det som nu pågår är ett hårt slag
            mot jämställdheten både i arbetslivet och i familjen. Det är ett
            uttalande som jag helt ställer upp bakom. Jag kan inte inse att
            den förda borgerliga politiken har det minsta jämställdhetsdrag.
            Jag måste säga att Folkpartiet tidigare har varit framgångsrikt
            i sina jämställdhetssträvanden. Var finns ni nu? Har
          </note>
          <note>
            Moderaterna satt munkavle t.o.m. på jämställdhetsministern? Dalakvinnorna
            frågar fortfarande, trots de förslag som statsrådet har fört fram.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1991/92:798 om praxis i utvisningsärenden
          </note>
          <note>
            Anf. 105 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Sten Andersson i Malmö har frågat mig vilka åtgärder
            jag är beredd att vidta med anledning av utlänningsnämndens frångående
            av tidigare praxis.
          </note>
          <note>
            Utlänningsnämnden är en självständig myndighet och har att besluta
            i enlighet med gällande lagar och förordningar. Utlänningsnämnden
            har, liksom invandrarverket, möjlighet att överlämna enskilda
            ärenden till regeringens prövning för att få vägledande beslut.
            Resp. myndighet gör själv bedömningen av vilka ärenden/frågeställningar
            som skall överlämnas till regeringen.
          </note>
          <note>
            Regeringen har i dagarna tillsatt en särskild utredare som fått
            till uppgift att se över vissa delar av utlänningslagstiftningen.
            Utredaren skall bl.a.
          </note>
          <note>
            undersöka vilka möjligheter regeringen i dag har att -- inom
            regeringsformens ram -- genom generella föreskrifter styra utvecklingen
            och praxis på utlänningslagstiftningens område och -- om det bedöms
            nödvändigt eller önskvärt -- föreslå de ändringar och tillägg
            som kan vara motiverade.
          </note>
          <note>
            Anf. 106 STEN ANDERSSON i Malmö
          </note>
          <note>
            (m):
          </note>
          <note>
            Herr talman! Jag tackar för svaret. Den aktuella nämnden infördes
            nyligen. Det var bra därför att man skulle kunna få ner utredningstiderna
            och förkorta väntetiden för asylsökande. Det var positivt ur alla
            synpunkter.
          </note>
          <note>
            Häromdagen kunde vi dock läsa i tidningen att nämnden plötsligt
            hade börjat bedöma efter en ny praxis. Det var inte meningen.
            Det talade man inte om från början när man inrättade nämnden.
            Nu skulle plötsligt kriminalitet som man gjort sig skyldig till
            i Sverige inte väga lika tungt längre. Det var en liberalisering
            som ingen upplyste kammarens ledamöter om när man fattade belsut
            om att införa den här nämnden.
          </note>
          <note>
            Kommer statsrådet att kontakta nämnden och fråga varför den har
            liberaliserat praxis? Är det statsrådets och regeringens mening
            att man i fortsättningen skall visa större tolerans när det gäller
            kriminalitet bland asylsökande?
          </note>
          <note>
            Anf. 107 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Frågan om hur praxis skall se ut i framtiden var
            föremål för mycket omfattande diskussioner här i riksdagen när
            utlänningsnämnden inrättades. Då uppmärksammades också frågan
            om hur regeringen i framtiden skulle kunna påverka praxis.
          </note>
          <note>
            Det är bakgrunden till den utredning som nu är tillsatt.
          </note>
          <note>
            Självfallet kan jag låta mig informeras om de beslut som fattas
            i utlänningsnämnden. Men som Sten
          </note>
          <note>
            Andersson i Malmö väl vet är regeringsledamöter förhindrade att
            ge order till myndigheter. Det gäller inte minst den typen av
            ärenden som utlänningsnämnden handhar med domstolskaraktär.
          </note>
          <note>
            Anf. 108 STEN ANDERSSON i Malmö
          </note>
          <note>
            (m):
          </note>
          <note>
            Herr talman! Jag kan i och för sig acceptera det resonemanget.
            Men det är trots allt så att det är den här kammaren som bestämmer
            lagstiftningen i
          </note>
          <note>
            Sverige och som har möjlighet att ändra bestämmelser. Om man
            har en väl genomarbetad praxis sedan tidigare och plötsligt ändrar
            den -- en asylsökande fick tidigare mindre status för att han
            hade begått ett visst brott i Sverige -- och ''tillåter''
          </note>
          <note>
            brott är det utmanande. Det är inte heller avsikten.
          </note>
          <note>
            Vitsen var att vi skulle få en snabbare hantering. Nu är risken
            stor att handläggningstiderna blir ännu längre än vi från början
            trodde.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1991/92:800 om
          </note>
          <note>
            Skogskyrkogården
          </note>
          <note>
            Anf. 109 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Eva Zetterberg har frågat mig när regeringen kommer
            att ge Stockholms kommun hjälp med att rusta upp byggnaderna på
          </note>
          <note>
            Skogskyrkogården.
          </note>
          <note>
            Regeringen har föreslagit att Skogskyrkogården tas upp på Unescos
            s.k. världsarvslista som är en förteckning över världens viktigaste
            kultur- och naturegendomar. Förslaget examineras nu av en särskild
            kommitté inom Unesco. Eftersom
          </note>
          <note>
            Skogskyrkogårdens kulturhistoriska och arkitektoniska värde är
            utomordentligt stort är det min förhoppning att kyrkogården kommer
            att ges en plats på listan.
          </note>
          <note>
            Den svenska kulturmiljövården bygger på att ägare och brukare
            tar det grundläggande ansvaret för att värdefulla byggnader och
            miljöer bevaras och underhålls. Det gäller även för de mest värdefulla
            miljöerna. Även om Skogskyrkogårdens byggnader nu synes vara i
            behov av en upprustning finns det inte anledning att tro att inte
            Stockholms kommun skulle förmå att långsiktigt ta hand om anläggningen
            på det sätt som behövs.
          </note>
          <note>
            Någon framställning från kommunen om statligt stöd för ändamålet
            har inte gjorts.
          </note>
          <note type="speaker">
            Anf. 110 EVA ZETTERBERG (v):
          </note>
          <note>
            Herr talman! Jag vill tacka Birgit Friggebo för svaret på min
            fråga och konstatera att jag är glad för att vi är överens om
            hur viktigt det är att rusta upp Skogskyrkogården. Den representerar
            ett stort kulturellt värde men utgör också en oerhört vacker och
            tilltalande plats för oss som bor i söderort. Det är dock inte
            bara vi söderbor som uppskattar
          </note>
          <note>
            Skogskyrkogården. Turister, arkitektstuderande och personer med
            intresse för arkitektur från hela världen har upplevt den som
            en mycket tilltalande plats. Det finns således all anledning att
            se till att kyrkogården blir upprustad.
          </note>
          <note>
            Visst är det en fråga för Stockholms kommun, för brukarna, som
            har ansvaret. Samtidigt är
          </note>
          <note>
            Skogskyrkogårdens byggnader -- som Birgit
          </note>
          <note>
            Friggebo själv tar upp -- av ett riksintresse. Därmed har väl
            staten ändå ett visst ansvar även för upprustningen. Vi kan diskutera
            om anslaget är tillräckligt stort. Vårt parti har kanske en annan
            uppfattning om att det behövs mera pengar. Om
          </note>
          <note>
            Skogskyrkogården kommer med på listan och redan i dag anses vara
            av stort värde, finns det väl anledning att från statens sida
            vara intresserad av att bidra till upprustningen.
          </note>
          <note>
            Herr talman! Statsrådet anför i slutet av svaret att någon framställning
            inte har gjorts från kommunens sida. Jag utgår från att man kan
            tolka
          </note>
          <note>
            Birgit Friggebos svar så att om det kommer en framställning från
            Stockholms kommun avser regeringen att behandla den välvilligt.
          </note>
          <note>
            Anf. 111 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det jag sade i slutet av mitt svar är en saklig
            upplysning. Det har inte kommit in någon ansökan. Jag har tidigare
            i svaret angett att det inte finns någon anledning att förutsätta
            något annat än att Stockholms kommun, precis som alla andra som
            brukar och äger värdefulla byggnader, skall kunna ta ansvaret
            för att underhålla och bevara den värdefulla kulturmiljö som finns
            ute på
          </note>
          <note>
            Skogskyrkogården.
          </note>
          <note type="speaker">
            Anf. 112 EVA ZETTERBERG (v):
          </note>
          <note>
            Herr talman! Det är riktigt att någon sådan ansökan inte har
            kommit in. Men Sockholms kommun har bl.a. blivit uppvaktad av
            SAR, Sveriges arkitektförbund, som har påtalat hur byggnaderna
            förfaller och att man behöver ta itu med det. Med tanke på finanserna
            i Stockholms kommun i dag är jag övertygad om att Stockholm inte
            har möjlighet att på egen hand göra de upprustningar som behövs.
            Det finns anslag som staten disponerar över för att bidra till
            sådan upprustning. Det vore vettigt att använda dessa anslag till
            det.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1991/92:803 om filmstödet
          </note>
          <note>
            Anf. 113 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Åke Gustavsson har frågat mig om
          </note>
          <note>
            Folkpartiets löfte om anslagshöjningar till filmen i
          </note>
          <note>
            Sverige i storleksordningen 30 milj.kr. kommer att infrias i
            regeringens förslag till riksdagen.
          </note>
          <note>
            Det förslag om anslagshöjning som Åke
          </note>
          <note>
            Gustavsson refererar till gavs med anledning av en proposition
            från den dåvarande socialdemokratiska regeringen för drygt ett
            år sedan. Vid regeringens behandling av denna proposition vann
            en del av
          </note>
          <note>
            Folkpartiets motionsförslag riksdagens gillande, dock tyvärr
            inte alla.
          </note>
          <note>
            Sedan dess har en särskild utredare, landshövdiningen Jan Rydh,
            lämnat ett betänkande om det framtida filmstödet. Betänkandet
            skisserar två alternativ till stödsystem, vilka båda radikalt
            skiljer sig från nuvarande ordning.
          </note>
          <note>
            Remissreaktionen har i båda fallen -- på olika grunder -- varit
            blandad.
          </note>
          <note>
            Mot denna bakgrund har regeringens ursprungliga intention att
            lägga fram en proposition den 22 maj inte gått att förverkliga.
            Det är emellertid regeringens ambition att en proposition skall
            kunna läggas fram före sommaren.
          </note>
          <note type="speaker">
            Anf. 114 ÅKE GUSTAVSSON (s):
          </note>
          <note>
            Herr talman! Jag vill tacka för svaret. Regeringens ambition
            enligt den propositionsförteckning som lämnades till riksdagen
            i februari var att propositionen skulle läggas fram i april.
          </note>
          <note>
            Riksdagsmajoriteten uttalade sig sedan för att den skulle läggas
            fram under våren. Det verkar vara en ovanligt lång vår för riksdagsmajoriteten
            och regeringen. Vi är nu faktiskt nästan inne på sommaren. Med
            tanke på detta svar utgår jag från att det kommer en proposition
            före juni månad. I
          </note>
          <note>
            juni inträder definitionsmässigt sommaren.
          </note>
          <note>
            Bakgrunden till min fråga är den artikel som Bengt
          </note>
          <note>
            Westerberg skrev i Expressen den 18 mars. Han gör filmpolitiken
            till en jättefråga för Folkpartiet. Han säger att för de närmaste
            18 månaderna behövs åtminstone ytterligare 37 milj.kr. Nu har
            14
          </note>
          <note>
            månader gått sedan detta skrevs. Han säger dessutom att i ett
            kärvt ekonomiskt klimat är det ingen ursäkt för att vi skall göra
            oss urarva på kulturområdet.
          </note>
          <note>
            Det är riktigt att utskottet har höjt anslaget i förhållande
            till den socialdemokratiska regeringens förslag, men det är en
            höjning med 5 miljoner; av
          </note>
          <note>
            Bengt Westerbergs 37 miljoner återstår det alltså för Folkpartiet
            att förverkliga en höjning av anslaget med 32 milj.kr. Jag vill
            inte som kulturministern göra detta till en fråga om olika alternativ
            till stödsystem. Min fråga handlar om nivån på anslaget. Står
            alltså Folkpartiet och kulturministern fast vid det som Folkpartiets
            partiledare sade, att det skulle ske en höjning av anslaget med
            37 miljoner, dvs. att det nu är aktuellt med en höjning med 32
            miljoner? Den konkreta frågan är: Avser regeringen i sitt förslag
            att införa en höjning på över 30 milj.kr. av nivån på
          </note>
          <note>
            Filminstitutets anslag?
          </note>
          <note>
            Anf. 115 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är alldeles riktigt att nivån är viktig. Nivån
            på anslaget är en viktig förutsättning för att vi också i framtiden
            skall kunna producera svensk film. Men Åke Gustavsson befinner
            sig på något sätt flera år tillbaka i tiden och utgår inte ifrån
            att det har kommit ett helt nytt förslag till olika systemförändringar
            när det gäller stödet till filmproduktion och filmkultur. Att
            hänga sig fast vid en anslagspost som lades fast i dåvarande läge,
            när den socialdemokratiska regeringen inte förmådde lägga fram
            förslag till ett nytt filmavtal utan förlängde det gamla, tycker
            jag inte är särskilt meningsfullt.
          </note>
          <note type="speaker">
            Anf. 116 ÅKE GUSTAVSSON (s):
          </note>
          <note>
            Herr talman! När riksdagen förra året behandlade denna fråga
            var det just med hänvisning till att det då skulle ske och pågick
            en översyn som man från riksdagens sida på regeringens förslag
            var något avvaktande. Det var just i denna situation som
          </note>
          <note>
            Bengt Westerberg gick ut och sade att anslaget skulle höjas med
            37 milj.kr. I det avseendet har det inte skett någon principiell
            förändring mer än att utredningen nu är slutförd och att olika
            remissvar har kommit in. Jag tycker faktiskt att detta är en central
            fråga för svensk filmpolitik. Om detta är en jättefråga för Folkpartiet,
            om det är alldeles självklart för Folkpartiet att vi skall ha
            en kvalitativt högtstående film och att den är av största betydelse
            för svenskt kulturliv, kan jag inte förstå att man inte finner
            det konsekvent att också höja anslaget med i storleksordningen
            32 milj.kr.
          </note>
          <note>
            Det har gått 14 av de 18 månader som Bengt
          </note>
          <note>
            Westerberg talade om. Ännu har vi inte fått något besked från
            regeringen på den här punkten. Det är faktiskt dess värre så illa
            att Filminstitutet för närvarande inte vågar ge tillstånd för
            några nya projekt på andra sidan årsskiftet. Det borde vara en
            larmsignal som fick regeringen att skynda på detta arbete.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1991/92:804 om ansökningarna om asyl
          </note>
          <note>
            Anf. 117 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Lena Klevenås har frågat mig om det håller på att
            utvecklas en ny, inte avsedd praxis i hanteringen av ny ansökan
            och vad regeringen i så fall tänker göra åt detta.
          </note>
          <note>
            I 1989 års utlänningslag infördes en ny bestämmelse som ger möjlighet
            att under begränsade förutsättningar få ett lagakraftvunnet avlägsnandebeslut
            upphävt efter en ny ansökan till statens invandrarverk. Syftet
            med förändringen var att förenkla verkställighetsförfarandet men
            ändå ge möjlighet att pröva skäl som inte tidigare bedömts i ett
            ärende. En förutsättning för bifall till en sådan ansökan är att
            det tillkommit omständigheter som inte prövats tidigare och att
            dessa omständigheter antingen konstituerar rätt till asyl eller
            innefattar synnerliga skäl av humanitär art för att utlänningen
            skall få stanna i Sverige.
          </note>
          <note>
            Bifall till en ny ansökan kan således endast undantagsvis komma
            i fråga, och det förutsattes följaktligen vid bestämmelsens tillkomst
            att antalet ansökningar skulle bli begränsat. Utvecklingen har
            emellertid, som Lena Klevenås påpekar, blivit en annan. Det är
            nu snarare regel än undantag att en utlänning som fått ett avvisningsbeslut
            av regeringen lämnar in en ny ansökan och, om den avslås, därefter
            ännu en, osv.
          </note>
          <note>
            Denna utveckling var, som jag tidigare har sagt, varken avsedd
            eller förutsedd vid lagens tillkomst.
          </note>
          <note>
            Regeringen har därför givit en särskild utredare i uppdrag att
            bl.a. undersöka vad som kan göras för att institutet ny ansökan
            skall få den ursprungliga innebörden. Arbetet skall bedrivas skyndsamt,
            och uppdraget bör vara slutfört före utgången av oktober månad
            i år.
          </note>
          <note type="speaker">
            Anf. 118 LENA KLEVENÅS (s):
          </note>
          <note>
            Herr talman! Jag tackar Birgit Friggebo för svaret.
          </note>
          <note>
            Birgit Friggebo och jag delar oron för allt det lidande som de
            långa väntetiderna orsakar flyktingarna och för de stora kostnader
            som detta åsamkar skattebetalarna. Jag beklagar verkligen att
            den nya utlänningsnämnden inte har fungerat så bra som vi hoppades.
          </note>
          <note>
            Den praxis som nu har utvecklats och som innebär att flyktingarna
            regelmässigt lämnar in en ny ansökan även till utlänningsnämnden,
            har tydligen gjort att myndigheterna inte alls klarar av ansökningarna
            i den takt man hade hoppats.
          </note>
          <note>
            Det är bra att regeringen nu har utsett en särskild utredare.
            Det har förbigått mig att så är fallet. Jag skulle vilja fråga
            vem denna särskilda utredare är och när utnämningen skedde.
          </note>
          <note>
            Anf. 119 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är Per-Erik Nilsson på invandrarverket som är
            särskild utredare. Det är ett litet tag sedan han utsågs, men
            jag kommer faktiskt inte ihåg exakt datum.
          </note>
          <note type="speaker">
            Anf. 120 LENA KLEVENÅS (s):
          </note>
          <note>
            Herr talman! Det pågår en utredning om invandrarnas rätt att
            arbeta under tiden som de väntar på invandrarverkets beslut. Är
            det samma person som utreder även den frågan?
          </note>
          <note>
            Anf. 121 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Regeringen kommer ganska snart att fatta ett beslut
            om flyktingars rätt att arbeta på den öppna arbetsmarknaden. Därtill
            finns en utredning som sysslar med frågan om sysselsättning i
            anslutning till förläggningsverksamheten och som leds av Ryman.
            Han kommer att avsluta sitt arbete i början av juli månad. Det
            är inte samma utredning som den som Per-Erik Nilsson leder.
          </note>
          <note type="speaker">
            Anf. 122 LENA KLEVENÅS (s):
          </note>
          <note>
            Herr talman! Jag ser fram emot att i oktober månad
          </note>
          <note>
            1992 få ta del av det förslag som den här utredaren kommer fram
            till, så att vi kan komma till rätta med problemet. För övrigt
            tackar jag för svaret.
          </note>
          <note>
            Överläggningen var härmed avslutad.
          </note>
          <note>
            23 § Svar på fråga 1991/92:805 om allmänhetens möjligheter att
            se TV 4
          </note>
          <note>
            Anf. 123 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Birger Hagård har frågat vad jag avser att göra
            för att bryta låsningen i förhandlingarna mellan kabel-TV-företagen
            och fastighetsägarna angående kostnaderna för distribution av
            TV 4. Bakgrunden till låsningen är enligt frågeställaren att det
            råder olika uppfattning om hur dessa kostnader skall betalas.
          </note>
          <note>
            Skyldighet för ägare av kabelnät att ge de boende möjlighet att
            ta del av vissa rundradiosändningar har förelegat sedan den 1
            januari 1986, då lagen
          </note>
          <note>
            (1985:677) om lokala kabelsändningar trädde i kraft. Skyldigheten
            gäller program som sänds med stöd av 5 § radiolagen, t.ex. Kanal
            1 och TV 2 samt, efter det att sändningarna från marksändare inleddes,
            TV 4.
          </note>
          <note>
            Lagen om lokala kabelsändningar innehöll inga föreskrifter om
            hur olika kostnader för kabel-TV-
          </note>
          <note>
            verksamheten skulle fördelas. Dessa frågor har hanterats enligt
            de regler som gäller för olika delar av bostadsmarknaden. Bl.a.
            finns överenskommelser mellan Hyresgästernas riksförbund och SABO
            resp.
          </note>
          <note>
            Fastighetsägareförbundet av innebörden att kostnader för ombyggnad
            av fastighetsnät och övrig teknisk utrustning bör slås ut på hyrorna
            medan programkostnader betalas efter individuellt val.
          </note>
          <note>
            Innebörden av dessa rekommendationer är att en hyresgäst som
            inte önskar ta del av annat än de marksända rundradiokanalerna
            inte betalar någon kostnad för själva mottagningen.
          </note>
          <note>
            I samband med att den nya yttrandefrihetsgrundlagen trädde i
            kraft den 1
          </note>
          <note>
            januari 1992 ersattes lagen om lokala kabelsändningar med lagen
            (1991:2027) om kabelsändningar till allmänheten. I propositionen
            med förslag till ny lagstiftning (prop. 1991/92:53)
          </note>
          <note>
            föreslogs att skyldigheten att se till att de boende kan ta del
            av vissa rundradioprogram skulle finnas kvar.
          </note>
          <note>
            Vid sin behandling av propositionen konstaterade konstitutionsutskottet
            (1991/92:KU19, s. 12) att några sakliga ändringar i fråga om innebörden
            av skyldigheten inte var avsedda. Utskottet ansåg emellertid att
            det borde komma till uttryck i lagtexten att fullgörandet av skyldigheten
            att tillgodose mottagning av vissa rundradiosändningar inte kan
            förenas med villkor i fråga om betalning.
          </note>
          <note>
            På utskottets förslag infördes därför orden ''och utan kostnad
            för själva mottagningen'' i lagparagrafen.
          </note>
          <note>
            Enligt 6 § lagen om kabelsändningar till allmänheten är sålunda
            var och en som äger eller annars förfogar över ett kabelnät där
            det bedrivs sändningar av annat slag än vidaresändningar från
            sändare på jordytan, skyldig att se till att de boende i fastigheter
            som är anslutna till hans kabelnät på ett tillfredsställande sätt
            och utan kostnad för själva mottagningen kan ta emot sådana sändningar
            som sänds med stöd av 5 § radiolagen (1966:755) och som är avsedda
            att tas emot i området.
          </note>
          <note>
            Av denna genomgång torde framgå att det föreligger skyldighet
            att tillgodose mottagning av vissa marksända rundradiokanaler
            så snart det i kabelnätet förekommer andra slag av sändningar
            än vidaresändningar från marksändare, dvs. när det sänds ut satellitprogram
            eller egensändningar.
          </note>
          <note>
            Riksdagsbeslutet ger inte kabel-TV-företagen någon särskild rätt
            till ersättning. Frågor om ersättning för olika delar av kabel-TV-
          </note>
          <note>
            verksamheten får lösas i avtal mellan kabel-TV-
          </note>
          <note>
            företagen och deras motparter.
          </note>
          <note type="speaker">
            Anf. 124 BIRGER HAGÅRD (m):
          </note>
          <note>
            Herr talman! Jag ber att få tacka statsrådet
          </note>
          <note>
            Friggebo för det här svaret, som jag hoppas skall vara klarläggande.
            Det råder uppenbarligen ute i landet en hel del missförstånd på
            den här punkten.
          </note>
          <note>
            Om jag skall sammanfatta det hela mycket kort har jag uppfattat
            svaret så, att det definitivt inte kan komma i fråga att staten
            går ut och ersätter några kostnader i de här sammanhangen, att
            det inte heller finns någon skyldighet för en enskild hyresgäst
            att ta del av och därmed betala för sändningar som vederbörande
            inte önskar ta del av, att detta också fortsättningsvis är en
            fråga där kabel-TV-företagen helt enkelt har att komma överens
            med sina motparter om hur ersättning skall tas ut för de tekniska
            kostnaderna och att det också föreligger överenskommelser mellan
            parterna --
          </note>
          <note>
            Fastighetsägareförbundet, Hyresgästföreningen,
          </note>
          <note>
            SABO och vilka det nu kan vara fråga om -- om hur detta skall
            regleras och att kostnaderna för de rent tekniska installationerna
            skall kunna slås ut på hyrorna. Är detta en korrekt uppfattning
            av situationen, som vi kan meddela svenska folket?
          </note>
          <note>
            Anf. 125 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Den sakliga innebörden är riktig, och jag beklagar
            att jag i mitt svar har använt mig av de lagtekniska texterna
            för att vara alldeles särskilt tydlig. Det skadar inte att använda
            ett enklare språk för att beskriva verkligheten. Jag kan också
            informera Birger Hagård om att den framställning som finns från
            parterna om att staten skulle gå in och satsa några hundra miljoner
            kommer att avslås av regeringen i morgon.
          </note>
          <note type="speaker">
            Anf. 126 BIRGER HAGÅRD (m):
          </note>
          <note>
            Herr talman! Jag är tacksam för det svaret. Jag anser att detta
            är sådant som man får klara av på annat sätt än med hjälp av skattebetalarnas
            pengar.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1991/92:812 om Moderna museet
          </note>
          <note>
            Anf. 127 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Åke Gustavsson har frågat mig om orsaken till att
            regeringen ännu inte givit byggnadsstyrelsen i uppdrag att genomföra
            projekteringen för byggandet av ett nytt modernt museum på Skeppsholmen.
          </note>
          <note>
            I sin fråga hänvisar Åke Gustavsson till en skrivelse från fastighetsnämnden
            i Stockholm med förslag om att Moderna museets verksamhet eller
            delar därav förläggs till Kulturhuset, och han undrar om detta
            är skälet till att projekteringsuppdrag inte har givits.
          </note>
          <note>
            Låt mig först ta upp den del av frågan som rör framställningen
            från Stockholms stad. Någon formell framställan av det slag som
            Åke Gustavsson nämner i sin fråga har inte kommit till kulturdepartementet.
            Stockholms stad har dock enligt vad jag har erfarit behandlat
            möjligheten att förlägga någon del av Moderna museets verksamhet
            till Kulturhuset. Detta har betecknats som ett erbjudande från
            stadens sida, om intresse skulle finnas för en sådan lösning.
            Frågan har inte behandlats av regeringen.
          </note>
          <note>
            När det gäller projektering för nya lokaler för
          </note>
          <note>
            Moderna museet är det inte länge sedan Åke
          </note>
          <note>
            Gustavsson och jag diskuterade planeringsläget här i kammaren.
            Jag påpekade då att detta initiativ, som togs av den förra regeringen,
            saknar finansiering. Projektet är utomordentligt intressant, och
            jag skall naturligtvis verka för att en lösning skall komma till
            stånd så snart det är möjligt.
          </note>
          <note type="speaker">
            Anf. 128 ÅKE GUSTAVSSON (s):
          </note>
          <note>
            Herr talman! Eftersom vi har diskuterat frågan tidigare och den
            därmed är förberedd, hoppas jag att vi i dag får tillfälle att
            diskutera den till punkt.
          </note>
          <note>
            Alla utom fastighetsnämnden i Stockholm tycks vara överens om
            att ett nytt modernt museum skall byggas på Skeppsholmen. Arkitekten
            José Rafael
          </note>
          <note>
            Moneo har mött mycket stor sympati för sitt förslag till lösning.
            Jag är faktiskt förvånad över att byggnadsstyrelsen inte har fått
            projekteringsuppdrag. Nu om någonsin är den bästa tidpunkten att
            lägga ut detta uppdrag. Det finns flera skäl till det, inte minst
            kulturpolitiska. Vi har gott renommé för den verksamhet som har
            bedrivits på Moderna museet, ett av Europas bästa konstmuseer.
          </note>
          <note>
            Om någon satsning inte görs nu, är det alldeles uppenbart att
            Moderna museets betydelse, både här i Sverige och internationellt
            och som en del av en aktiv kulturpolitik, kommer att tonas ned.
          </note>
          <note>
            Andra skäl till att man bör göra en satsning nu är självfallet
            att det ur statens synpunkt är billigt att göra det nu. Byggpriserna
            är låga. Även regeringen kanske någon gång borde fundera på att
            byggarbetslösheten faktiskt är hög. Om man lägger ut detta uppdrag,
            borde en hög byggarbetslöshet kunna motverkas.
          </note>
          <note>
            Ett enigt kulturutskott har i ett yttrande till finansutskottet
            sagt: Enligt utskottets mening bör regeringen omgående besluta
            om projekteringsuppdrag.
          </note>
          <note>
            Därför är jag förvånad över att kulturministern är så vag i sitt
            svar. Delar kulturministern uppfattningen att projektet bör genomföras
            på
          </note>
          <note>
            Skeppsholmen och att det bör fattas beslut om projektet nu? I
            svaret säger kulturministern att hon skall verka för att en lösning
            skall komma till stånd så snart det är möjligt.
          </note>
          <note>
            Kulturutskottet har alltså sagt att projektet omgående bör komma
            till stånd och att det bör ske på Skeppsholmen. Delar statsrådet
            den uppfattningen?
          </note>
          <note>
            Anf. 129 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag skall inte lägga mig i behandlingen här i riksdagen.
            Såvitt jag har förstått är det ett yttrande som kulturutskottet
            har avgivit till finansutskottet. Vi får väl avvakta och se vad
            finansutskottet kommer fram till.
          </note>
          <note>
            Jag har i mitt svar redovisat att jag lägger stor vikt och betydelse
            vid möjligheten att uppföra ett nytt modernt museum på Skeppsholmen
            i Stockholm.
          </note>
          <note>
            Jag har också lovat att inom regeringen verka för att det blir
            på det sättet. Det är klart att betydelsen av ett nytt modernt
            museum inte minskar, även om beslutet inte fattas omedelbart när
            Åke Gustavsson vill att det skall fattas.
          </note>
          <note type="speaker">
            Anf. 130 ÅKE GUSTAVSSON (s):
          </note>
          <note>
            Herr talman! Om det hade varit bara jag som hade velat detta,
            hade det med förlov sagt varit mindre intressant. Men alla människor
            som är engagerade inom denna sektor är intresserade av att detta
            sker snabbt, och det av flera goda skäl som jag tidigare redovisade.
            Riksdagens kulturutskott har alltså enigt gjort detta uttalande.
          </note>
          <note>
            Nu hoppar emellertid fastighetsnämnden oinbjuden in i manegen
            och fattar ett beslut genom att säga att Moderna museets verksamhet
            helt eller delvis bör flyttas till Kulturhuset. När reaktionen
            kommer, och det sägs att detta är ett orimligt förslag, tonas
            det ned. Även kulturministern tolkar detta som ett erbjudande.
            Men den ansvariga myndigheten har över huvud taget inte varit
            tillfrågad. Jag tänker alltså på statens konstmuseer.
          </note>
          <note>
            Jag är glad över att kulturministern säger att hon anser att
            ett nytt modernt museum skall ligga på
          </note>
          <note>
            Skeppsholmen. Min följdfråga kvarstår: Kan regeringen nu verka
            för att man förverkligar det uttalande som riksdagens kulturutskott
            har gjort?
          </note>
          <note>
            Överläggningen var härmed avslutad.
          </note>
          <note>
            25 § Svar på frågorna 1991/92:817, 818, 846, 847
          </note>
          <note>
            och 848 om privatradiosändningar
          </note>
          <note>
            Anf. 131 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Birger Andersson och Birger Hagård har ställt sammanlagt
            fem frågor till mig med anledning av den promemoria om regler
            och villkor för privatradio som har sänts ut på remiss från kulturdepartementet.
          </note>
          <note>
            Birger Andersson har frågat om förslagen i promemorian innebär
            att sändare som ägs av annan än Svensk Rundradio AB får användas
            för privatradiosändingar.
          </note>
          <note>
            Birger Andersson har vidare frågat om jag är beredd att medverka
            till att kortare reklaminslag i radio än en minut kan accepteras
            i den kommande propositionen.
          </note>
          <note>
            Birger Hagård har frågat vilka åtgärder jag är beredd att vidta
            för att skapa förutsättningar för en successiv anpassning av sändningsområdena
            för privatradion.
          </note>
          <note>
            Birger Hagård har vidare frågat om jag är beredd att ompröva
            frågan om tillståndstidens längd.
          </note>
          <note>
            Birger Hagård har slutligen frågat om jag är beredd att överväga
            möjligheten att använda ''delade frekvenser'' med innebörden att
            en tillståndshavare hyr ut eller på annat sätt avtalar bort sändningstid
            till någon annan som önskar sända.
          </note>
          <note>
            Jag besvarar frågorna i ett sammanhang.
          </note>
          <note>
            I mitten av mars 1992 sändes promemorian (Ds
          </note>
          <note>
            1992:22) Regler och villkor för privatradio ut på remiss från
            kulturdepartementet. Remisstiden löper ut den 15 juni, och avsikten
            är att en proposition skall kunna läggas fram under hösten.
          </note>
          <note>
            I det fortsatta arbetet med propositionen kommer också de riksdagspartier
            som inte ingår i regeringen att ges tillfälle att medverka.
          </note>
          <note>
            Jag anser det inte lämpligt att föregripa remissbehandlingen
            och det fortsatta beredningsarbetet genom att redovisa ställningstaganden
            till enskilda detaljer.
          </note>
          <note>
            Med anledning av frågorna vill jag emellertid göra vissa förtydliganden.
          </note>
          <note>
            I promemorian finns inga bestämmelser om skyldighet att anlita
            en viss leverantör av sändningstjänster. Därav följer att en tillståndshavare
            har full frihet i detta avseende.
          </note>
          <note>
            Enligt promemorians lagförslag, som i detta avseende överensstämmer
            med vad som gäller för egensändningar i kabel, får annonstiden
            vid ett givet tillfälle inte understiga en minut. Innebörden är
            att varje avbrott för annonser, som enligt förslaget skall inledas
            och avslutas med en särskild ljudsignatur, inte får vara kortare.
            De enskilda reklaminslag som sänds under annonstiden får vara
            hur korta som helst.
          </note>
          <note>
            Det bör redan från början vara möjligt att i stor utsträckning
            tillgodose önskemål från olika radioföretag om sändningsområdenas
            utsträckning. Det är emellertid nödvändigt att vid planeringen
            ta hänsyn till att en viss sändares effekt får betydelse för möjligheten
            att sända på helt andra platser, långt från den där den första
            sändaren är belägen. Små marginella förändringar bör kunna göras
            även under löpande tillståndsperiod, under förutsättning att det
            är tekniskt möjligt och att inte andra tillståndshavare störs.
          </note>
          <note>
            I promemorian föreslås att alla sändningstillstånd skall löpa
            ut vid ett och samma tillfälle. Därmed ges en möjlighet att ompröva
            t.ex. indelningen i sändningsområden och även att göra andra förändringar,
            t.ex. på grund av ny sändningsteknik.
          </note>
          <note>
            Därigenom kan det t.ex. bli möjligt att ge utrymme för ytterligare
            tillståndshavare. I övrigt torde en tillståndshavare normalt kunna
            räkna med förnyat tillstånd.
          </note>
          <note>
            Enligt förslagen i promemorian skall varje tillståndshavare ansvara
            för sändningarna under hela dygnet. Detta hindrar emellertid inte
            att tillståndshavaren låter någon annan bedriva sändningar under
            t.ex. en del av dygnet. Vid sådana tillfällen kan också en ställföreträdare
            för utgivaren tjänstgöra. Tillståndshavaren kommer emellertid
            att ha kvar ansvaret för att det finns en utgivare och för att
            gällande regler, t.ex. i fråga om reklaminslagen, iakttas.
          </note>
          <note type="speaker">
            Anf. 132 BIRGER ANDERSSON (c):
          </note>
          <note>
            Herr talman! Jag tackar kulturministern för svaret.
          </note>
          <note>
            Jag vill börja med att kommentera min fråga om radiosändare.
            Enligt nu gällande regler får närradio sändas över sådana radiosändare
            som televerket ställer till förfogande. Men av proposition 140
            om den avgiftsfinansierade radio- och TV-
          </note>
          <note>
            verksamheten 1993--1996, som kommer att behandlas här i riksdagen
            om några dagar, framgår det att skyldigheten att sända närradio
            över sändare som tillhör televerket upphävs. Detta framgår även
            av departementspromemorian.
          </note>
          <note>
            Man får emellertid intrycket att televerkets monopol när det
            gäller privatradio även i fortsättningen kommer att gälla.
          </note>
          <note>
            Jag är därför glad över kulturministerns klarläggande om att
            samma regler skall gälla både för närradion och för privatradion
            i fråga om vilka radiosändare som får utnyttjas. Men jag förväntar
            mig en något klarare formulering i den kommande propositionen
            och i det kommande lagförslaget.
          </note>
          <note>
            I sitt svar säger kulturministern att en proposition kommer att
            läggas fram i höst. Jag skulle då vilja ställa en fråga till kulturministern:
            När räknar kulturministern med att lagregler och övriga villkor
            för privatradion kommer att kunna träda i kraft?
          </note>
          <note type="speaker">
            Anf. 133 BIRGER HAGÅRD (m):
          </note>
          <note>
            Herr talman! Även jag ber att få tacka kulturministern för svaret
            på dessa frågor. Det är utomordentligt rationellt att besvara
            fem frågor i ett svep.
          </note>
          <note>
            Jag tror också att en hel del har klarnat. Det är alldeles uppenbart
            att det kommer att vara möjligt att ompröva indelningen i sändningsområden.
          </note>
          <note>
            Delade frekvenser blir uppenbarligen också möjliga.
          </note>
          <note>
            När det gäller tillståndsperioderna vill man däremot såvitt jag
            förstår att de skall löpa ut vid ett och samma tillfälle. Det
            är möjligt att detta är praktiskt. Jag förstår statsrådet när
            hon säger att hon inte vill föregripa själva remissbehandlingen
            och det fortsatta beredningsarbetet genom att gå in på alltför
            många enskilda detaljer.
          </note>
          <note>
            Jag hoppas emellertid att detta har kunnat klargöra en del av
            de frågor som finns. Jag utgår från att remissbehandlingen blir
            väsentlig när man nu skall genomföra en av de största kulturrevolutioner
            som vi har haft i modern tid i det här landet.
          </note>
          <note>
            Jag vill med det anförda önska statsrådet lycka till i det fortsatta
            arbetet som även kommer att drabba riksdagen.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1991/92:819 om kulturens betydelse för politiken
          </note>
          <note>
            Anf. 134 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Sten Söderberg har frågat mig om jag är beredd att
            fullfölja den nyorientering inom politiken som han menar att jag
            har inlett genom att använda benämningen ''kulturskapare'' för
            de inom kulturen kreativt verksamma.
          </note>
          <note>
            Jag har ägnat en viss möda åt att försöka förstå frågan men måste
            konstatera att den är så vagt formulerad att jag inte anser att
            den kan besvaras på ett meningsfullt sätt.
          </note>
          <note>
            Anf. 135 STEN SÖDERBERG (-):
          </note>
          <note>
            Herr talman! Jag tackar så mycket för det intressanta svaret.
            Jag frågade om man kunde tänka sig att fortsätta med den inriktning
            som kulturministern angav i början av verksamheten.
          </note>
          <note>
            Det handlar alltså om att höja nivån och att använda benämningen
            kulturskapare i stället för benämningen proletära kulturarbetare.
          </note>
          <note>
            Överläggningen var härmed avslutad.
          </note>
          <note>
            27 § Svar på fråga 1991/92:834 om diskriminering av bostadssökande
          </note>
          <note>
            Anf. 136 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Bertil Måbrink har frågat mig om regeringen avser
            att verka för en informationskampanj riktad till fastighetsägare
            rörande diskriminering av bostadssökande.
          </note>
          <note>
            Jag anser liksom Bertil Måbrink att det är oacceptabelt att bostadssökande
            diskrimineras på grund av sitt etniska ursprung. Det är också
            straffbart. Enligt brottsbalken skall en näringsidkare som diskriminerar
            någon på grund av hans ras, hudfärg, nationella eller etniska
            ursprung eller trosbekännelse dömas för olaga diskriminering till
            böter eller fängelse i högst ett år.
          </note>
          <note>
            Det finns ett antal domar där fastighetsägare dömts för diskriminering
            av bostadssökande.
          </note>
          <note>
            Kriminaliseringen av diskriminering är viktig, men reglerna kan
            ibland vara svåra att tillämpa. Den enskilde kan finna det obehagligt
            att flytta in i ett hus vars ägare genom hans åtgärder blivit
            dömd för etnisk diskriminering. Det kan också vara svårt att bevisa
            att etnisk diskriminering verkligen ägt rum.
          </note>
          <note>
            Den av regeringen utsedde ombudsmannen mot etnisk diskriminering
            (DO) har till uppgift att verka för att etnisk diskriminering
            inte förekommer i arbetslivet eller på andra områden av samhällslivet.
          </note>
          <note>
            DO utför denna uppgift bl.a. genom information och opinionsbildning.
            DO har vidare att ta initiativ till åtgärder mot diskriminering
            genom överläggningar med myndigheter, företag och organisationer.
            Så har jag t.ex. inhämtat att DO
          </note>
          <note>
            den här veckan har kallat företrädare för restaurang- och hotellbranschen
            till överläggningar med anledning av att DO har fått kännedom
            om ett antal fall där etnisk diskriminering vid restaurangbesök
            anses ha förekommit.
          </note>
          <note>
            DO har också helt nyligen tillskrivit verkställande direktören
            för Stockholms fastighetsägareförening med anledning av en tidningsartikel
            som kan tolkas så, att denne har en tillåtande attityd till diskriminering
            av bostadssökande invandrare. DO
          </note>
          <note>
            har bett om en kommentar och kommer därefter att vidtaga de åtgärder
            som kan befinnas lämpliga.
          </note>
          <note>
            I samarbete med DO har konsumentverket till sina konsumentvägledare
            m.fl. sänt en promemoria om bostadsdiskriminering, som för drygt
            ett halvår sedan utkom i en ny upplaga.
          </note>
          <note>
            Jag anser inte att regeringen bör verka för en informationskampanj
            riktad till fastighetsägare dels därför att jag inte tror att
            sådana informationskampanjer är verkningsfulla, dels därför att
            jag anser att diskriminering av bostadssökande är en fråga främst
            för DO och de rättsvårdande myndigheterna.
          </note>
          <note type="speaker">
            Anf. 137 BERTIL MÅBRINK (v):
          </note>
          <note>
            Herr talman! Jag tackar kulturministern för svaret.
          </note>
          <note>
            Såvitt jag förstår är diskriminering när det gäller boendet och
            invandrarna ett växande problem. Det som kommit fram och som anmälts
            till DO tror jag är så att säga det lilla. Under ytan finns det
            säkert ett mycket större problem. Jag tror nämligen att de som
            utsätts för diskriminering av olika slag från fastighetsägarnas
            sida helt enkelt inte vågar göra en anmälan. De är rädda för att
            de skall utsättas för t.ex. ytterligare trakasserier. Jag tror
            att vi är överens på den punkten, om jag nu uppfattade kulturministern
            rätt.
          </note>
          <note>
            Det är möjligt att nämnda informationskampanj riktad till hyresvärdarna
            inte är den allra bästa.
          </note>
          <note>
            Men jag undrar om det ändå inte är värt att pröva den metoden.
            Avgörande är ju informationsmaterialets utformning.
          </note>
          <note>
            En sak som jag inte har nämnt i min fråga men som kanske skulle
            tas upp här är följande. Kanske är det också på sin plats att
            till invandrare, och kanske även till det svenska folket, gå ut
            med information om att det finns en diskrimineringsombudsman.
          </note>
          <note>
            Tyvärr är det nog inte särskilt välkänt bland, skulle jag vilja
            säga, vanliga människor i vårt land att det finns en diskrimineringsombudsman.
            Det är nog heller inte känt vilka befogenheter denne har och hur
            man bär sig åt för att komma i kontakt med diskrimineringsombudsmannen
            när en pågående diskriminering upptäcks.
          </note>
          <note>
            Jag tror alltså att det finns behov av en väldigt bred informationskampanj,
            och i det avseendet är det väl ändå regeringen som skall ta initiativ.
            Sedan återstår att höra Birgit Friggebos kommentarer på den punkten.
          </note>
          <note>
            Anf. 138 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Som jag har redovisat finns det en rad myndigheter
            som är aktiva på det här området och som har i uppgift att dels
            beivra brott, dels ägna sig åt påtryckningar, opinionsbildning
            och information till dem som kanske saknar en grundläggande respekt
            för de bestämmelser och regler som finns.
          </note>
          <note>
            Jag tror inte att en bred informationskampanj allmänt riktad
            till fastighetsägare gör den nytta som kanske borde svara mot
            den gjorda insatsen. Det är bakgrunden till mitt svar.
          </note>
          <note>
            Däremot tycker jag självklart att vi politiker har en uppgift
            att fylla när det gäller att bilda opinion och att informera om
            de regler som finns. Dessutom är det grundläggande i vårt samhälle
            att visa respekt för enskilda människor. Ingen skall diskrimineras.
          </note>
          <note>
            Ett sätt att åstadkomma något i detta sammanhang är naturligtvis
            att tydliggöra vad demokratin och respekten för enskilda människor
            faktiskt innebär.
          </note>
          <note type="speaker">
            Anf. 139 BERTIL MÅBRINK (v):
          </note>
          <note>
            Herr talman! Jag är inte sämre än att jag kan hålla med om att
            det jag nämnt kanske inte är den bästa metoden. Frågan kunde kanske
            ha varit bättre formulerad.
          </note>
          <note>
            När det gäller att få ut information i första hand till invandrarna
            hävdar jag möjligheten att just göra en anmälan. Inget skall behöva
            hända dem som gör en anmälan av det här slaget. Jag tror att det
            är viktigt att sådant här tas upp allteftersom nya fall av diskriminering
            blir aktuella. Det är kanske snarare i det avseendet som det behövs
            åtgärder.
          </note>
          <note>
            Jag hoppas att kulturministern följer utvecklingen och håller
            ett öga på det här problemet. Av svaret att döma tycks hon göra
            det. Sedan får vi väl återkomma till saken så småningom.
          </note>
          <note>
            Överläggningen var härmed avslutad.
          </note>
          <note>
            28 Svar på fråga 1991/92:839 om befrielse från jugoslaviskt medborgarskap
          </note>
          <note>
            Anf. 140 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Karl-Erik Svartberg har -- med hänvisning till ett
            enskilt ärende -- frågat mig om regeringen fortfarande upprätthåller
            kravet på befrielse från det jugoslaviska medborgarskapet.
          </note>
          <note>
            I sin fråga refererar Karl-Erik Svartberg till en person som
            ansökt om svenskt medborgarskap och som ursprungligen kom från
            Bosnien i f.d.
          </note>
          <note>
            Jugoslavien. Då beslut togs i nämnda ärende hade
          </note>
          <note>
            Sverige inte erkänt Bosnien som en självständig stat. Av detta
            följer att denna provins, ur svensk synvinkel, då sågs som en
            del av Jugoslavien.
          </note>
          <note>
            Hade det däremot varit fråga om en sökande från
          </note>
          <note>
            Kroatien hade det krävts att personen kunnat visa att han/hon
            var befriad från sitt kroatiska medborgarskap.
          </note>
          <note>
            Som alla känner till ser situationen annorlunda ut i dag. I fredags
            erkände Förenta nationerna Bosnien som en självständig stat. Sverige
            har de facto erkänt
          </note>
          <note>
            Bosnien genom att man röstade för ett bifall till dess ansökan
            om att bli medlem av Förenta nationerna.
          </note>
          <note type="speaker">
            Anf. 141 KARL-ERIK SVARTBERG (s):
          </note>
          <note>
            Herr talman! Jag ber att få tacka kulturministern för svaret.
          </note>
          <note>
            Här är det fråga om en manlig jugoslavisk medborgare enligt det
            gamla synsättet som har kommit som invandrare till Sverige. Den
            här personen bor och arbetar här sedan 60-talet.
          </note>
          <note>
            Tidigare har mannen ansökt om svenskt medborgarskap men fått
            avslag med hänvisning till att han inte har kunnat styrka att
            han var befriad från sitt jugoslaviska medborgarskap -- det gäller
            alltså den förra regeringen.
          </note>
          <note>
            Anledningen till att mannen fick avslag är just problemet att
            han var kroat. Kroater hanterades ju på ett helt annat sätt än
            övriga jugoslaver.
          </note>
          <note>
            Den här mannen kunde inte ens få papper på att han hade ansökt
            om befrielse från sitt jugoslaviska medborgarskap. Senare fick
            han papper åtminstone på att han hade lagt in en ansökan.
          </note>
          <note>
            Trots det blev det avslag. Det skedde när det fortfarande fanns
            ett Jugoslavien. Mannen var alltså kroat, visserligen från Bosnien,
            men det var ingen hjälp för honom.
          </note>
          <note>
            Anledningen till att jag framställde en fråga är att jag vill
            ha besked om den här mannens möjligheter nu -- såvitt jag förstår
            handlar det om detta -- att bli befriad från sitt bosniska medborgarskap.
            Var kan mannen alltså lämna in en ansökan om befrielse?
          </note>
          <note>
            Jag tycker att agerandet här nästan är detsamma som trakasserier
            av en person. Såvitt jag förstår är det klart att den här mannen
            kan bli svensk medborgare. Det formella papper som säger att han
            befriats från sitt tidigare medborgarskap tycks vara det som nu
            fattas. Det finns alltså inga andra invändningar mot ett svenskt
            medborgarskap för den här personens del. Rimligen måste man väl
            hantera ärendet med åtminstone någon känsla för vad som har förevarit
            där nere.
          </note>
          <note>
            Anf. 142 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Vi kan kanske vara överens om att den turbulens
            som råder i det aktuella området naturligtvis förorsakar väldigt
            stora bekymmer för enskilda människor.
          </note>
          <note>
            Den uppgift som finns i frågan, nämligen att
          </note>
          <note>
            Jugoslavien inte längre existerar som stat och att det är en
            svårighet för den här personen, är en felaktig utgångspunkt. Jugoslavien
            existerar ju fortfarande -- även om det numera är decimerat.
          </note>
          <note>
            Det går till på det sättet att man får ett bifall till sin medborgarskapsansökan
            på villkor att man inom en tvåårsperiod kan visa upp att man har
            blivit befriad från sitt tidigare medborgarskap, eller att man
            har gjort ansträngningar att bli befriad men kanske av olika anledningar
            inte har lyckats. Jag är naturligtvis helt förhindrad att gå in
            i detta enskilda fall, som jag dessutom inte känner alla detaljer
            i.
          </note>
          <note>
            Vad som emellertid gäller är att betydande ansträngningar skall
            göras för att motverka de problem som följer med dubbla medborgarskap.
          </note>
          <note type="speaker">
            Anf. 143 KARL-ERIK SVARTBERG (s):
          </note>
          <note>
            Herr talman! Jag har inte önskat att identifiera det enskilda
            fallet, utan att ta upp principen. Principen är nämligen att tidigare
            regeringar har när det gäller kroater från Kroatien beviljat svenskt
            medborgarskap utan att bevis om befrielse från det tidigare medborgarskapet
            har kunnat företes. Nu gäller det en kroat från Bosnien, och därför
            har han hamnat i detta klister som han har svårigheter med att
            ta sig ur.
          </note>
          <note>
            Med den turbulens som har förekommit, kommer det ju nu att dröja
            ännu längre innan han kan få sitt svenska medborgarskap. Troligvis
            kommer hans son -- som han säger -- att göra militärtjänst i
          </note>
          <note>
            Sverige, eftersom sonen är svensk medborgare.
          </note>
          <note>
            Fadern kommer ändå att vara utan detta medborgarskap.
          </note>
          <note>
            Anf. 144 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Karl-Erik Svartberg utgår trots allt i väldigt hög
            grad från ett enskilt fall, och jag kan inte kommentera det. Grundprincipen
            är den gällande, nämligen att man får bifall till sin ansökan
            på villkor att man gör betydande ansträngningar för att bli av
            med sitt tidigare medborgarskap. Det gäller naturligtvis lika
            för alla.
          </note>
          <note type="speaker">
            Anf. 145 KARL-ERIK SVARTBERG (s):
          </note>
          <note>
            Herr talman! Nej, kulturministern, det gäller inte lika för alla.
            Under åren har jag själv varit inblandad i många av de här ansökningarna,
            och det har inte varit så. Kroater från Kroatien har, utan att
            ha blivit befriade från det jugoslaviska medborgarskapet, fått
            tillstånd att bli svenska medborgare. Det är i detta som jag menar
            att orättvisan ligger, nämligen en annan hantering bara för att
            det handlar om en kroat från Bosnien.
          </note>
          <note>
            Vi vet ju vilken blandning av folkgrupper det är, och orsaken
            till många av problemen i det forna
          </note>
          <note>
            Jugoslavien är ju ofta att människor bor i olika delar och det
            bildas etniska minoriteter, osv.
          </note>
          <note>
            Nu gäller alltså frågan kroater från Bosnien. Fallet med mannen
            som jag har talat om här använder jag principiellt. Jag är inte
            ute efter det enskilda fallet, utan principen.
          </note>
          <note>
            Överläggningen var härmed avslutad.
          </note>
          <note>
            29 § Svar på fråga 1991/92:844 om kvinnornas situation på arbetsmarknaden
          </note>
          <note>
            Anf. 146 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Ingela Thalén har frågat mig om jag avser att vidta
            några åtgärder för att på kort eller lång sikt förbättra kvinnornas
            situation på arbetsmarknaden.
          </note>
          <note>
            Arbetet inom regeringen är så fördelat att arbetsmarknadsministern
            skall svara på denna fråga. Han har dock ingen möjlighet att göra
            detta före riksdagens sommaruppehåll. Som samordningsminister
            för jämställdhetsfrågorna svarar jag därför i hans ställe.
          </note>
          <note>
            Regeringens ekonomiska politik utgör en samlad strategi i syfte
            att åstadkomma god tillväxt, låg inflation, dynamisk arbetsmarknad
            och lönsamma företag. Detta är på lång sikt nödvändiga förutsättningar
            för att förbättra situationen på arbetsmarknaden för såväl kvinnor
            som män.
          </note>
          <note>
            I både budget- och kompletteringspropositionen föreslås en rad
            åtgärder för att motverka en ökning av arbetslösheten. Till dem
            hör ungdomspraktiken, förändringar i starta-eget-bidraget och
            stora satsningar på utbildning, vilka sammantaget kommer att förbättra
            även kvinnornas möjligheter på arbetsmarknaden.
          </note>
          <note>
            För egen del kommer jag att följa utvecklingen ur jämställdhetsperspektiv
            och göra allt vad jag kan för att se till att regeringens förslag
            också i fortsättningen stärker både kvinnors och mäns situation
            på arbetsmarknaden.
          </note>
          <note type="speaker">
            Anf. 147 INGELA THALÉN (s):
          </note>
          <note>
            Herr talman! Jag ber att få tacka statsrådet för svaret. Jag
            är mycket glad över att kulturministern tog möjligheten att ändå
            ge mig ett svar trots att den ansvarige inte före sommaren hade
            möjlighet därtill.
          </note>
          <note>
            Något som jag känner oerhört stor oro för är det som i regeringens
            budget- och kompletteringspropositioner beskrivs som den framtida
            arbetslöshetutvecklingen. Man säger i dessa propositioner att
            vi under nästa år, även med de åtgärder som regeringen kommer
            att vidta, kommer att få en arbetslöshet på 5 %. Hitintills domineras
            arbetslösheten av män med hänsyn till de kraftiga neddragningarna
            på hemmamarknaden avseende byggsektorn m.m.
          </note>
          <note>
            Det som emellertid föreslås när det gäller den kommunala ekonomin
            gör att vi i förlängningen kan se en allt ökande andel kvinnor
            som riskerar att bli arbetslösa. Jag skulle vilja fråga statsrådet
            om det finns skäl att göra en alldeles speciell analys av just
            kvinnornas situation på arbetsmarknaden med hänsyn till den utveckling
            som vi ser alldeles runt hörnet. Jag menar då nu i höst och nästa
            vinter.
          </note>
          <note>
            Anf. 148 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Min inställning till de här frågorna är att varje
            regering har ett speciellt ansvar för att bevaka olika arbetslösa
            guppers situation. Det kan gälla ungdomar som har svårt med att
            komma ut på arbetsmarknaden, arbetshandikappade och invandrare
            och, inte minst, invandrarkvinnorna.
          </note>
          <note>
            Det gäller alltså både kvinnor och män, varför jag inte kan svara
            ja på Ingela Thaléns fråga. Det skulle innebära att särskild granskning,
            undersökning och bevakning skulle ske av enbart kvinnors arbetsmarknad.
            Det gäller naturligtvis att se till att ingen grupp drabbas mer
            än någon annan.
          </note>
          <note>
            Precis som Ingela Thalén säger är det glädjande att arbetslösheten
            inte, som ofta har varit fallet tidigare, i första hand nu har
            drabbat kvinnorna. I
          </note>
          <note>
            ett mer långsiktigt perspektiv ser vi också att andelen kvinnor
            som under de senaste åren har gått ut på arbetsmarknaden kraftigt
            har ökat.
          </note>
          <note>
            Det finns all anledning att också bevaka kvinnors situation,
            och jag gör samma bedömning som
          </note>
          <note>
            Ingela Thalén att situationen, även om den jämfört med andra
            gruppers är hygglig hittills, i framtiden kan komma att förändras.
          </note>
          <note>
            Vi har då olika uppdrag givna för olika grupper.
          </note>
          <note>
            Invandrarverket har att se över t.ex.
          </note>
          <note>
            invandrarkvinnans situation. Regeringen har även föreslagit flera
            åtgärder när det gäller t.ex.
          </note>
          <note>
            kontorsyrken och tjänstemannayrken, som att kontinuerligt satsa
            för att bryta den könsuppdelade arbetsmarknaden. Arbetsmarknadsdepartementet
            har också förstärkt sina resurser för att kunna studera regionalpolitiska
            frågor när det gäller bl.a.
          </note>
          <note>
            landsbygden och sysselsättningen för kvinnor på landsbygden.
            Det finns alltså en rad projekt som gäller arbetsmarknaden.
          </note>
          <note type="speaker">
            Anf. 149 INGELA THALÉN (s):
          </note>
          <note>
            Herr talman! Det är alldeles riktigt som statsrådet redovisar.
            Flera av dessa projekt är också en effekt av arbetsmiljösatsningar,
            arbetsmiljöfonden och arbetsmiljökommitténs betänkande och av
            beslut som riksdagen fattade i anslutning därtill.
          </note>
          <note>
            I den framtida arbetslöshetsstatistiken är den strukturella förändringen
            fortfarande oroande, dvs. det som vi ser kommer att ske. Vi vet
            att det med regeringens ekonomiska förslag, som nu skall justeras,
            kommer att ske förändringar i kommunerna. Vi vet också att det
            gäller den typ av sysselsättning som både bärs upp av kvinnor
            och behövs av kvinnor, nämligen den service som kommunerna står
            för.
          </note>
          <note>
            Jag vill gärna återkomma till detta. I
          </note>
          <note>
            jämställdhetsarbetet har statsrådet själv tidigare påpekat att
            det såväl från arbetsmiljöutvecklingsoch arbetslivsutvecklingssynpunkt
            som från kompetensutvecklingssynpunkt är viktigt att se till just
            kvinnornas situation på arbetsmarknaden. Jag skulle också vilja
            lägga till risken för en ganska kraftigt ökad arbetslöshet.
          </note>
          <note>
            Anf. 150 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Om man studerar t.ex.
          </note>
          <note>
            långstidsutredningens bilaga, som utvisar kvinnors betydelse
            när det gäller deras arbete för den ekonomiska utvecklingen i
            framtiden, kan man notera vilken central roll kvinnors arbete
            spelar.
          </note>
          <note>
            Det handlar inte enbart om att tillgodose vården, omsorgen, utbildningen
            -- områden på vilka kvinnor ofta har sina arbetsplatser. Det handlar
            även om att kvinnors arbete i offentlig sektor är en stödjepunkt
            för andra kvinnors möjlighet till att komma ut på arbetsmarknaden,
            för att bidra till den ekonomiska utvecklingen.
          </note>
          <note>
            Det sker nu en omdaning, en strukturomvandling, en förnyelse
            i kommunerna. Detta är också viktigt i den ekonomiska utvecklingen,
            eftersom resursslöseri och ineffektivitet inte bidrar till en
            god ekonomisk utveckling och därmed inte ett säkerställande av
            kvinnors arbetsmarknad.
          </note>
          <note type="speaker">
            Anf. 151 INGELA THALÉN (s):
          </note>
          <note>
            Herr talman! Jag beklagar att statsrådet inte kunde gå mig till
            mötes när det gäller att vara beredd att se över just kvinnornas
            situation på arbetsmarknaden med hänsyn till det som snart händer
            nu i höst. Vi kommer emellertid tillbaka i höst och då kommer
            vi att behandla jämställdhetsfrågorna. När vi behandlar den typen
            av frågor avser jag att återkomma till statsrådet. Jag kan dock
            konstatera att statsrådet gör samma bedömning som den borgerliga
            majoriteten i arbetsmarknadsutskottet, dvs. att man inte i praktisk
            mening har för avsikt att lyfta upp kvinnorna situation på arbetsmarknaden,
            utan bara i verba när det gäller text i propositioner och betänkanden.
          </note>
          <note>
            Överläggningen var härmed avslutad.
          </note>
          <note>
            30 § Svar på fråga 1991/92:851 om presstödet
          </note>
          <note>
            Anf. 152 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Chris Heister har frågat mig om regeringen har några
            planer på att förändra presstödet.
          </note>
          <note>
            Frågan föranleds av att Norrländska
          </note>
          <note>
            Socialdemokraten i en ansökan till presstödsnämnden söker maximalt
            driftstöd på 11,6
          </note>
          <note>
            milj.kr. för att ersätta de förluster som tidningen förorsakats
            i samband med den socialdemokratiska
          </note>
          <note>
            A-pressens konkurs.
          </note>
          <note>
            Regeringen har inga planer på att förändra reglerna för erhållande
            av presstöd. När det gäller ansökningen om driftstöd från Norrländska
          </note>
          <note>
            Socialdemokraten utgår jag från att presstödsnämnden fattar beslut
            i enlighet med gällande bestämmelser.
          </note>
          <note type="speaker">
            Anf. 153 CHRIS HEISTER (m):
          </note>
          <note>
            Herr talman! Jag vill tacka statsrådet för svaret.
          </note>
          <note>
            Anledningen till att jag ställde frågan är att det i senaste
            numret av Pressens Tidning finns en notis om att Norrländska Socialdemokraten,
            som har sin utgivningsort i Luleå, har ansökt om maximalt driftsbidrag
            hos presstödsnämnden.
          </note>
          <note>
            Det är viktigt att vi tittar på hur presstödet ser ut historiskt.
            Under de senaste tio åren har A-
          </note>
          <note>
            presstidningarna fått över 3 miljarder i presstöd.
          </note>
          <note>
            Den senaste uppgiften är att dessa tidningar fått över 50 % av
            driftsbidraget per år, trots att de bara täcker 20 % av den samlade
            tidningsupplagan. Det är alltså rejäla subventioner som dessa
            A-
          </note>
          <note>
            presstidningar har fått.
          </note>
          <note>
            Trots detta gick A-pressen i konkurs i februari. Det är med detta
            som skäl som Norrländska
          </note>
          <note>
            Socialdemokraten söker om maximalt driftstöd, med åberopande
            av att man förlorade 35 miljoner i konkursen i februari. Tidningens
            VD säger nu att tidningen har återhämtat sig från konkursen och
            att upplagan går bra till skillnad från andra f.d. A-
          </note>
          <note>
            presstidningar.
          </note>
          <note>
            I min fråga gör jag bedömningen att presstödsnämnden inom nuvarande
            regelsystem inte kan bifalla ansökan från Norrländska
          </note>
          <note>
            Socialdemokraten. Jag finner svaret något oklart och skulle därför
            vilja ställa frågan till statsrådet:
          </note>
          <note>
            Skall jag tolka svaret så att statsrådet delar min uppfattning
            och att regeringen inte har för avsikt att ändra reglerna så att
            bifall till den här typen av ansökningar kan bli möjligt?
          </note>
          <note>
            Anf. 154 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag kan självfallet inte föregripa en behandling
            i presstödsnämnden. Tvärtom vill jag trycka på att presstödsnämnden
            naturligtvis bör fatta beslut i enlighet med de bestämmelser som
            nu gäller.
          </note>
          <note>
            Chris Heister tolkar mig rätt när jag säger att regeringen inte
            har någon som helst avsikt att ändra reglerna så att de skulle
            anpassas till en sådan situation som Norrländska Socialdemokraten
            befinner sig i.
          </note>
          <note type="speaker">
            Anf. 155 CHRIS HEISTER (m):
          </note>
          <note>
            Herr talman! Jag kan mycket väl förstå att statsrådet inte kan
            föregripa ett beslut i presstödsnämnden, men jag kan inte tolka
            det statsrådet nu säger på annat sätt än att hon delar min uppfattning,
            att regelsystemet sådant som det ser ut i dag inte gör det möjligt
            att bifalla den här typen av ansökningar.
          </note>
          <note>
            Jag hade däremot förväntat mig, förutom ett svar som nu var något
            oklart, att statsrådet skulle säga något mer om hur hon och regeringen
            ser på presstödet i framtiden. Vi betalar i dag över en halv miljard
            i presstöd per år. När presstödet infördes var det bara 35 miljoner.
          </note>
          <note>
            Grunden för presstödet var att man skall garantera mångfalden
            av pressröster. Man kan dock säga att det snarare har konsoliderat
            olönsamma företag och tidningsorganisationer och att man från
            tidningarnas sida har försökt anpassa sig till de regler som finns
            i stället för att bygga upp goda och bra tidningar.
          </note>
          <note>
            Därför är min sista fråga rakt på sak: Hur länge skall presstödet
            vara frizon från en ordentlig utvärdering och en ordentlig budgetprövning?
          </note>
          <note>
            Anf. 156 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Chris Heister vidgar nu sin frågeställning. Jag
            har svarat på den fråga som hon har ställt. Jag är inte beredd
            att nu gå in på en vidare debatt om presstödet.
          </note>
          <note>
            Vi kan konstatera att trots ett mycket generöst stöd för inte
            minst socialdemokratiska tidningar har man inte lyckats driva
            dem lönsamt. Det visar att presstödet inte är det allenarådande
            saliggörande när det gäller att driva tidningar. Man måste sköta
            sina tidningar och företag väl.
          </note>
          <note type="speaker">
            Anf. 157 CHRIS HEISTER (m):
          </note>
          <note>
            Herr talman! Jag vill bara till slut säga att jag tycker att
            det vore bra om regeringen med detta som utgångspunkt såg över
            presstödet och gjorde en ordentlig utredning för en gångs skull
            om hur presstödet ser ut och därifrån sedan drog slutsatser hur
            det skall se ut i framtiden.
          </note>
          <note>
            Överläggningen var härmed avslutad.
          </note>
          <note>
            31 § Svar på fråga 1991/92:775 om pressmeddelande från civildepartementet
            om betyg
          </note>
          <note>
            Anf. 158 Civilminister INGER DAVIDSON
          </note>
          <note>
            (kds):
          </note>
          <note>
            Herr talman! Med anledning av ett uttalande jag gjort har Eva
            Johansson frågat mig om regeringen utgår från att ungdomar över
            12--13-årsåldern inte på samma sätt som de yngre behöver en skola,
            där de i lugn och ro får förbättra sina kunskaper och färdigheter.
            Dessutom frågar hon om inte de på samma sätt som de yngre behöver
            stöd för att bygga upp kompetens och självtillit.
          </note>
          <note>
            Jag vill inledningsvis säga att jag gjorde uttalandet i samband
            med en redogörese för Kristdemokratiska samhällspartiets grundläggande
            uppfattning i betygsfrågan. Som jag refererade till i mitt uttalande
            överväger för närvarande betygsutredningen bl.a. frågan om när
            och hur ofta betyg skall ges. Det är inte förrän betänkandet avgetts
            som regeringen tar ställning till utredningens förslag.
          </note>
          <note>
            Alla barn och ungdomar skall självklart stimuleras till att bygga
            upp en stark känsla av kompetens och självtillit. Min personliga
            uppfattning är att man måste ta hänsyn till ålder och mognad när
            det gäller frågan om betyg, precis som när det gäller andra former
            av bedömningar. Betygsutredningen har enligt direktiven inriktats
            på att det nuvarande relativa betygssystemet skall avskaffas och
            ersättas med betyg där elevens arbete och studieresultat bedöms
            i förhållande till uppställda mål.
          </note>
          <note type="speaker">
            Anf. 159 EVA JOHANSSON (s):
          </note>
          <note>
            Herr talman! Jag ber att få tacka ungdomsministern för svaret.
            Det pressmeddelande som jag hänvisade till kom från civildepartementet.
            Jag trodde att det som kommer från departementet anger regeringens
            syn på frågorna. Kds får väl i andra sammanhang sprida sitt partis
            uppfattning på annat sätt. Jag tycker i och för sig inte att det
            är konstigt att regeringspartierna har olika uppfattning i frågan
            om betyg. Moderaterna har ju intagit en ganska extrem ståndpunkt
            i betygsfrågan.
          </note>
          <note>
            Just det här förhållandet gör det inte särskilt lätt att veta
            vad som är regeringens uppfattning och vad som inte är det. I
            riktigt klara stunder tror jag ibland att jag förstår hur regeringen
            ser på denna fråga. Men det är korta stunder, för sedan händer
            saker som gör mig osäker.
          </note>
          <note>
            Därför vill jag fråga: Anser Inger Davidson att betygen är en
            viktig och positiv del av skolans arbete för de litet äldre ungdomarna
            och de vuxnas sätt att bemöta dem? Är betygen ett nödvändigt ont,
            som visserligen ställer till en massa bekymmer men som vi trots
            det måste ha och utsätta våra ungdomar för? Vad tycker ungdomsministern
            i denna fråga? Vad händer egentligen enligt ungdomsministern med
            våra ungdomar i 12--13-
          </note>
          <note>
            årsåldern i detta hänseende? Är inte just denna ålder för många
            ungar något av en brytningstid, då man är mycket osäker på vem
            man är och då bilden av en själv är ganska oklar? Jag tror att
            många goda förmågor har gått om intet just därför att andra har
            fått skapa bilden av en själv. Ungdomar har fått klart för sig
            att de inte kan sjunga eller räkna eller uttala engelska. Jag
            tycker att det finns skäl att respektera att både lärandet och
            växandet är en process som behöver tid. Delar ungdomsministern
            denna uppfattning?
          </note>
          <note>
            Anf. 160 Civilminister EVA DAVIDSON
          </note>
          <note>
            (kds):
          </note>
          <note>
            Herr talman! Regeringens uppfattning kommer
          </note>
          <note>
            Eva Johansson att få reda på när utredningen har lagt fram sitt
            förslag och regeringen i lugn och ro har diskuterat igenom saken.
            Ännu så länge diskuterar vi denna fråga rätt öppet. Jag tycker
            inte det är fel att vi deklarerar att det finns litet olika inställning
            till när man skall börja med betygen.
          </note>
          <note>
            Däremot är vi eniga om att vi vill ha betyg i skolan.
          </note>
          <note>
            Betygen är inte ett nödvändigt ont, utan de behövs av olika anledningar.
          </note>
          <note>
            Det är väldigt bra om lärarna alltid och i alla lägen kan uppamma
            en inre motivation hos eleverna, som driver dem framåt. Med egna
            erfarenheter jag jag tala om att det kan vara ganska jobbigt att
            försöka göra det i alla situationer. De flesta av oss fungerar
            så att vi behöver en yttre motivation för att vi skall få någonting
            gjort i vissa lägen. Då tror jag att betygen kan utgöra en yttre
            motivation. Rätt utformade betyg som ges när barnen är tillräckligt
            mogna är bra.
          </note>
          <note>
            Jag tror att Eva Johansson i sitt resonemang utgår från det betygssystem
            som vi har i dag, nämligen ett relativt betygssystem, som innebär
            att eleverna jämför sig med varandra i stället för att tävla med
            sig själva. Det har lett till vissa svårigheter för en del elever.
            Vi har inställningen att vi skall förändra utformningen av betygen.
          </note>
          <note type="speaker">
            Anf. 161 EVA JOHANSSON (s):
          </note>
          <note>
            Herr talman! Det är bra med en öppen debatt, men det är också
            bra om man får veta i vilken egenskap olika ministrar uttalar
            sig, om det är som regeringsföreträdare eller som företrädare
            för sitt parti.
          </note>
          <note>
            Ungdomsministern säger att betygen behövs som någon form av motivation.
            Har ungdomsministern därmed rensat bort de andra orsaker till
            att en del vill ha betygen som förekommer i debatten, som urvalsinstrument
            och som ordningsskapare? Många har ju sagt att det utan betygen
            blir bus och stoj och stökigt i klassen. Tror ungdomsministern
            att de ungdomar som trots allt kommer att få låga betyg också
            ser betygen som en motivation? Kommer också de som får 1 eller
            2 eller vad de nu skall kallas för i framtiden att uppmuntras
            av betygen?
          </note>
          <note>
            Anf. 162 Civilminister INGER DAVIDSON
          </note>
          <note>
            (kds):
          </note>
          <note>
            Herr talman! Jag står för mina egna uttalanden.
          </note>
          <note>
            Som jag sade i mitt förra inlägg kommer regeringen att deklarera
            sin uppfattning så småningom.
          </note>
          <note>
            Jag tror att betygen rätt utformade kan vara en motivation även
            för svaga elever som inte når så höga betyg. Vi talar inte om
            en siffra eller en bokstavskombination. Betyg kan vara så mycket
            annat. De måste kompletteras med samtal.
          </note>
          <note>
            Föräldrakvartar som vi har i dag får vi inte komma ifrån.
          </note>
          <note>
            De är mycket viktiga för att man skall få en, kanske inte komplett
            bild -- det är väl att ta i --, men en i alla fall så utförlig
            bild av eleven som möjligt.
          </note>
          <note>
            Motivationen kan bestå i att man får en chans att få veta var
            man står och vad man skulle behöva läsa in för att nå upp till
            det mål som betyget är satt för.
          </note>
          <note>
            Det tror jag att även svaga elever behöver.
          </note>
          <note type="speaker">
            Anf. 163 EVA JOHANSSON (s):
          </note>
          <note>
            Herr talman! Jag håller med om att samtalen mellan föräldrar,
            elever och skolans personal är den allra viktigaste informationskällan.
            Jag har aldrig tagit del av någon nyhet om mina döttrars skolarbete
            via betygslappen, oberoende av om den har innehållit ord eller
            siffror. Det har alltid varit de andra kontakterna som har gett
            mig mest.
          </note>
          <note>
            Jag vill ändå återkomma till frågan: Vad är det som händer med
            ungdomarna i 12--13-årsåldern, som skulle göra att det är lämpligt
            att införa betygen just då? Är inte det den känsliga period, då
            ungdomar skall börja att bilda sig en egen bild av sig själva
            och av vem de är, vad de kan och vill göra för någonting? Är det
            lämpligt att vuxna i detta skede klampar in i den unges liv och
            talar om vad han eller hon är bra på resp. dålig på? Är det inte
            stor risk för att vi på det sättet i själva verket begränsar våra
            barn och ungdomar?
          </note>
          <note>
            Anf. 164 Civilminister INGER DAVIDSON
          </note>
          <note>
            (kds):
          </note>
          <note>
            Herr talman! Man kan naturligtvis alltid diskutera mognadsstadiet.
            Vi har kommit fram till att detta vore en lämplig ålder, men det
            är inte någonting som vi har låst oss för, vare sig nedåt eller
            uppåt i åldrarna. Detta är också väldigt svårt att avgöra, eftersom
            ungdomar mognar så väldigt olika.
          </note>
          <note>
            Jag tycker nog att Eva Johansson har en litet märklig inställning
            till hur skolan fungerar. Lärare har omsorg om sina elever. De
            slår inte sina elever i huvudet med betygen, utan lärarna är måna
            om att informera föräldrarna på olika sätt. Så går det till redan
            i dag, och det räknar jag med att det kommer att göra också i
            fortsättningen. Oavsett när betygen införs, tror jag inte att
            något barn kommer att uppleva att betyg är någonting som de vuxna
            slår dem i huvudet med. Det är inte tanken bakom det här.
          </note>
          <note type="speaker">
            Anf. 165 EVA JOHANSSON (s):
          </note>
          <note>
            Herr talman! Såvitt jag förstår diskuteras väl ändå ett beslut
            här i riksdagen, som tvingar lärarna att ge betyg i någon viss
            årskurs. Annars är vi inne på ett system, där elever och föräldrar
            själva kan välja om de vill ha betyg eller inte. Det vore kanske
            någonting att diskutera.
          </note>
          <note>
            Jag är väldigt glad över den öppning som civilministern nu ger,
            att detta kan diskuteras. Det är bra om man kan fortsätta med
            den öppna inställningen i den här frågan, för då kanske vi har
            större möjligheter att nå en bred överenskommelse. Då slipper
            vi en situation, där man ofta byter system.
          </note>
          <note>
            Anf. 166 Civilminister INGER DAVIDSON
          </note>
          <note>
            (kds):
          </note>
          <note>
            Herr talman! Jag uttryckte mig tydligen otydligt, för det här
            måste röra sig om en missuppfattning.
          </note>
          <note>
            Självfallet skall alla lärare ge betyg fr.o.m. den årskurs som
            riksdagen så småningom beslutar om.
          </note>
          <note>
            Därom råder inga tvivel.
          </note>
          <note>
            Vad jag försökte säga var att lärare inte kommer att använda
            betyg för att förtrycka sina elever eller för att försöka slå
            dem i huvudet med. Lärarna kommer att informera sina elever, redogöra
            för målsättningen för ett visst betyg osv. Så småningom kommer
            det också att komma någon form av utlåtande på ett papper, som
            vi i dag inte vet hur det skall se ut, men som skall kunna användas
            i andra sammanhang.
          </note>
          <note type="speaker">
            Anf. 167 EVA JOHANSSON (s):
          </note>
          <note>
            Herr talman! Det är ju precis så som det fungerar i dag. Det
            är bara det att ni vill flytta ner det ett eller ett par år i
            årskurserna. Tillsammans med att det finns möjlighet för barn
            att börja skolan vid 6 års ålder kommer betygssättningen in ännu
            tidigare i barnens liv. Jag tvivlar inte ett ögonblick på att
            lärarna sköter den uppgift de har att informera både elever och
            föräldrar på ett annat och mycket bättre sätt än vad betygslappen
            kan göra.
          </note>
          <note>
            Många lärare känner det utan tvivel som en oerhört tung plikt
            att sätta siffror, bokstäver eller någonting annat som så att
            säga etiketterar barnen i klassen, någonting som lärarna på ett
            mycket mer nyanserat sätt med ord kan informera om vid en riktig
            kontakt.
          </note>
          <note>
            Anf. 168 Civilminister INGER DAVIDSON
          </note>
          <note>
            (kds):
          </note>
          <note>
            Her talman! Vi vet ännu inte i vilken årskurs som vi kommer att
            bestämma oss för att införa betyg. Det förs en mycket öppen diskussion
            inom den betygsutredning som arbetar med frågan. Jag vill inte
            binda mig för vilken årskurs som blir aktuell.
          </note>
          <note>
            Jag har sagt att jag kan tänka mig och att vi i Kds kan tänka
            oss att det kan bli vid 12--13-årsåldern.
          </note>
          <note>
            Överläggningen var härmed avslutad.
          </note>
          <note>
            32 § Svar på fråga 1991/92:799 om beredningen för humanitärt
            bistånd beträffande ärenden som kräver sekretessbehandling
          </note>
          <note>
            Anf. 169 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Alf Wennerfors har frågat om jag är beredd att nu
            avskaffa den särskilda beredningen för humanitärt bistånd avseende
            ärenden som kräver sekretessbehandling.
          </note>
          <note>
            Frågan om beredningens framtid berörs i den skrivelse som SIDA
            i dagarna har inkommit med till regeringen avseende användningen
            av anslaget
          </note>
          <note>
            Demokrati, mänskliga rättigheter och humanitärt bistånd.
          </note>
          <note>
            Den skrivelsen, inkl. frågan om beredningens framtid, kommer
            nu att prövas inom regeringskansliet. Beredningens roll bör belysas
            bl.a. utifrån vilka andra instanser som fyller en liknande funktion
            som den beredningen har. Det gäller exempelvis SIDA:s styrelse
            och folkrörelserådet.
          </note>
          <note>
            Jag ber att i övrigt få återkomma med ett svar på frågan när
            vi haft möjlighet att ta ställning till
          </note>
          <note>
            SIDA:s skrivelse om demokratianslaget i biståndsverksamheten.
          </note>
          <note type="speaker">
            Anf. 170 ALF WENNERFORS (m):
          </note>
          <note>
            Herr talman! Jag ber att få tacka för svaret. Jag förstår att
            jag måste nöja mig med det här svaret i dag. Den byråkratiska
            kvarnen skall mala.
          </note>
          <note>
            Läget har faktiskt utvecklats så lyckligt i dessa områden att
            det för närvarande inte finns några s.k.
          </note>
          <note>
            hemliga frågor att behandla. Därför förefaller det mig ganska
            onödigt att lägga ned så mycket tid på beredning. Men jag vill
            i alla fall fråga: Hur lång tid kan det ta? Är det fråga om veckor,
            om månader eller vad gör statsrådet för bedömning?
          </note>
          <note type="speaker">
            Anf. 171 Statsrådet ALF SVENSSON:
          </note>
          <note>
            Herr talman! Alf Wennerfors har nu en lång sommar framför sig.
            Eftersom jag då kommer att vara -- förlåt att jag säger det --
            befriad från bl.a.
          </note>
          <note>
            frågor i riksdagen, hoppas jag att det skall gå snabbt att få
            fram ett beslut i det här ärendet.
          </note>
          <note>
            Herr talman! Det är verkligen min och vår avsikt att icke ha
            några hemligheter om det inte behövs. Om
          </note>
          <note>
            Alf Wennerfors redan nu vet att det inte behövs någon sekretessbehandling
            av humanitära ärenden, må det vara. Jag är kanske inte lika tvärsäker,
            men jag vill understryka: ingen sekretessbehandling, om det verkligen
            inte behövs någon.
          </note>
          <note type="speaker">
            Anf. 172 ALF WENNERFORS (m):
          </note>
          <note>
            Herr talman! Det låter positivt. men det är en formulering på
            s. 1 i svaret som förbryllar mig, nämligen: ''Beredningens roll
            bör belysas bl.a.
          </note>
          <note>
            utifrån vilka andra instanser som fyller en liknande funktion
            som den beredningen har.'' Vad är det för andra instanser som
            sysslar med ärenden som kräver sekretessbehandling?
          </note>
          <note>
            Anf. 173 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Det är inom UD av och till så, att viss sekretess
            måste läggas på en del ärenden. Det kan vara fråga om personers
            förehavanden, som man måste visa respekt för och som inte skall
            offentliggöras. Det är den typen av frågor som det rör sig om.
          </note>
          <note>
            Jag kan tänka mig att det kan vara till fyllest med att vi på
            den avdelning där jag opererar inte behöver ha kvar några restriktioner.
            De är den koordineringen som det är viktigt att vi först ser över.
          </note>
          <note>
            Överläggningen var härmed avslutad.
          </note>
          <note>
            33 § Svar på fråga 1991/92:849 om biståndet till
          </note>
          <note>
            Sydafrika
          </note>
          <note>
            Anf. 174 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Margit Gennser säger sig ha uppgift på att biståndet
            till Sydafrika skall bli Sveriges största biståndsanslag. Hon
            frågar på vilket sätt biståndet kan utformas, så att det garanterar
            en demokratisk utveckling i Sydafrika.
          </note>
          <note>
            Den demokratiseringsprocess som nu pågår i
          </note>
          <note>
            Sydafrika efter årtionden av förtryck och rasåtskillnadspolitik
            är mycket glädjande. Till viss del vill jag hävda att det svenska
            biståndet till apartheidpolitikens offer bidragit till detta.
          </note>
          <note>
            Vi fäster stora förhoppningar vid att förhandlingarna i Sydafrika
            fortgår och resulterar i ett demokratiskt Sydafrika. Det humanitära
            biståndet till Sydafrika som detta budgetår uppgår till 310 milj.
            kr. har nu förändrats, för att bättre bidra till att förhandlingsprocessen
            kan fortgå och till planering för ett framtida demokratiskt
          </note>
          <note>
            Sydafrika.
          </note>
          <note>
            Förhandlingsprocessen och hur Sverige kan stödja denna diskuterades
            ingående under förra veckans besök av ANC:s president Nelson Mandela.
          </note>
          <note>
            Behoven och vikten av fortsatt stöd till ANC är otvivelaktigt
            betydande. ANC är ju en av de bägge huvudaktörerna i förhandlingarna.
            Men samtidigt, vilket klargjordes under samtalen, kan Sverige
            inte fortsätta med det direkta biståndet till ANC, när
          </note>
          <note>
            ANC blir ett politiskt parti.
          </note>
          <note>
            Övrigt humanitärt bistånd kan dock fortgå och nya initiativ prövas
            för att ge ett fortsatt bidrag till en positiv utveckling i Sydafrika.
          </note>
          <note>
            När det gäller ett eventuellt framtida utvecklingssamarbete med
            ett demokratiskt
          </note>
          <note>
            Sydafrika är det svårt att i dag ange ens några indikativa planeringsramar.
            Men biståndet till
          </note>
          <note>
            Sydafrika kommer inte att bli Sveriges största biståndsanslag.
            I det planeringsarbete om eventuellt framtida biståndssamarbete
            med
          </note>
          <note>
            Sydafrika som bedrivs inom min avdelning har demokratimålet framhållits
            som huvudmål. Ett kraftfullt svenskt stöd till att en demokratisk
            utveckling i Sydafrika befästs och fördjupas finner jag angeläget.
          </note>
          <note type="speaker">
            Anf. 175 MARGIT GENNSER (m):
          </note>
          <note>
            Herr talman! Herr statsråd! För det första: Vi är i alla fall
            överens om en sak, nämligen att en demokratisk utveckling i Sydafrika
            är värd att eftersträva. Sedan är vi inte överens om allting.
          </note>
          <note>
            För det andra: Enligt min mening utgör det en risk att fortsätta
            att ge stöd till ANC fram till dess det blir ett parti. ANC har
            nu en sorts mellanställning.
          </note>
          <note>
            Det finns en grå zon, som jag tror utgör en fara för den demokratsika
            utvecklingen. Överdriver jag?
          </note>
          <note>
            Jag stöder mig ju på vissa andra europeiska länder.
          </note>
          <note>
            För det tredje: Jag tycker, herr statsråd, att man skall se verkligheten
            så som den är. ANC är mycket av en marxistisk organisation. Det
            ekonomiska utskottet har sagt att utvecklingen och renässansen
            för en ny kommunism skall växa fram i Sydafrika.
          </note>
          <note>
            Mandela har uttalat att gruvor och monopolföretag skall socialiseras.
            Med detta avser han de största börsföretagen, dvs. ca 50 % av
            näringslivet.
          </note>
          <note>
            Gruvorna är redan statsägda, men man skall avskaffa de entreprenader
            och koncessioner som nu finns. Jag tycker att statskapitalism
            är en dålig grund för demokrati. Har vi samma uppfattning i detta
            avseende, eller skiljer vi oss åt?
          </note>
          <note>
            För det fjärde: Sydafrika är ett rikt land. Det är inte det största
            biståndslandet, men det är stort.
          </note>
          <note>
            Behovet av katastrofbistånd är emellertid oändligt mycket större
            i andra afrikanska länder. Vad har man gjort för avvägningar här
            emellan? Är det verkligen en vettig avvägning som gjorts? Jag
            tror att rika länder som Sydafrika kan klara utvecklingen av egen
            kraft.
          </note>
          <note type="speaker">
            Anf 176 Statsrådet ALF SVENSSON (kds):
          </note>
          <note>
            Herr talman! Jag är fullständigt övertygad om att
          </note>
          <note>
            Margit Gennser och jag är överens om mer än en sak. Jag tror
            också att det finns risker med stödet till Sydafrika, men den
            risken kan kanske ses från mer än ett håll.
          </note>
          <note>
            ANC har inte tillgång till någon statsapparat eller till statsbudgeten,
            och man har nu som en mycket stor och betydelsefull uppgift att
            informera de sina, så att säga, om förhandlingsprocessen. För
            det behövs naturligtvis resurser. Vi är ju överens om att hur
            rikt Sydafrika än är, vore det förödande om den processen nu skulle
            gå i stå eller inte kunna fortsätta och vidareutvecklas.
          </note>
          <note>
            Sedan behövde väl egentligen inte Margit Gennser fråga vad jag
            tycker om statskapitalism, för det tror jag är allom bekant. Annars
            känner jag mig mycket besviken över min egen förmåga att bedriva
            opinion. Jag har inget till övers för statskapitalism.
          </note>
          <note>
            Samtidigt vill jag ha sagt att när jag lyssnar till den utomordentlige
            Nelson Mandela, tror jag att han och hans rörelse -- jag vet inte
            hur djupt ner, men åtskilliga inom ANC -- inser att i dag är icke
            dagen då man skall plädera för marxism. Den dagen är förbi. Det
            var gårdagen, möjligtvis.
          </note>
          <note>
            Jag vågar faktiskt säga, Margit Gennser, att när vi hade ett
            sammanträffande talade Nelson Mandela väldigt varmt om kristendomen
            och demokratin.
          </note>
          <note>
            Det lät som allt annat än marxistiska tongångar.
          </note>
          <note>
            Jag vill inte på något sätt förringa svårigheterna med att nu
            omstrukturera biståndet till Sydafrika.
          </note>
          <note>
            Vi har arbetat åtskilligt med det här, och jag har dragit in
            alla fyra regeringspartierna i den processen för att man skall
            känna sig delaktig.
          </note>
          <note type="speaker">
            Anf. 177 MARGIT GENNSER (m):
          </note>
          <note>
            Herr talman! Mandela är helt otvivelaktigt en mycket skicklig
            politiker, och det är klart att han inte talar om kommunismen
            och marxismen när han kommer till en borgerlig regering högt uppe
            i norra Europa. Men tänkesätt, kultur, attityder osv.
          </note>
          <note>
            som har vuxit fram under lång tid -- och naturligtvis beroende
            på förtryck -- har lett till att de värderingarna finns. Jag tycker
            inte att man får vara oförsiktig och nonchalera detta.
          </note>
          <note>
            Det finns all anledning att ge information till alla som verkar
            i det sydafrikanska samhället, men jag tror att man tar en väldig
            risk här. Jag hoppas i alla fall att statsrådet beaktar riskerna
            mycket noga i framtiden, så att vi inte stöder fel sida och fel
            utveckling. Jag tror inte att man skall nonchalera riskerna.
          </note>
          <note>
            Anf. 178 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Jag tar verkligen åt mig detta, att riskerna skall
            beaktas, och jag vill gärna säga ytterligare en gång att det bistånd
            som vi ger verkligen skall vara inriktat på demokratisering och
            på en sammanläkning i Sydafrika. Jag tror att det är viktigt att
            det ställs resurser till förfogande till både demokratisering
            och sammanläkning.
          </note>
          <note type="speaker">
            Anf. 179 MARGIT GENNSER (m):
          </note>
          <note>
            Herr talman! Jag får tacka för att riskerna kommer att uppmärksammas.
            Men jag hade en fjärde fråga:
          </note>
          <note>
            Hur har man gjort avvägningen mellan att ge
          </note>
          <note>
            Sydafrika ett ganska betydande bistånd, samtidigt som det kommer
            att inträffa oerhörda katastrofer i andra afrikanska länder, på
            grund av torka osv.?
          </note>
          <note>
            Hur har den avvägningen gjorts?
          </note>
          <note>
            Anf. 180 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Först vill jag upprepa vad jag sade i det egentliga
            svaret. Jag tror och vågar hävda att det svenska biståndet till
            apartheidpolitikens offer har bidragit till den -- som vi nu är
            överens om --
          </note>
          <note>
            glädjande utvecklingen. Det tycker jag att vi kan ta åt oss,
            och det är också det besked som Nelson
          </note>
          <note>
            Mandela och många många andra ger oss.
          </note>
          <note>
            Sedan tror jag att det finns all anledning för oss i
          </note>
          <note>
            Sverige att nu rejält och resolut bistå svältens offer i Afrika.
            I morgon tar regeringen ett beslut där vi --
          </note>
          <note>
            kraftfullt, vågar jag påstå -- ställer upp på FN:s appell för
            att hjälpa svältens offer där.
          </note>
          <note>
            Jag är litet rädd för det här att man alltid ställer saker och
            ting mot varandra, även om jag mycket väl vet att det måste till
            prioriteringar. Men
          </note>
          <note>
            Sydafrika befinner sig i en situation där det vore förödande
            om inte man får tillräcklig syresättning för att orka vidare.
          </note>
          <note type="speaker">
            Anf. 181 MARGIT GENNSER (m):
          </note>
          <note>
            Herr talman! Ibland tror jag att vi svenskar överskattar vår
            egen förmåga och underskattar de krafter som faktiskt verkar i
            det samhälle som håller på att genomföra mycket mycket stora förändringar.
            Faktum är ju att den vita regimen inte har råd att misslyckas
            med vad den håller på att göra.
          </note>
          <note>
            Det är egentligen där vi har optimismen, att man vill finna en
            ny grund på vilken svarta och vita kan leva tillsammans. Jag tror
            t.o.m. att vi med vår hjälp kan göra den anpassningsprocessen
            svårare, paradoxalt nog.
          </note>
          <note>
            Men det är bra att statsrådet skall gå hem och fundera över riskerna.
            Det tycker jag är en bra hemläxa.
          </note>
          <note>
            Anf. 182 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Jag håller med om att den vita regeringen inte har
            råd att misslyckas. Men risken för misslyckande tror jag är större
            om ANC
          </note>
          <note>
            upplever sig sviket av sin omvärld.
          </note>
          <note>
            Överläggningen var härmed avslutad.
          </note>
          <note>
            34 § Svar på fråga 1991/92:850 om biståndet till
          </note>
          <note>
            Tanzania
          </note>
          <note>
            Anf. 183 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Inger Koch har frågat mig om Sverige vid utformandet
            av det nya samarbetsavtalet med
          </note>
          <note>
            Tanzania kommer att beakta frågan om en fortsatt demokratisk
            utveckling.
          </note>
          <note>
            Regeringsförhandlingar mellan Sverige och
          </note>
          <note>
            Tanzania angående ett nytt avtal om utvecklingssamarbete för
            perioden den 1 juli 1992
          </note>
          <note>
            till den 31 juni 1994 hölls i Dar es Salaam den 26--
          </note>
          <note>
            27 mars i år. Då undertecknades det nya samarbetsavtalet samt
            ett antal insatsavtal.
          </note>
          <note>
            Diskussionen vid förhandlingarna rörde sig i huvudsak om den
            politiska och ekonomiska reformprocess som nu pågår i Tanzania.
            Den svenska delegationen betonade särskilt vikten av att denna
            process fortsätter och fördjupas.
          </note>
          <note>
            På basis av den regeringsinstruktion som den svenska delegationen
            hade att utgå ifrån underströks betydelsen av ett pluralistiskt
            samhällssystem med insyn, ansvarstagande och ett klart regelsystem.
            Från svensk sida välkomnades särskilt beslutet om att flerpartisystem
            skulle införas, vilket hade tagits någon tid före förhandlingstillfället.
            Det var nu viktigt att alla nybildade partier tilläts verka och
            få fram sitt budskap i god tid innan allmänna val skulle hållas.
          </note>
          <note>
            En stor del av det svenska biståndet till Tanzania, framför allt
            importstödet, betalningsbalansstödet och förvaltningsstödet, är
            direkt länkat till de politiska och ekonomiska reformerna.
          </note>
          <note>
            Därutöver kan nämnas att flera demokratiinsatser är under beredning.
            Dessa finansieras från det särskilda demokratianslaget, vilket
            totalt för nästa budgetår ökar från 550 milj.kr. till 700 milj.kr.
          </note>
          <note>
            Planerade insatser i Tanzania inkluderar stöd till enskilda organisationer
            som arbetar för mänskliga rättigheter, stöd till massmedia, stöd
            till rättsväsendet samt valstöd inkl. valövervakning.
          </note>
          <note>
            Jag kan således försäkra Inger Koch om att demokratifrågan är
            central i våra förbindelser och vårt utvecklingssamarbete med
            Tanzania.
          </note>
          <note type="speaker">
            Anf. 184 INGER KOCH (m):
          </note>
          <note>
            Herr talman! Jag tackar biståndsministern för svaret på min fråga.
            Ett stöd till demokratiseringsprocessen och till värnande om mänskliga
            rättigheter bör inta en central roll i vårt fortsatta samarbete,
            inte bara med Tanzania utan med alla våra biståndsländer.
          </note>
          <note>
            Tanzania har efter påtryckningar inlett ett ekonomiskt reformprogram,
            men för att det skall lyckas är den demokratiska utvecklingen
            även på mänskliga rättigheternas område helt avgörande.
          </note>
          <note>
            Att hjälpa till med att t.ex. bygga upp fristående domstolar
            är väldigt angeläget. Därför var det ett mycket positivt svar
            som biståndsministern gav.
          </note>
          <note>
            Vi bör nu ställa villkor för vårt fortsatta bistånd.
          </note>
          <note>
            Det är viktigt att de nu påbörjade demokratiseringsprocesserna
            omfattar alla områden och att de planerade demokratiska valen
            fullföljs. Vi bör på allt sätt hjälpa till och även poängtera
            vikten av att de blir fria och rättvisa.
          </note>
          <note>
            Anf. 185 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Från svensk sida har vi gjort mycket klart att vi
            anser att demokratiseringsprocessen i
          </note>
          <note>
            Tanzania är oåterkallelig. Vi räknar alltså med en fortsatt fredlig
            övergång från enpartisystem till flerpartisystem. Men om det mot
            all förmodan skulle vara så, vilket vi verkligen hoppas inte blir
            fallet, att demokratiseringsprocessen spårar ur, har vi mycket
            frankt deklarerat att det får effekter på biståndet helt enkelt
            genom en minskning av samarbetet.
          </note>
          <note type="speaker">
            Anf. 186 INGER KOCH (m):
          </note>
          <note>
            Herr talman! Jag tackar biståndsministern även för det här svaret.
            Jag utgår från att regeringen även i fortsättningen bevakar frågorna
            noga.
          </note>
          <note>
            Överläggningen var härmed avslutad.
          </note>
          <note>
            35 § Svar på fråga 1991/92:793 om byråkratin inom polisen
          </note>
          <note>
            Anf. 187 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Göthe Knutson har frågat mig om vilka åtgärder jag
            är beredd att vidta för att minska byråkratin inom polisen.
          </note>
          <note>
            Polisen har en central roll när det gäller att skapa trygghet
            i samhället. Det är därför viktigt att polisen fungerar väl och
            sysslar med rätt saker.
          </note>
          <note>
            Regeringen har i årets budgetproposition lagt fast en tydlig
            målsättning att polisens verksamhet måste effektiviseras. Detta
            är nödvändigt för att kunna bryta utvecklingen mot allt fler brott.
          </note>
          <note>
            Saken har många aspekter. Vi måste få ut fler av våra drygt 16
            000 poliser på gatorna.
          </note>
          <note>
            Arbetsmetoder och teknik måste utvecklas. Den överadministration
            som kan finnas på en del håll måste bantas bort. Ledningen för
            polismyndigheterna måste förbättras så att de sammanlagda resurserna
            inom polisen verkligen används på ett sätt som ger resultat i
            form av minskad brottslighet och ökad trygghet för medborgarna.
          </note>
          <note>
            Allt detta åstadkommer man naturligtvis inte över en natt. Men
            om en dryg månad, den 1 juli, genomför vi två stora reformer inom
            polisen som är viktiga i det här sammanhanget. Jag syftar på det
            nya budgetsystemet och den nya regionala ledningsorganisationen.
            Reformerna innebär en decentralisering av ansvar och befogenheter
            inom polisen. Cheferna på lokal och regional nivå får ett totalansvar
            när det gäller att uppfylla verksamhetsmålen inom ramen för tilldelade
            resurser. Detta blir möjligt bl.a. genom att länen och polisdistrikten
            får en större frihet när det gäller att bestämma om hur verksamheten
            skall organiseras och hur resurserna skall användas.
          </note>
          <note>
            Avsikten från regeringens sida är att budgetreformen och reformen
            av den regionala ledningen skall vara utgångspunkten för ett brett
            upplagt arbete med att rationalisera och effektivisera arbetet
            inom polisen. För att säkerställa att rationaliseringsarbetet
            kommer i gång snabbt kommer jag att föreslå regeringen att uppdra
            åt rikspolisstyrelsen och länsstyrelserna att utarbeta ett program
            för att rationalisera och effektivisera polisverksamheten inom
            resp. län.
          </note>
          <note>
            Målet bör vara att åtminstone huvuddelen av programmet skall
            kunna genomföras under loppet av budgetåret 1992/93. Här kan det
            bli fråga om åtgärder av många olika slag, både när det gäller
            själva polisverksamheten och när det gäller administrativa och
            organisatoriska frågor.
          </note>
          <note>
            Jag kommer vidare att ta initiativ till att se över organisation
            och uppgifter på central nivå inom polisen. Det är viktigt att
            rikspolisstyrelsen på ett effektivt sätt kan verka för att polisen
            utvecklas i enlighet med de mål och riktlinjer som har slagits
            fast av regeringen och riksdagen. Samtidigt är det klart att den
            ökade självständigheten på lokal och regional nivå måste leda
            till att man kan dra ned på den centrala administrationen. Det
            är sådana frågor som översynen skall ta sikte på. Jag överväger
            formerna för att snabbt komma igång med de förändringar som kan
            ske utan omfattande utredningsarbete.
          </note>
          <note>
            Åtskilligt är alltså på gång när det gäller att modernisera och
            förbättra den svenska polisen.
          </note>
          <note>
            Min ambition är att vi skall kunna se tydliga resultat i form
            av en effektivare polisverksamhet före mandatperiodens utgång.
          </note>
          <note type="speaker">
            Anf. 188 GÖTHE KNUTSON (m):
          </note>
          <note>
            Herr talman! Jag tackar justitieministern för svaret.
          </note>
          <note>
            Låt mig också gratulera justitieministern för den alldeles utmärkta
            publicitet som justitieministern har fått i dagens Expressen och
            de förnuftiga svar som hon har givit på allmänhetens frågor. Det
            är ett reportage som speglar en ny tid och framför allt den uppfattning
            om polisen och dess betydelse som svenska folket har. Det är något
            som i alltför liten grad har kommit till uttryck från regeringsmajoriteten
            under en del år.
          </note>
          <note>
            Den fråga jag har ställt om byråkratin inom polisen har varit
            aktuell i många år. Leif G. W. Persson, den kände kriminologen
            och professorn vid polishögskolan, har skrivit en uppmärksammad
            artikel i Polistidningen. Han hävdar där att Sverige har världens
            dyraste och mest byråkratiska poliskår. För varje polisman på
            fältet går det i dag drygt en anställd som sysslar med annat.
          </note>
          <note>
            Jag delar inte helt Leif G. W. Perssons uppfattning och i synnerhet
            inte Aftonbladets rubrik lördagen den 16 maj där det påstods att
            den svenska polisen är usel. Det är den inte. Däremot finns det
            mycket som kan ändras.
          </note>
          <note>
            Den nyordning som statsrådet hänvisar till är alldeles säkert
            riktig. Det blev en majoritet i kammaren för detta redan under
            den tidigare regeringen. Men det finns en risk som jag vill ställa
            en kompletterande fråga om. När man lokalt får större inflytande
            över processen, finns det en risk för att man inte tar fasta på
            det som är så nödvändigt, nämligen att kasta ut så många skrivbord
            som möjligt från polishusen i landet och se till att poliserna
            kommer ut i direkt polisiärt arbete. Är det möjligt att utöva
            mer styrning, statsrådet?
          </note>
          <note>
            Anf. 189 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Ibland måste man välja, och då måste man välja efter
            den modell som man tror har bäst förutsättningar att nå de mål
            som har satts upp.
          </note>
          <note>
            Självfallet finns det alltid en risk med att delegera ansvar.
            Men det är en risk man får ta om man vill ta till vara kreativitet
            och kunskap om lokala förhållanden, vilka kan komma till sin rätt
            vid delegering av beslutanderätt och budgetansvar.
          </note>
          <note>
            Samtidigt har regeringen och riksdagen rätt och skyldighet att
            sätta upp mål och riktlinjer för verksamheten, och rikspolisstyrelsen
            har skyldighet att följa upp efterlevnaden av dessa mål och riktlinjer.
            Det är den metoden som måste användas för att få till stånd en
            effektivisering och en synlig polis. Det är viktigt att vi ofta
            markerar att detta är något vi eftersträvar.
          </note>
          <note type="speaker">
            Anf. 190 GÖTHE KNUTSON (m):
          </note>
          <note>
            Herr talman! Jag tackar justitieministern för det kompletterande
            svaret. Jag är mycket nöjd med svaret i sin helhet. Men jag ser
            också risker.
          </note>
          <note>
            De åtgärder som statsrådet vidtagit redan innan jag ställde frågan,
            i synnerhet innan Leif G. W. Persson skrev sin artikel, är säkert
            alldeles utomordentliga.
          </note>
          <note>
            Men när i tiden skall dessa mål uppfyllas? Jag föreställer mig
            att de flesta chefer inom polisen är mänskliga varelser och som
            säkert är bra som organisatörer. Men det är just genom organiserandet
            som det har blivit så förtvivlat mycket skrivbordsarbete i stället
            för det som kallas heter yttre tjänst. Det har medfört att allmänheten
            tycker sig se alldeles för få poliser ute på gator och torg --
            inte minst på landsbygden.
          </note>
          <note>
            Anf. 191 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Vi har från regeringens sida i årets budgetproposition
            lagt fast tydliga målsättningar.
          </note>
          <note>
            Det är målsättningar som skall gälla i den nya organisationen
            fr.o.m. den 1 juli 1992. Det innebär också att vi via rikspolisstyrelsen
            under budgetåret
          </note>
          <note>
            1992/93 skall följa upp att dessa riktlinjer efterlevs.
          </note>
          <note type="speaker">
            Anf. 192 GÖTHE KNUTSON (m):
          </note>
          <note>
            Herr talman! Jag använder den enklaste av all matematik -- för
            min egen skull, och inte för justitieministerns. I dag finns det
            en byråkrat på varje polisman som är i yttre tjänst, vilket ju
            är betydligt fler än 7 000 -- många är ju lediga, osv.
          </note>
          <note>
            Det polisiära arbetet utgör en bråkdel av den totala arbetstiden.
            Nåväl! När går det att säga att det finns en byråkrat på, låt
            oss säga, tre polismän som är ute i det direkt polisiära arbetet?
            Jag underkänner inte utredningsarbetet, men går strävan i den
            riktningen?
          </note>
          <note>
            Anf. 193 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag tror inte att vi skall gå närmare in på matematiken.
            Då måste vi också definiera vad polisarbete är och på vilket sätt
            utredningsarbete icke är att betrakta som polisarbete. Merparten
            av utredningsarbetet syftar till att klara ut brott.
          </note>
          <note>
            Mycket av det brottsförebyggande arbetet är inte synligt utåt,
            utan sker mycket med hjälp av kontakter med skola, föräldraorganisationer,
            sociala myndigheter, osv. Jag är inte beredd att diskutera de
            frågorna närmare. Då måste vi ha klarat ut definitionerna först.
          </note>
          <note>
            Vår utgångspunkt är, att redan med den nya organisationen som
            införs den 1 juli, skall möjligheterna öka att minska administrationen.
          </note>
          <note type="speaker">
            Anf. 194 GÖTHE KNUTSON (m):
          </note>
          <note>
            Herr talman! Jag vill passa på tillfället att i korthet berätta
            att man i ett av landets polisdistrikt gärna vill att personalen
            redan på morgonen är inriktad på att inte bara sitta vid skrivbordet
            och göra utredningar om redan begångna brott utan också på att
            vara ute i det preventiva arbetet och av den anledningen bära
            uniform redan från morgonen. På det viset blir fler poliser synliga
            ute på stan. Det är en bieffekt. Då kan man i större utsträckning
            samordna brottsbekämpningen. Man kan följa brottet från brottsplatsen
            och så att säga ta det med sig till skrivbordet. Då blir det inte
            bara en administratör av den alldeles utmärkta polisman som en
            gång började i yttre tjänst.
          </note>
          <note>
            Överläggningen var härmed avslutad.
          </note>
          <note>
            36 § Svar på fråga 1991/92:807 om respekten för lag och rätt
          </note>
          <note>
            Anf. 195 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Birgit Henriksson har frågat mig vilka åtgärder
            jag är beredd att vidta för att reaktionen skall vara i bättre
            överensstämmelse med det allmänna rättsmedvetandet när enskilda
            människor ingriper för att hindra brottslig eller uppenbart farlig
            verksamhet.
          </note>
          <note>
            Det finns olika bestämmelser som kan aktualiseras i fall av det
            slag som Birgit Henriksson tar upp. Den kanske mest centrala är
            brottsbalkens bestämmelser om nödvärn. Den ger den enskilde rätt
            att i självförsvar, men också till försvar av någon annan, tillgripa
            allt det våld som inte är uppenbart oförsvarligt. Även om den
            enskilde skulle använda ett uppenbart oförsvarligt våld, skall
            han inte straffas om situationen var sådan att han hade svårt
            att besinna sig. Om domstolen ändå finner att gärningen är brottslig
            skall nödvärnssituationen beaktas vid straffmätningen och domstolen
            kan döma ut ett lindrigare straff för brottet.
          </note>
          <note>
            Jag vill också nämna att det i lagen uttryckligen sägs att det
            är en förmildrande omständighet om ett brott föranleds av ett
            grovt kränkande beteende.
          </note>
          <note>
            Den bestämmelsen gäller även om det inte förelegat en nödvärnssituation.
          </note>
          <note>
            Nödvärnsbestämmelsen har bl.a. tagits upp av riksdagens justitieutskott
            vid olika tillfällen.
          </note>
          <note>
            Utskottet har då konstaterat att nödvärnsreglerna ger en ganska
            bred marginal till den angripnes förmån och utgör en lämplig avvägning
            mellan olika intressen. Något skäl att göra sakliga ändringar
            i bestämmelserna har utskottet inte ansett föreligga.
          </note>
          <note>
            I fängelsestraffkommitténs slutbetänkande har också frågan om
            nödvärn tagits upp. Kommittén har föreslagit att lagtexten skall
            redigeras om bl.a. i syfte att framhäva nödvärnsrätten tydligare.
            Jag räknar med att ett förslag på grundval av kommitténs förslag
            skall kunna överlämnas till riksdagen under hösten.
          </note>
          <note type="speaker">
            Anf. 196 BIRGIT HENRIKSSON (m):
          </note>
          <note>
            Herr talman! Jag vill först tacka justitieminister
          </note>
          <note>
            Gun Hellsvik för svaret. Frågan ställdes ursprungligen av min
            partikollega Elisabeth
          </note>
          <note>
            Fleetwood. Hon upprördes mycket över en händelse som relaterades
            i Aftonbladet den 13 maj.
          </note>
          <note>
            Hon skrev frågan men blev hastigt sjukskriven och bad mig överta
            den, eftersom jag helt delar hennes uppfattning att man får fel
            signaler när människor som försöker ingripa rådigt blir de som
            råkar illa ut.
          </note>
          <note>
            Det var först när jag läste svaret på frågan som jag förstod
            att den kanske kunde misstolkas. Det var inte nödvärnsrätten som
            hade upprört oss i detta fall. Jag skall kort relatera bakgrunden
            till frågan.
          </note>
          <note>
            Det var en 16-åring som buskörde på en trimmad moped tillsammans
            med några kamrater i ett bostadsområde där många små barn lekte.
            En vuxen man blev mycket oroad över tilltaget. Han blev rädd för
            att en allvarlig olycka skulle kunna inträffa. Och det gjorde
            det, men inte på det sätt han ens i sina vildaste fantasier kunde
            föreställa sig.
          </note>
          <note>
            Han sade till ynglingarna att det var riskfyllt, att de inte
            fick busköra bland småbarnen på gångvägarna.
          </note>
          <note>
            En av mopedisterna smet, men en stannade kvar.
          </note>
          <note>
            ''Stanna här, nu måste vi tala med polisen'', var allt som mannen
            hann säga, innan ett knä träffade hans ansikte och en tung verktygslåda
            av plåt träffade hans nacke. Björn, som mannen heter, lyckades
            trots detta hålla i pojken tills ett par grannar kom till undsättning.
          </note>
          <note>
            I dag ligger mannen som ville skydda småbarnen på
          </note>
          <note>
            Karolinska sjukhuset i s.k. järnkrona. Han får tillbringa minst
            hela sommaren på sjukhuset. Sjätte kotan är intryckt. Några millimeter
            till och han hade blivit förlamad för livet.
          </note>
          <note>
            Anf. 197 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag känner väl till detta fall. Birgit
          </note>
          <note>
            Henriksson och jag skall naturligtvis inte diskutera några detaljer.
            Just i detta fall, som nyligen har inträffat och är mycket tragiskt,
            har inte den rättsliga processen startat ännu.
          </note>
          <note>
            Det är svårt att utöver allmänna sociala aspekter föra en närmare
            diskussion om ifall vi har några brister i lagstiftningen. Fallet
            visar att vi har brister i vårt samhälle, när vi inte lyckas föra
            över vad vi tycker är normala normer till våra barn och när vi
            inte ser det som en naturlig del att vi i vuxenvärlden tillrättavisar
            de unga. Fallet får sedan visa om det finns några brister i lagstiftningen.
            Ingenting tyder ännu på detta. Däremot pekar det på andra allvarliga
            brister.
          </note>
          <note type="speaker">
            Anf. 198 BIRGIT HENRIKSSON (m):
          </note>
          <note>
            Herr talman! Det jag tycker är värst är att den 16-
          </note>
          <note>
            åring som gjorde detta redan är känd av polisen, och ändå var
            han ute dagen efter och buskörde på samma gångvägar bland barnen
            igen, med sin trimmade moped. Det är omöjligt att fatta 16-
          </note>
          <note>
            åringens reaktion, men det är ofattbart att inte samhället ger
            andra signaler.
          </note>
          <note>
            Hur kommer det sig att han får fortsätta med sin buskörning?
            Varför gör ingen någonting? Hur skall man få människor att våga
            ingripa och säga ifrån, när reportage i tidningar eller glimtar
            från TV talar om hur det kan gå? Tycker inte justitieministern,
            liksom Elisabeth Fleetwood och jag, att det måste bli någon form
            av reaktion på ett brott av detta slag? Ynglingen är alltså tidigare
            känd hos polisen för upprepade brott. Vad har justitieminister
          </note>
          <note>
            Hellsvik för förslag till åtgärd? Det är så mycket som hänger
            på att vuxna lär sig säga ifrån. Det är till hjälp för många unga.
            Men då måste samhället reagera när allvarliga saker inträffar.
          </note>
          <note>
            Anf. 199 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Vi har mycket arbete på gång inom justitiedepartementet
            och i kommittéer när det gäller dessa frågor, just för att vi
            i regeringen anser att det är mycket viktigt att komma med snabba
            reaktioner när det är fråga om unga människor som gör sig skyldiga
            till brott. Det är där diskussionen om jourdomstolar kommer in.
          </note>
          <note>
            Vi skall kunna komma med tydliga reaktioner. Som det är i dag
            har vi begränsade möjligheter att ingripa mot unga människor som
            gör sig skyldiga till brott, vilket tyvärr resulterar i att vi
            alldeles för ofta får sätta unga människor i fängelse. Det är
            ett misslyckande. Vi måste finna andra former för att tidigt markera
            att vi inte accepterar beteendet. Den nya regeringen har intensivt
            engagerat sig i dessa frågor och hoppas att i slutet av nästa
            budgetår kunna lägga fram en del förslag.
          </note>
          <note type="speaker">
            Anf. 200 BIRGIT HENRIKSSON (m):
          </note>
          <note>
            Herr talman! Jag tackar för det svaret. Jag är mycket glad att
            höra att arbetet är i full gång inom departementet. Sådana här
            fall visar hur viktigt det är med snabba reaktioner. Detta är
            inte en enskild händelse. Vi läser om sådana här fall litet då
            och då. Det visar också hur viktigt det är att sätta stopp tidigt,
            så att inte ungdomar hinner begå brott på brott och till slut
            kommer till en gräns där inga regler gäller. Jag är glad och tacksam
            över att höra att det snabbt kommer ett förslag, och jag hoppas
            att det blir ett förslag som kommer att hjälpa upp denna situation.
          </note>
          <note>
            Överläggningen var härmed avslutad.
          </note>
          <note>
            37 § Svar på fråga 1991/92:840 om polisorganisationen
          </note>
          <note>
            Anf. 201 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Göran Magnusson har frågat mig om jag kan garantera
            att inga poliser blir uppsagda under den kommande treårsperioden
            på grund av otillräckliga budgetanslag.
          </note>
          <note>
            Svaret på Göran Magnussons fråga är ja. Inga poliser skall behöva
            sägas upp på grund av brist på medel.
          </note>
          <note type="speaker">
            Anf. 202 GÖRAN MAGNUSSON (s):
          </note>
          <note>
            Herr talman! Jag tackar justitieministern för svaret.
          </note>
          <note>
            Det var ju klart och koncist, men det är inget tvivel om att
            det enkla svaret ändå reser en hel del frågor.
          </note>
          <note>
            Det pågår ju en diskussion om det finns tillräckligt med anslag
            och tillräckligt med pengar för nästa verksamhetsår, eller under
            den treårsperiod som polisen nu går in i. Innebär justitieministerns
            svar att den här budgetdiskussionen är felaktig? Det finns alltså
            ingen brist på pengar, i varje fall inte till att ha kvar den
            personal som är anställd inom polisverksamheten? Innebär det att
            den polismyndighet som har svåra och många diskussioner om pengar
            och anser att man har fått för litet pengar inte i något läge
            skall säga upp polispersonal, utan att justitieministern kommer
            att fylla på anslagen så att de kommer att räcka till?
          </note>
          <note>
            En intressant fråga är vad uppdraget till riksrevisionsverket
            egentligen har för betydelse.
          </note>
          <note>
            Om riksrevisionsverket nu kommer fram till att det fattas 300--400
            milj.kr., kommer justitieministern, departementet och regeringen
            då att se till att de pengarna tillförs anslaget? Då är det snarast
            en slags budgetövning som man för närvarande håller på med och
            ingenting som det egentligen finns någon anledning att hålla på
            med vare sig ur anställningstrygghetssynpunkt eller ur den synpunkten
            att man vill ha ett effektivt och omfattande polisarbete. Vi är
            ju överens om att detta är en viktig sak. Den har alltså inte
            bäring här, utan det är mer en slags budgetövning.
          </note>
          <note>
            Till sist vill jag i den här omgången -- jag har ytterligare
            frågor -- ställa frågan: Är den besparing på 130 milj.kr. som
            polisen brottas med möjlig att bortse ifrån i det praktiska budgethanterandet
            hos polisen? Fyller regeringen på även dessa 130
          </note>
          <note>
            milj.kr.?
          </note>
          <note>
            Anf. 203 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Skälet till att jag uttryckte mig kort men förhoppningsvis
            tydligt i mitt svar på själva frågan, är att jag för en vecka
            sedan besvarade en likadan fråga i riksdagen. Även om det inte
            heller då var så särskilt många närvarande under frågestunden,
            utgår jag från att kammarens ledamöter tar del av snabbprotokollet.
            Där finns också svaret på alla de frågor som jag nu har fått.
          </note>
          <note>
            Det är inte fråga om något spel för gallerierna att vi har bett
            riksrevisionsverket att analysera budgeten för polisen. Det är
            helt enkelt för att vi anser att man inom polisen inte skall ägna
            hela våren åt att försöka räkna fram den och för att vi inte skall
            föra diskussioner om vem som har rätt och vem som har fel. Jag
            har ännu inte fått resultatet från riksrevisionsverket. Jag får
            det endera dagen.
          </note>
          <note>
            Som jag sade förra veckan, har vi all anledning att räkna med
            att den budget och de ramar vi har givit skall täcka de kostnader
            för de tjänster som polisen har.
          </note>
          <note>
            När det gäller besparingen på 130 milj.kr., är det ett fullföljande
            av den socialdemokratiska regeringens tidigare beslut om en viss
            besparing under en femårsperiod. Detta har alltså varit förutsebart
            och beräknat från polisens sida. Om det skulle visa sig att det
            finns stora brister är jag beredd att ta en ny diskussion om hur
            vi skall lösa detta. Men än så länge finns det ingenting som tyder
            på att det finns några brister. Som jag sagt vid tidigare tillfällen
            kan det framöver behövas en diskussion om normerna för fördelningen
            av medel inom polisen.
          </note>
          <note type="speaker">
            Anf. 204 GÖRAN MAGNUSSON (s):
          </note>
          <note>
            Herr talman! Är det bara en fråga om normerna och fördelningen
            inom och mellan olika polismyndigheter? Jag har uppfattat det
            så, att man har konstaterat en brist, att det är oenighet om hur
            stor den bristen är och att det är där som riksrevisionsverket
            skall döma.
          </note>
          <note>
            Jag har tagit del av svaret från förra veckan. Det var när jag
            läste det, som jag tyckte att det fanns anledning att fråga ytterligare
            en gång. Om riksrevisionsverket kommer fram till att det finns
            en brist, vet polismyndigheterna och polischeferna ute i landet
            att det inte har så stor betydelse, utan de kan behålla den polisorganisation
            som de för närvarande har.
          </note>
          <note>
            När det sedan gäller dessa 130 milj.kr., är det intressant att
            konstatera att regeringen fullföljer den socialdemokratiska budgetpolitiken
            på den punkten. Det vore ju bra om man gjorde det på andra punkter
            också. Det intressanta är att den borgerliga oppositionen reserverade
            sig mot den besparingen tidigare. Det hade inte varit ologiskt
            om den här regeringen hade försökt att klara det, med tanke på
            att man vill ha fler poliser.
          </note>
          <note>
            Anf. 205 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Skillnaden är att vi fullföljer den besparing som
            syftar till effektiviseringar. Samtidigt har vi ökat anslagen
            för att möjliggöra intagning av fler sökande till polishögskolan.
          </note>
          <note type="speaker">
            Anf. 206 GÖRAN MAGNUSSON (s):
          </note>
          <note>
            Herr talman! Det är bra om man genom effektivisering kan spara
            130 milj.kr. Det var ju i och för sig avsikten med det beslut
            som fattades.
          </note>
          <note>
            Egentligen var beslutet då i första hand inriktat på administrativ
            personal, inte på polismanstjänster.
          </note>
          <note>
            Jag är inte övertygad om att budgetproblemet är riktigt så enkelt,
            sett ur det nuvarande prekära budgetläget, som justitieministern
            nu vill framställa det. Jag tror att det kommer att bli svårigheter
            att få fram de pengar som till äventyrs kan komma att fattas.
          </note>
          <note>
            Sedan är ju budgettekniken intressant. Såvitt jag förstår kan
            väl inte heller justitieministern riktigt klara ut hur många poliser
            som kommer att finnas i organisationen. Polismyndigheten har ju
            möjlighet att välja mellan poliser, och bilar eller lokaler.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 17.38 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            38 § Svar på fråga 1991/92:702 om förhandlingsinstruktionerna
            inför FN:s miljö- och utvecklingskonferens
          </note>
          <note>
            Anf. 207 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Gudrun Schyman har frågat mig varför regeringens
            instruktion för ombuden vid
          </note>
          <note>
            FN:s konferens om miljö och utveckling är hemlig.
          </note>
          <note>
            Regeringen antog den 5 mars 1992 en instruktion för FN:s konferens
            om miljö och utveckling och för det fjärde mötet med den förberedande
            kommittén för konferensen. Uppgifterna i instruktionen angår
          </note>
          <note>
            Sveriges förbindelser med annan stat och rör mellanfolklig organisation.
            Det står inte klart att de kan lämnas ut utan att detta stör Sveriges
            mellanfolkliga förbindelser eller på annat sätt skadar landet.
            Uppgifterna skyddas därför av sekretess enligt 2 kap. 1 § sekretesslagen.
          </note>
          <note>
            Låt mig i detta sammanhang säga att det är naturligt att inte
            offentliggöra en förhandlingsinstruktion av detta slag. Därigenom
            skulle motparterna i förhandlingen få otillbörlig kännedom om
            de svenska förhandlingspositionerna.
          </note>
          <note>
            Även en handling som är hemlig kan delges organisationer och
            andra som har intressen i pågående förhandlingar. I detta fall
            har den svenska nationalkommittén för konferensen fått del av
            instruktionen. I nationalkommittén ingår bl.a.
          </note>
          <note>
            representanter för de politiska partierna.
          </note>
          <note>
            Då Gudrun Schyman, som framställt frågan, anmält att hon var
            förhindrad att närvara vid sammanträdet, medgav andre vice talmannen
            att
          </note>
          <note>
            Annika Åhnberg i stället fick delta i överläggningen.
          </note>
          <note type="speaker">
            Anf. 208 ANNIKA ÅHNBERG (v):
          </note>
          <note>
            Herr talman! Jag tackar på Gudrun Schymans vägnar för svaret
            på denna fråga. Hon har tyvärr hastigt fått förhinder och kan
            inte ta emot svaret.
          </note>
          <note>
            Jag har två kommentarer till svaret. Den första är att jag har
            all förståelse för att en detaljerad förhandlingsinstruktion inte
            kan vara offentlig --
          </note>
          <note>
            det tror jag att alla som i något sammanhang har förhandlat är
            införstådda med. Men det finns en viktig aspekt som också hör
            hemma i det här sammanhanget, och det är att det finns ett berättigat
            behov, hos t.ex. Sveriges riksdag eller allmänheten i Sverige,
            att vara med i dessa oerhört viktiga diskussioner, att få information
            om hur den svenska regeringen ser på hur förhandlingsarbetet fortskrider.
            Jag delar frågeställarens uppfattning så till vida att det har
            varit litet dåligt beställt med möjligheterna till diskussion.
            Jag vet att t.ex. det danska folketinget har haft en omfattande
            diskussion före den danska delegationens resa till
          </note>
          <note>
            Rio, men i Sverige har vi saknat den möjligheten.
          </note>
          <note>
            Min andra kommentar gäller detta att den svenska nationalkommittén
            har fått del av de hemliga instruktionerna. Den information som
            jag har fått från vår representant är att hon nekades att ta del
            av de instruktioner som skrevs i mars, just med det argumentet
            att de var hemliga. Vi reagerade mot det, då vi tyckte att det
            var märkligt. Det borde självklart vara så att deltagarna i nationalkommittén
            hade möjlighet att diskutera igenom instruktionerna. Däremot fick
            man muntlig information. Jag förstår av utrikesministerns svar
            att detta måste ha berott på något missförstånd och att avsikten
            uppenbarligen var att hela nationalkommittén skulle få del av
            de skrivna instruktionerna.
          </note>
          <note>
            Anf. 209 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Ja, sedermera har ordföranden i nationalkommittén,
            statsrådet Olof Johansson, beslutat att nationalkommitténs ledamöter
            skall få del av instruktionen. Så skedde också vid kommitténs
            sammanträde den 6 maj.
          </note>
          <note>
            Vad gäller informationen över huvud taget, har ju statsrådet
            Johansson lämnat en särskild information till riksdagen i denna
            fråga inför mötet i Rio. Sedan har också information spridits
            om själva konferensen, inte minst om den svenska regeringens ställningstagande
            i olika konferensfrågor. Sådana ställningstaganden har t.ex. meddelats
            i den svenska nationalrapporten, i tal, artiklar och pressmeddelanden,
            så det har ändå givits en ganska vid information inför själva
            mötet.
          </note>
          <note type="speaker">
            Anf. 210 ANNIKA ÅHNBERG (v):
          </note>
          <note>
            Herr talman! Jo, det har funnits möjligheter att informera sig
            -- det håller jag gärna med om -- men jag tycker ändå som ledamot
            av riksdagen att det också hade varit på sin plats att det givits
            tillfälle till en mer omfattande diskussion, att regeringen under
            något skede av den här processen hade lämnat en redogörelse till
            riksdagen, en berättelse om hur man ställde sig, och gett riksdagen
            möjligheter att hantera det.
          </note>
          <note>
            Det var mycket bra att miljöministern för en tid sedan informerade
            riksdagen, men den typen av informationsstunder ger bara möjlighet
            till korta frågor och kommentarer och ger inte möjlighet till
            en mer omfattande diskussion, som jag tycker att riksdagen borde
            ha fått.
          </note>
          <note>
            Anf. 211 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Jag vill dock påminna om att här har suttit en bred
            och representativ nationalkommitté, som under hela tiden har haft
            möjlighet att följa arbetet, som nu har pågått ganska länge, och
            att ge sina synpunkter. Där har vi haft en mycket bred förankring
            och en bred diskussionsgrupp.
          </note>
          <note>
            Överläggningen var härmed avslutad.
          </note>
          <note>
            39 § Svar på fråga 1991/92:711 om Serbien och kosovoalbanerna
          </note>
          <note>
            Anf. 212 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Lars Andersson har frågat mig vad regeringen kommer
            att göra för att stoppa Serbiens förtryck av kosovoalbanerna.
          </note>
          <note>
            För två månader sedan -- den 20 mars -- svarade jag här i kammaren
            på en interpellation om respekten för mänskliga rättigheter för
            albaner i Kosovo och andra delar av Jugoslavien. När det gäller
            kosovoalbanernas situation väljer jag därför att ge enbart följande
            korta bakgrund.
          </note>
          <note>
            På det tidigare Jugoslaviens territorium lever i dag uppemot
            3 miljoner albaner. Av dessa finns omkring 2 miljoner i Kosovo,
            som är en provins i
          </note>
          <note>
            Serbien.
          </note>
          <note>
            Nio av tio invånare i Kosovo är albaner. Albanerna i Kosovo kräver
            att få tillbaka sitt provinsiella självstyre. Belgradregimen har
            mött detta krav med diskriminering och förtryck.
          </note>
          <note>
            Detta är en utveckling som självfallet inte kan accepteras. Sverige
            har därför sedan länge pekat på och kritiserat Belgradregimens
            uppenbara kränkningar av kosovoalbanernas mänskliga rättigheter.
            Vår kritik har framförts både bilateralt och multilateralt i ESK
            och i andra fora. Vår kritik kommer att fortsätta även framgent,
            till dess förhållandena för albanerna i Kosovo har avsevärt förbättrats.
          </note>
          <note>
            Senast framförde vi den svenska uppfattningen för två veckor
            sedan, då en tjänsteman från utrikesdepartemenet vid besök i Belgrad
            framförde regeringens starka ogillande av Serbiens förtryck av
            kosovoalbanerna. Han uttryckte också under besöket vår skarpa
            kritik av Serbiens agerande i
          </note>
          <note>
            Jugoslavienkrisen.
          </note>
          <note>
            Historiska, kulturella och politiska motsättningar mellan olika
            befolkningsgrupper i det tidigare
          </note>
          <note>
            Jugoslavien är drivkrafter bakom den tragedi som i dag utspelas
            på Balkan. Kriget har skördat tusentals människors liv, hundratusentals
            familjer har tvingats fly från sina hem, och städer har lagts
            i ruiner.
          </note>
          <note>
            Kriget måste få ett snabbt slut. Det är fullständigt oacceptabelt
            att regeringsföreträdare i dagens
          </note>
          <note>
            Europa söker lösa konflikter med militära maktmedel.
          </note>
          <note>
            Det internationella samfundet måste också med alla till buds
            stående politiska medel förhindra att kriget sprider sig till
            andra delar av det forna
          </note>
          <note>
            Jugoslavien. Skulle Belgradregimens förtryck i
          </note>
          <note>
            Kosovo övergå i öppen militär konflikt finns risk för en internationalisering
            av konflikten med oöverskådliga följder för hela Balkan.
          </note>
          <note>
            Anf. 213 LARS ANDERSSON (-):
          </note>
          <note>
            Herr talman! Jag tackar utrikesministern för svaret.
          </note>
          <note>
            I dagens Europa har vi ett apartheidsystem i full kraft. Forskare,
            läkare, lärare och andra sparkas i
          </note>
          <note>
            Kosovo, och kanske över 100 000 människor har mist sina arbeten
            de senaste två åren. Inte nog med att den albanska befolkningen
            förtrycks; den utsätts för rent barbari. Havande kvinnor sticks
            ned med bajonett, våldtas och förnedras -- det är inget ovanligt.
            När kommer regeringen att avbryta eller tona ned sina relationer
            med Belgradregimens tyranner? De är ingenting annat än tyranner.
            Om inte Sverige reagerar, vem skall då gå i täten?
          </note>
          <note>
            Albaniens nya demokratiska ledning har förklarat att man kommer
            att ingripa om albanerna i Kosovo angrips ytterligare. Är det
            inte bättre att börja isolera Serbien än att få ett stort, okontrollerat
          </note>
          <note>
            Balkankrig?
          </note>
          <note>
            Sedan vill jag fråga: När framfördes den senaste bilaterala och
            multilaterala kritiken, som anges i svaret, utöver den som framfördes
            vid besöket i
          </note>
          <note>
            Belgrad?
          </note>
          <note>
            Anf. 214 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Vi befinner oss just nu i ett skede när det internationella
            samfundet mycket kraftigt ökar trycket på Serbien och diskuterar
            ganska omfattande sanktioner. Vi kommer självfallet också att
            vidta åtgärder i samklang med det internationella samfundet. Jag
            tycker alltså att vi befinner oss i ett skede när det sker en
            ganska bestämd upptrappning mot Serbien och dess aggressiva handlingssätt.
          </note>
          <note>
            Överläggningen var härmed avslutad.
          </note>
          <note>
            40 § Svar på fråga 1991/92:737 om de f.d.
          </note>
          <note>
            sovjetiska trupperna i Baltikum
          </note>
          <note>
            Anf. 215 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Kristina Svensson har frågat mig om de f.d. sovjetiska
            trupperna i Baltikum och om jag avser att ta ett svenskt initiativ
            i ESK eller FN för att finna lösningar på frågan om ett tillbakadragande
            av dessa trupper.
          </note>
          <note>
            I och med de f.d. sovjetiska truppernas fortsatta närvaro i Baltikum
            föreligger en risk för incidenter som kan trappas upp till en
            konflikt, vilket skulle vara djupt olyckligt för både balter och
            ryssar.
          </note>
          <note>
            Detta har jag sagt vid ett flertal tillfällen. Nyheter tidigare
            i år om att regelrätta förhandlingar om ett ryskt militärt återtåg
            ur Baltikum skulle komma i gång var därför mycket glädjande. Ett
            återtåg skulle dessutom innebära en viktig förtroendeskapande
            åtgärd för hela den nordeuropeiska regionen. Det vore också ett
            sätt för Ryssland att visa respekt för de tre baltiska staternas
            nationella suveränitet.
          </note>
          <note>
            De f.d. sovjetiska truppernas exakta antal i
          </note>
          <note>
            Baltikum låter sig inte med lätthet fastställas, eftersom den
            ryska sidan inte ger tillfredsställande information härom. Uppskattningar
            pekar mot ca
          </note>
          <note>
            100 000 soldater. Att det ej föreligger något avtal om dessa
            truppers status samt ej heller någon överenskommelse om tidtabell
            för deras tillbakadragande ur Baltikum är en anomali i dagens
            Europa.
          </note>
          <note>
            Herr talman! Det är regeringens uttryckliga förhoppning att de
            rysk-baltiska förhandlingarna skall ge resultat i tid till toppmötet
            i Helsingfors inom ESK i juli och att en tidtabell för ett tillbakadragande
            då föreligger.
          </note>
          <note>
            Förhandlingarna är av bilateral natur. För att på ett konstruktivt
            sätt kunna hantera frågorna i ett multilateralt forum såsom ESK
            krävs båda parters, dvs. även Ryska federationens, aktiva medverkan.
          </note>
          <note>
            Samtidigt är det naturligt och viktigt att de ryskbaltiska förhandlingarna
            kontinuerligt uppmärksammas inom ESK och FN. Så sker också under
            det pågående uppföljningsmötet inom ESK i
          </note>
          <note>
            Helsingfors. Frågan har tagits upp av Sverige,
          </note>
          <note>
            Norge, EG och Polen i syfte att söka skynda på förhandlingarna.
            Förslag från de baltiska staterna att frågan på ett mera formellt
            sätt skulle tas upp i
          </note>
          <note>
            ESK har dock inte kommenterats av den ryska delegationen.
          </note>
          <note>
            Den ryska sidan tycks för närvarande något ändra sin inställning.
            Bl.a. tycks det som om enighet kommer att nås kring möjligheten
            att ESK hålls informerat om förhandlingarnas gång. Samtidigt har
            intresset för denna fråga klart ökat hos ESK:s övriga medlemskrets.
          </note>
          <note>
            Beträffande FN har de tre baltiska staterna vänt sig till FN:s
            generalsekreterare och vädjat om att denne noga skall följa utvecklingen
            i denna fråga.
          </note>
          <note>
            Regeringen delar uppfattningen att generalsekreteraren noga bör
            följa denna utveckling. Sverige avser även vid lämpligt tillfälle
            att ta upp frågan i FN.
          </note>
          <note>
            Låt mig avsluta denna redovisning med att återigen betona den
            vikt regeringen fäster vid frågan om de f.d. sovjetiska truppernas
            tillbakadragande ur
          </note>
          <note>
            Baltikum. Det finns i detta sammanhang skäl att nämna att jag
            i samband med ryske utrikesministern Kozyrevs framträdande inför
          </note>
          <note>
            Europarådets ministerkommitté i Strasbourg den 7
          </note>
          <note>
            maj tog upp frågan om tidtabellen för ett tillbakadragande av
            dessa trupper.
          </note>
          <note type="speaker">
            Anf. 216 KRISTINA SVENSSON (s):
          </note>
          <note>
            Herr talman! Jag får tacka utrikesministern för svaret på frågan.
            Den har varit upp vid ett flertal tillfällen här i riksdagen den
            senaste tiden, och det är inte så konstigt, eftersom vi kan notera
            att de bilaterala förhandlingarna mellan Ryssland och
          </note>
          <note>
            Estland, Lettland resp. Litauen helt har gått i stå.
          </note>
          <note>
            Sverige har mycket klart och tydligt uttryckt sin upprördhet
            över det här. Vad kan vi då göra för att internationalisera frågan?
          </note>
          <note>
            I svaret kan jag utläsa att Sverige är berett att vid lämpligt
            tillfälle ta upp frågan i FN, och jag undrar då när det är ett
            lämpligt tillfälle.
          </note>
          <note>
            Vidare kan man utläsa att vi har agerat i ESK, men enligt vad
            jag förstår har vi inte själva initierat frågan i ESK, och det
            tycker jag är något märkligt.
          </note>
          <note>
            Vad man är överens om mellan Ryssland å ena sidan och de baltiska
            staterna å den andra är att trupperna skall dras tillbaka, men
            det finns ingen som helst tidtabell för detta. Det är en skillnad
            när det gäller de ryska truppernas närvaro i Baltikum i förhållande
            till ryska truppers närvaro i andra stater i Europa.
          </note>
          <note>
            Detta är en internationell fråga. Vi tog i den säkerhetspolitiska
            debatten förra veckan upp frågan om att skicka en svensk emissarie
            till Jeltsin.
          </note>
          <note>
            Vi fick inget svar på det -- jag skulle gärna vilja höra hur
            utrikesministern ställer sig till det.
          </note>
          <note>
            Anf. 217 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Jag tror att Kristina Svensson och jag är eniga
            om problemets allvar och om hur oerhört angeläget det är att man
            når fram till ett avtal och en tidtabell som är rimlig.
          </note>
          <note>
            Det är oerhört väsentligt att det internationella samfundet ökar
            trycket på beslutsfattarna i
          </note>
          <note>
            Moskva, och det är ett starkt svenskt intresse att bidra till
            att detta sker. Jag kan försäkra Kristina
          </note>
          <note>
            Svensson att vi också försöker göra det. Vi gjorde det senast
            på Lissabonkonferensen nu i söndags, när kabinettssekreteraren,
            som var närvarande, tog upp frågan också i sitt anförande. Det
            råkade vara så att Sverige var det första land som tog upp den
            här frågan, men därefter fick han instämmanden av den övriga nordiska
            kretsen. Det blev på det sättet en tung markering vid Lissabonkonferensen.
          </note>
          <note>
            Vi fortsätter att verka så aktivt vi kan i den här frågan. Vi
            tar den på det största allvar. Jag tror att det som är väsentligt
            är att få till stånd ett internationellt tryck så att de ryska
            beslutsfattarna verkligen känner att världssamfundet fäster mycket
            stor vikt vid den här frågan.
          </note>
          <note type="speaker">
            Anf. 218 KRISTINA SVENSSON (s):
          </note>
          <note>
            Herr talman! Det är precis det som jag har formulerat i min fråga:
            Vilket internationellt tryck kan vi lägga på den här frågan?
          </note>
          <note>
            Detta har aktualiserats ytterligare när vi fått veta att man
            har skickat ersättare för de värnpliktiga. I
          </note>
          <note>
            t.ex. Litauen har värnpliktiga som återvänt till
          </note>
          <note>
            Ryssland ersatts med nya värnpliktiga. Det var mycket alarmerande.
          </note>
          <note>
            Det här är en svår fråga; jag tror att man skall se den också
            i relation till de ryska minoriteternas ställning i Estland och
            Lettland -- man använder kanske detta som en hävstång när det
            gäller de lagar för medborgarskap som man nu diskuterar och arbetar
            med i de tre baltiska staterna.
          </note>
          <note>
            En rimlig tidtabell är någonting som vi verkligen måste eftersträva.
            Min fråga om en emissarie har jag inte fått svar på.
          </note>
          <note>
            Anf. 219 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Jag har noterat detta förslag och vill som enda
            kommentar just nu säga att vi har en alldeles utmärkt emissarie
            i Moskva i form av
          </note>
          <note>
            Sveriges ambassadör.
          </note>
          <note type="speaker">
            Anf. 220 KRISTINA SVENSSON (s):
          </note>
          <note>
            Herr talman! Det har vi visst det. Men för att markera det tryck
            som vi lägger bakom de ord som vi formulerar i olika internationella
            sammanhang vore det ett mycket tydligt budskap att skicka en emissarie
            från Sverige, en emissarie på hög nivå, t.ex. utrikesministern.
          </note>
          <note>
            Överläggningen var härmed avslutad.
          </note>
          <note>
            41 § Svar på fråga 1991/92:756 om El
          </note>
          <note>
            Salvador
          </note>
          <note>
            Anf. 221 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Bertil Måbrink har frågat mig om regeringen avser
            ta något initiativ för att få bättre efterlevnad av fredsavtalet
            i El Salvador.
          </note>
          <note>
            Fredsavtalet i El Salvador innebär ytterligare ett steg mot försoning
            i den centralamerikanska regionen, och beskedet att parterna kommit
            överens hälsades med stor glädje av den svenska regeringen. För
            att ytterligare markera den vikt som regeringen fäster vid fredsavtalet
            deltog statsrådet Alf Svensson vid undertecknandet i
          </note>
          <note>
            Mexico den 16 januari, på inbjudan av den mexikanska regeringen.
          </note>
          <note>
            Den svenska regeringen stöder helhjärtat FN:s insatser i El Salvador.
            Från svensk sida har även tagits en rad initiativ för att bidra
            till att fredsavtalet kan genomföras.
          </note>
          <note>
            Regeringen har lämnat direkt bistånd till fredsprocessen. Vi
            har hittills indikerat att vi avser avsätta en summa på 10 miljoner
            dollar per år under tre år. Inom ramen för denna summa har redan
            beslutats om en rad insatser.
          </note>
          <note>
            Omedelbart efter det att avtalet undertecknats frigjordes dessutom
            en tjänsteman vid utrikesdepartementet för att han, efter förfrågan
            från UNDP, på plats i El Salvador skall stärka den internationella
            samordningen av hjälparbetet.
          </note>
          <note>
            Utöver detta är vi beredda till ytterligare insatser för att
            stödja fredsavtalens genomförande, förutsatt att dessa insatser
            har båda parters uttalade stöd och att de bidrar till en fortsatt
            demokratisering och försoning i landet i enlighet med fredsavtalet.
          </note>
          <note>
            För att hålla oss informerade om fredsprocessen, men också för
            att påverka utvecklingen i gynnsam riktning, står vi i kontinuerlig
            kontakt med parterna. Vid samtal med den salvadoranske utrikesministern
            framförde jag nyligen min förhoppning att utvecklingen i landet
            skall erbjuda nya möjligheter till samarbete mellan de olika grupperingarna
            i landet. Just i dag sammanträffar statssekreterare Alf Samuelsson
            och tjänstemän på
          </note>
          <note>
            UD och SIDA med chefen för UNDP:s
          </note>
          <note>
            Latinamerikaavdelning.
          </note>
          <note>
            Att fredsavtalet undertecknades innebar inte att freden automatiskt
            återvände till El Salvador. Efter en utdragen konflikt, där tiotusentals
            människoliv offrats, är vägen tillbaka till fred och försoning
            lång och svår. Det viktiga är nu att den politiska vilja som visades
            under förhandlingsprocessen inte går förlorad. Den svenska regeringen
            utgår ifrån att den beslutsamhet att fullfölja avtalet som i januari
            präglade parterna fortfarande gäller. Båda sidor måste i dag framför
            allt inrikta sig på att uppfylla sina egna åtaganden i fredsavtalet.
          </note>
          <note>
            Vi ser därför med oro på de attentat som under de allra senaste
            dagarna riktats mot medlemmar av
          </note>
          <note>
            FMLN.
          </note>
          <note>
            El Salvador står på tröskeln till den framtid i fred och samarbete
            som vi för några år sedan knappast vågade hoppas på. Att ett fredsavtal
            undertecknats innebär ett förpliktande ansvar, som parterna måste
            infria.
          </note>
          <note type="speaker">
            Anf. 222 BERTIL MÅBRINK (v):
          </note>
          <note>
            Herr talman! Jag tackar utrikesministern för svaret.
          </note>
          <note>
            Fredsprocessen i El Salvador har försenats, och det är enligt
            vad jag förstår regeringssidan som på olika sätt förhalar den
            och fattar beslut som strider mot fredsavtalet. Detta i sin tur
            kan naturligtvis bl.a.
          </note>
          <note>
            bero på att delar av militären inte är överens om den överenskommelse
            som har slutits mellan
          </note>
          <note>
            FMLN och regeringen.
          </note>
          <note>
            Vi vet att militära flygplan på ett oroväckande sätt har flugit
            över gerillakontrollerade områden, och det strider enligt vad
            jag förstår mot avtalet. Vi vet att parlamentet den 24 april antog
            en lag som ifrågasätter upplösandet av skattepolisen och nationalgardet.
            Den 1 mars skulle de ha demobiliserats, men president Christiani
            har förklarat att en del av dem skall införlivas med två nya paramilitära
            organisationer, militärpolisen och gränsvakten. Detta strider
            också enligt vad jag kan förstå mot innehållet i fredsavtalet.
          </note>
          <note>
            Vidare försöker enligt de uppgifter jag har regeringssidan styra
            över en del av återuppbyggnadsresurserna till sådana områden där
            de spekulerar i att de skall göra bra valresultat i valet 1994.
            Det strider också enligt vad jag förstår mot innehållet i fredsavtalet.
          </note>
          <note>
            Det är en sak att sluta fredsavtal -- det är en annan sak att
            få det att fungera; det är naturligtvis svårt.
          </note>
          <note>
            Jag har ingenting emot innehållet i svaret från utrikesministern.
            Jag anser att regeringen har gjort mycket bra insatser, men det
            kanske inte skulle skada om utrikesministern vid nästa kontakt
            med regeringen i El Salvador tog upp de här brotten mot fredsavtalet
            -- visar på att vi vet om dem -- och framhöll att de är oacceptabla.
            Jag hoppas att utrikesministern gör det.
          </note>
          <note>
            Anf. 223 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Mycket av det Bertil Måbrink här har beskrivit stämmer
            med de uppgifter som jag också har fått, nämligen att det sker
            förseningar och att man tydligen utnyttjar det faktum att avtalet
            inte explicit stipulerar när olika reduceringar skall ske.
          </note>
          <note>
            Därför har man, såvitt jag förstår, både på regeringssidan och
            -- som svar på detta -- i FMNL
          </note>
          <note>
            försenat åtgärder som skulle genomföras. Det är naturligtvis
            inte bra. Det är oroande, och det hotar den allmänna trovärdigheten.
          </note>
          <note>
            Samtidigt är det viktigt att ha klart för sig att det är många
            frågor som skall lösas i de olika kommissioner som har tillsatts.
            Avtalet innebär en ram, och sedan finns det kommissioner som skall
            arbeta vidare med ett antal frågor. Där är det naturligtvis viktigt
            att FN och naturligtvis även utanförstående länder, som ändå är
            engagerade på det sätt som Sverige är, trycker på. Jag håller
            med
          </note>
          <note>
            Bertil Måbrink om det.
          </note>
          <note type="speaker">
            Anf. 224 BERTIL MÅBRINK (v):
          </note>
          <note>
            Herr talman! Jag tackar för den ytterligare kompletteringen.
            Jag har ingenting att argumenta mot vad utrikesministern sade
            -- jag tycker att det var en bra komplettering.
          </note>
          <note>
            Med detta får jag önska utrikesministern en fin sommar!
          </note>
          <note>
            (Utrikesminister Margaretha af Ugglas: Tack, det samma!)
          </note>
          <note>
            Överläggningen var härmed avslutad.
          </note>
          <note>
            42 § Svar på fråga 1991/92:789 om de israeliska bosättningar
            och skapandet av en palestinsk stat
          </note>
          <note>
            Anf. 225 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Berndt Ekholm har frågat mig vilka åtgärder regeringen
            är beredd att vidta med anledning av Israels bosättningspolitik
            och den israeliske premiärministerns uttalande att Israel aldrig
            kommer att återlämna de ockuperade områdena.
          </note>
          <note>
            Sedan i höstas pågår i Mellanöstern en spirande fredsprocess,
            som innebär att Israel och dess arabiska grannländer resp. israeler
            och palestinier träffas och förhandlar om sina gemensamma mellanhavanden.
            För drygt en vecka sedan kompletterades denna bilaterala process
            med den första omgången av multilaterala möten om fem olika politiska
            och ekonomiska problemområden.
          </note>
          <note>
            Sverige deltog aktivt i samtliga fem arbetsgrupper.
          </note>
          <note>
            Allt detta innebär -- trots de många stötestenar och svårigheter
            som med nödvändighet är förknippade med fredssamtalen -- ingenting
            mindre än ett historiskt genombrott. För att tillvarata de möjligheter
            som öppnats krävs emellertid stort tålamod och ihärdig förhandlingsvilja
            av alla inblandade parter.
          </note>
          <note>
            Till stötestenarna hör den israeliska bosättningspolitiken. Som
            jag påpekade i den interpellationsdebatt om Mellanöstern som hölls
            här i kammaren den 12 mars, ansluter sig Sverige till EG:s, USA:s
            och andra staters bestämda krav på att denna bosättningspolitik
            skall upphöra.
          </note>
          <note>
            Kravet upprepades då de nordiska utrikesministrarna möttes i
            Helsingfors den 4--5
          </note>
          <note>
            maj och i ett uttalande om Mellanöstern
          </note>
          <note>
            ''underströk det fortsatta behovet av förtroendeskapande åtgärder
            och betonade kravet att Israel upphör med bosättningar på de ockuperade
            områdena, vilka under alla förhållanden är i strid med internationell
            rätt''. De nordiska utrikesministrarna påpekade samtidigt att
          </note>
          <note>
            ''ett upphävande av den arabiska handelsbojkotten är en annan
            förtroendeskapande åtgärd.''
          </note>
          <note>
            Vad gäller de ockuperade områdenas framtida status är detta den
            centrala fråga som fredsprocessen i ett senare skede kommer att
            kretsa kring. Den svenska regeringen kommer även fortsättningsvis
            att noggrant följa händelseutvecklingen och diskutera denna och
            andra centrala frågor i våra fortlöpande kontakter med bl.a. den
            israeliska regeringen. Jag planerar att själv kunna föra sådana
            samtal i samband med en resa till regionen i vinter.
          </note>
          <note type="speaker">
            Anf. 226 BERNDT EKHOLM (s):
          </note>
          <note>
            Herr talman! Uppfattningen att det är ett historiskt genombrott
            delar jag definitivt. Men när man reser i Mellanöstern får man
            många känslor, och om man har rest där flera gånger blir man litet
            beklämd när man ser vad som händer i området och vad som händer
            med människorna -- på båda sidor, för den delen.
          </note>
          <note>
            Antalet bosättningar är nu över 150 stycken med mer än 100 000
            invånare i de ockuperade områdena. Ökningen sker i en förfärande
            takt.
          </note>
          <note>
            Man ser att det är en systematisk politik som förs --
          </note>
          <note>
            man kan inte undgå att se det när man besöker området flera gånger.
          </note>
          <note>
            Det ligger en del i vad palestinierna säger: För varje gång som
            vår förhandlingsdelegation reser till en av dessa förhandlingar
            i fredsprocessen, har det blivit en ny bosättning när de kommer
            hem.
          </note>
          <note>
            Det är inte lätt att upprätthålla en sammanhållning i de palestinska
            leden när man möts av sådant.
          </note>
          <note>
            Bosättningarna lägger också beslag på merparten av resurserna.
            I Gaza bor det nu 5 000 judar av en total befolkning på 750 000
            invånare. Judarna har redan lagt beslag på 30 % av vattnet. Det
            är ingen som helst rim och reson i detta.
          </note>
          <note>
            Likadant är det på Västbanken. Nästan allt vatten och alla resurser
            går till de judiska bosättningarna.
          </note>
          <note>
            Man försöker på olika sätt beröva palestinierna möjligheterna
            att leva där. Jag har själv sett hur man blockerar vägar och trakasserar
            palestinierna på olika sätt.
          </note>
          <note>
            Vi kan också se hur Jerusalem har utvidgats och snart om fattar
            25 % av hela området. Enligt uppgift har israelerna kontroll över
            70 á 80 % av marken på de ockuperade områdena.
          </note>
          <note>
            Inte minst med anledning av Shamirs uttalande i valrörelsen kan
            man konstatera att det föreligger en annektering de facto.
          </note>
          <note>
            Jag skulle vilja fråga utrikesministern om hon delar uppfattningen
            att den här utvecklingen och Shamirs uttalande kan betecknas som
            en de factoannektering.
          </note>
          <note>
            Anf. 227 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Jag föredrar att använda mitt eget och de övriga
            nordiska utrikesministrarnas uttryckssätt i det här fallet. Jag
            tror att det är bättre att göra det.
          </note>
          <note>
            Jag vill gärna upprepa att vi tar klart avstånd från den folkrättsstridiga
            bosättningspolitiken. Detta är en av de stora stötestenarna i
            den process som pågår.
          </note>
          <note>
            Samtidigt tycker jag ändå att det är viktigt att vi klart ser
            att det som nu sker är en historisk utveckling med möjlighet att
            i någon mån bilägga dessa oerhört svåra konflikter.
          </note>
          <note type="speaker">
            Anf. 228 BERNDT EKHOLM (s):
          </note>
          <note>
            Herr talman! Ett exempel på hur långt bosättningspolitiken har
            gått visar en karta som jag har här. Den visar gränsen mellan
            det egentliga
          </note>
          <note>
            Israel och Västbanken -- den gröna linjen. Där har den s.k. Sharon-planen
            eller sjustjärneplanen presenterats. Enligt denna skall man bygga
            bostäder för hundratusentals judar på israelisk mark och på Västbanksmark.
            Det bor i dag 40 000
          </note>
          <note>
            judar i området och 140 000 palestinier. Man vill år
          </note>
          <note>
            2005 ha ändrat dessa relationer, så att det då bor nästan 40000
            judar och 160 000 palestinier i området. I dag bor där alltså
            70 % araber, medan resten är judar. Man vill förändra dessa relationer,
            så att det blir 35 % araber. Man vill alltså marginalisera palestinierna
            i ett av de områden som nu är väldigt arabiskt och i stället göra
            det till ett judiskt område.
          </note>
          <note>
            Min fråga till utrikesministern blir då: Finns det ingenting
            mer som Sverige kan göra för att påtala att en sådan här politik
            är djupt orättfärdig och att den drabbar palestinierna på ett
            oacceptabelt sätt?
          </note>
          <note>
            Anf. 229 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Jag har ingen anledning att polemisera mot den beskrivning
            som Berndt
          </note>
          <note>
            Ekholm gör. Jag vill bara återigen upprepa den svenska regeringens
            bestämda krav att denna bosättningspolitik skall upphöra. Förutom
            dialogen med parterna tror jag att det bästa vi kan göra är att
            stödja den pågående fredsprocessen på det sätt som vi gör, bl.a.
            genom att delta i de fem multilaterala arbetsgrupperna.
          </note>
          <note type="speaker">
            Anf. 230 BERNDT EKHOLM (s):
          </note>
          <note>
            Herr talman! Jag förstår att jag och utrikesministern nog är
            ganska ense om vilka åtgärder som bör vidtas. Vad jag möjligen
            skulle önska vore att utrikesministern litet oftare uttalade sig
            i denna fråga och klargjorde den svenska positionen.
          </note>
          <note>
            Jag vill ta ytterligare ett exempel. När man går omkring i Gamla
            stan i Jerusalem kan man konstatera att kvarter efter kvarter
            tas över av judarna. Snart finns det inga palestinier kvar i den
            från början palestinska Gamla stan.
          </note>
          <note>
            Det har gått så långt att de kristna kyrkorna, som är ganska
            många i det här området, nu har undertecknat en deklaration där
            de kräver av de israeliska myndigheterna att dessa nu måste se
            till att skydda kyrkans egendomar. Kyrkorna blir av och till utsatta
            för skändningar. Om de israeliska myndigheterna inte klarar detta,
            kommer de att begära internationellt beskydd. Detta är ytterligare
            ett exempel på att man måste protestera mot den här israeliska
            politiken. Den är djupt orättfärdig.
          </note>
          <note>
            Överläggningen var härmed avslutad.
          </note>
          <note>
            43 § Svar på fråga 1991/92:823 om åtgärder för att hindra spridningen
            av missilteknik
          </note>
          <note>
            Anf. 231 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Martin Nilsson har frågat mig om regeringen kommer
            att stödja det ickespridningsarbete som hittills varit Sveriges
            officiella ståndpunkt genom att inte bevilja militärer och vapenforskare
            från Kina, Sydkorea, Israel och
          </note>
          <note>
            Jugoslavien tillstånd att besöka Sverige och
          </note>
          <note>
            Ballistics 92.
          </note>
          <note>
            Jag kan försäkra Martin Nilsson att regeringen är mycket aktivt
            engagerad i det internationella arbetet för att förhindra vidare
            spridning av massförstörelsevapen. Regeringen har vidtagit en
            rad åtgärder på detta område. Som exempel kan nämnas att Sverige
            arbetar aktivt för att färdigställa konventionen mot kemiska vapen
            och att vi tillträtt exportkontrollregimer mot alla typer av massförstörelsevapen
            och missiler. Vidare kommer
          </note>
          <note>
            Sverige att medverka i de forskningsinstitut för kärntekniker
            som i dagarna sätts upp i Moskva och
          </note>
          <note>
            Kiev. Svenska experter, bl.a. från FOA, deltar dessutom aktivt
            i FN:s arbete att förstöra Iraks massförstörelsevapen.
          </note>
          <note>
            Däremot skulle inte icke-spridningsarbetet främjas om regeringen
            stoppade internationellt deltagande i det symposium, som Försvarets
            forskningsanstalt arrangerar i nästa vecka och dit forskare från
            alla
          </note>
          <note>
            FN:s medlemsländer har inbjudits. Jag kan hålla med Martin Nilsson
            om att rubrikerna på flera av det sextiotal forskningsrapporter
            som presenteras låter obehagliga, men enligt min uppfattning är
            det mycket bättre att forskningsresultat inom detta område presenteras
            öppet än att de hålls hemliga.
          </note>
          <note>
            Symposier av detta slag bidrar till större öppenhet och till
            att skapa ett ökat förtroende mellan länder och därmed till att
            undvika väpnade konflikter.
          </note>
          <note>
            Detta ingår som en viktig del i de förtroendeskapande åtgärder
            som utvecklats inom
          </note>
          <note>
            ESK.
          </note>
          <note>
            Forskning om ballistik och vapenverkan är också viktig för fredliga
            ändamål. För att kunna skydda sig mot olika vapen måste man studera
            hur de fungerar. Detta är ett led i normal försvarsforskning.
            Dessutom utgör FOA:s forskning och kunskapsutbyte ett betydelsefullt
            underlag för Sveriges aktiva deltagande i förhandlingar om förbud
            mot, och begränsningar av, särskilt inhumana vapen och alla kategorier
            av massförstörelsevapen och missiler.
          </note>
          <note>
            Då Martin Nilsson, som framställt frågan, anmält att han var
            förhindrad att närvara vid sammanträdet, medgav andre vice talmannen
            att
          </note>
          <note>
            Kent Carlsson i stället fick delta i överläggningen.
          </note>
          <note type="speaker">
            Anf. 232 KENT CARLSSON (s):
          </note>
          <note>
            Herr talman! Jag vill på Martin Nilssons vägnar tacka för det
            svar som utrikesministern gett på hans fråga.
          </note>
          <note>
            Jag tolkar utrikesministerns svar så att regeringen inte tänker
            stoppa exempelvis deltagarna från Kina och från det som kallas
            för Jugoslavien men som egentligen är Serbien. Jag måste få fråga
            utrikesministern om hon anser att det är rimligt att vi på det
            sättet gynnar en ganska blodig kommunistisk diktatur i Kina, som
            man i andra sammanhang har velat isolera eller ha ett mycket litet
            samarbete med. Är det lämpligt att företrädare för detta land
            får komma till Sverige och diskutera missilteknik? Tycker utrikesministern
            att det är lyckat att FOA bjuder in folk från de här länderna?
          </note>
          <note>
            Man kan också fråga sig om det är lämpligt med tanke på de förhållanden
            som vi kommer att få en debatt om senare i kväll att bjuda hit
            serbiska militärer att delta i detta symposium. Är det lämpligt,
            utrikesministern?
          </note>
          <note>
            Tydligen kan man ta hit militärer från Kina och
          </note>
          <note>
            Serbien, men militärorkestrar får inte komma till
          </note>
          <note>
            Stockholm och spela i Globen. Det har UD satt stopp för. Det
            är en märklig prioritering att musikerna får stanna hemma, medan
            militärer och militära forskare är välkomna hit, trots att de
            kommer antingen från blodiga kommunistdiktaturer eller från nationer
            som jagar in i andras länder och slår ihjäl folk.
          </note>
          <note>
            Anf. 233 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Man kan säkerligen ställa alla de frågor som Kent
            Carlsson här ställer. Samtidigt måste jag konstatera att detta
            är ett internationellt symposium, som tydligen äger rum med en
            viss regelbundenhet. Samtliga FN:s medlemsländer är inbjudna.
            Detta blir på det här sättet något slags internationell verksamhet.
          </note>
          <note>
            Som jag sade i mitt svar anser jag att det är betydligt bättre
            att den här typen av forskningsrapporter diskuteras öppet. Jag
            nämnde också i svaret att
          </note>
          <note>
            FOA:s forsknings- och kunskapsutbyte är inriktat på förbud mot
            och begränsning av särskilt inhumana vapen.
          </note>
          <note type="speaker">
            Anf. 234 KENT CARLSSON (s):
          </note>
          <note>
            Herr talman! Jag kan också förstå att det finns anledning att
            upprätthålla ett utbyte av kunskaper mellan Sveriges FOA och andra
            länders motsvarande organ.
          </note>
          <note>
            Jag måste säga att jag tycker att det är märkligt att
          </note>
          <note>
            UD kan stoppa en militärorkester från Kina som skulle till Globen
            och spela musik. Däremot är man inte beredd att stoppa kinesiska
            militärer som skall komma hit. I botten ligger ändock en poltisk
            bedömning av vad som är lämpligt för Sverige att göra. FOA sorterar
            faktiskt under den svenska regeringen. Här gör tydligen regeringen
            bedömningen att det är okej att släppa in kinesiska militärer.
          </note>
          <note>
            Jag är också överraskad över att vi nu -- under den pågående
            konflikten i det f.d. Jugoslavien -- tar hit serbiska militärer.
            Utrikesministern sade i ett svar tidigare i dag att vi med internationella
            påtryckningar och annat skall öka pressen på
          </note>
          <note>
            Serbien, så att man drar sig ur de länder där man har varit inne
            med sin armé.
          </note>
          <note>
            Anf. 235 MARGARETHA AF UGGLAS
          </note>
          <note>
            (m):
          </note>
          <note>
            Herr talman! Återigen måste jag betona att detta är en internationell
            konferens. FN:s samtliga medlemsländer är inbjudna. Vi brukar
            respektera en viss universalitetsprincip vad gäller FN. Urvalet
            av de medverkande och av de forskningsrapporter som presenteras
            har gjorts av en internationell vetenskaplig kommitté och inte
            av Sverige.
          </note>
          <note type="speaker">
            Anf. 236 KENT CARLSSON (s):
          </note>
          <note>
            Herr talman! Avslutningsvis måste jag konstatera att jag tycker
            att det är märkligt att ett internationellt tattoo i Globen inte
            kan genomföras med en kinesisk orkester. Däremot kan vilka diktaturregimer
            som helst delta i FOA:s konferens om missiler och ballistik. Det
            är märkligt.
          </note>
          <note>
            Överläggningen var härmed avslutad.
          </note>
          <note>
            44 § Svar på fråga 1991/92:824 om återanvändning i Baltikum av
            byggnader, som rivits i Sverige
          </note>
          <note>
            Anf. 237 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Herr Sten Söderberg har frågat biståndsministern
            om regeringen har för avsikt att finansiera export av rivna hyreshus
            till Baltikum.
          </note>
          <note>
            Ärendefördelning inom regeringen är sådan att det är jag som
            skall svara på frågan.
          </note>
          <note>
            Svaret på den ställda frågan är nej. Vad som hänt är följande.
          </note>
          <note>
            För någon tid sedan hade en representant för
          </note>
          <note>
            SABO ett samtal med en av mina medarbetare.
          </note>
          <note>
            Därvid fick vi informationen att medlemsföretag i
          </note>
          <note>
            SABO låter riva delar av befintliga bestånd av hyresfastigheter.
            I samband med rivning finns möjlighet att ta till vara viss i
            byggnaden befintlig materiel som t.ex. el- och VVS-utrustning.
            Det aktuella samtalet gällde om det var möjligt att skänka denna
            överblivna men fortfarande helt användbara materiel till i första
            hand Estland. För utrikesdepartementets del gällde det närmare
            bestämt om det inom ramen för vårt samarbete med
          </note>
          <note>
            Östoch Centraleuropa var möjligt att finansiera omhändertagande
            av materielen på rivningsplatsen och transport av densamma till
            svensk, alternativt estnisk, hamn.
          </note>
          <note>
            På grund av rådande konjunkturläge får vi ofta förfrågningar
            om möjligheten att finansiera inköp för t.ex. baltisk räkning
            av utrustningar, som inte längre behövs i Sverige och som därför
            betingar ett lågt pris. På grund av de många anspråk som ställs
            på de medel som anvisats för samarbetet med Östoch Centraleuropa
            är det svårt att tillgodose denna typ av önskemål. Dess bättre
            finns det ofta möjligheter för berörda parter att på frivillighetens
            grund nå det önskade resultatet.
          </note>
          <note>
            Vårt samarbete med de baltiska länderna är framför allt inriktat
            på åtgärder som skall återge dem självständighet också ur ekonomisk
            synpunkt.
          </note>
          <note>
            Vad det gäller är med andra ord att ge dem möjlighet att själva
            ta till vara alla de tillfällen till kloka inköp som finns i Sverige.
          </note>
          <note>
            Anf. 238 STEN SÖDERBERG (-):
          </note>
          <note>
            Herr talman! Jag tackar statsrådet för svaret. Jag finner frågan
            väl utredd, och jag behöver inte ställa några följdfrågor. Jag
            vill endast tillönska en trevlig och skön sommar.
          </note>
          <note>
            Överläggningen var härmed avslutad.
          </note>
          <note>
            45 § Svar på fråga 1991/92:826 om erkännande av Makedonien
          </note>
          <note>
            Anf. 239 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Kent Carlsson har frågat mig när den svenska regeringen
            kommer att erkänna
          </note>
          <note>
            Makedonien som självständig stat och upprätta diplomatiska förbindelser.
          </note>
          <note>
            Herr talman! Jag har här i kammaren flera gånger tidigare redovisat
            de principer som styr svensk erkännandepolitik. I dag anses det
            inom det europeiska samfundet att uppfyllandet av ESK:s principer
            om demokrati, respekt för mänskliga rättigheter inkl. rättigheter
            för nationella minoriteter är av stor betydelse härför vid sidan
            av den klassiska folkrättens tre grundläggande krav.
          </note>
          <note>
            Dessa tre är som bekant att det skall föreligga en befolkning,
            ett territorium samt en regering som effektivt behärskar detta.
            Även om samtliga krav är uppfyllda följer dock inte härav att
            någon folkrättslig plikt att erkänna föreligger. Varje stat avgör
            utifrån sina egna utgångspunkter och bedömningar både om samtliga
            krav är uppfyllda och om man vid en positiv bedömning vill erkänna.
          </note>
          <note>
            Herr talman! Regeringen har utöver vad jag hittills sagt också
            givit klart uttryck för uppfattningen att erkännande av nya stater
            i Europa bör växa fram gemensamt i det europeiska samfundet. Vidare
            har det i olika sammanhang från regeringen klargjorts att erkännande
            bör ske enbart om ett sådant inte riskerar att underblåsa motsättningar
            och således eventuellt försvåra fredlig lösning av förekommande
            tvister.
          </note>
          <note>
            Makedonien uppfyller de krav som EG:s s.k.
          </note>
          <note>
            Badinter-kommission i december i fjol uppställde för erkännande.
            Ett europeiskt och internationellt erkännande av Makedonien har
            kommit närmare.
          </note>
          <note>
            Det kommer således sannolikt snart att finnas anledning för regeringen
            att ta ställning till frågan om erkännande av Makedonien.
          </note>
          <note type="speaker">
            Anf. 240 KENT CARLSSON (s):
          </note>
          <note>
            Herr talman! Jag vill tacka utrikesministern för svaret. Man
            gör självfallet en politisk bedömning i resp. land av om man vill
            erkänna ett annat land, även om det finns en del gemensamma principer
            som man har satt upp för ett erkännande.
          </note>
          <note>
            Jag tycker att utrikesministern undviker sakfrågan när det gäller
            Makedonien. Jag skulle därför vilja ha ett förtydligande. Vilken
            av de punkter som utrikesministern tar upp i svaret är det som
          </note>
          <note>
            Makedonien inte uppfyller? Uppfyller man inte de tre traditionella
            kraven? Respekterar man inte demokrati eller rättigheter för nationella
            minoriteter? Det vore intressant att höra eftersom vi har väntat
            så länge med ett erkännande av
          </note>
          <note>
            Makedonien.
          </note>
          <note>
            På vilket sätt skulle ett erkännande av Makedonien underblåsa
            motsättningar eller försvåra en fredlig lösning? De serbiska trupperna
            har lämnat
          </note>
          <note>
            Makedonien för länge sedan. Det finns inga konflikter. Det är
            hur lugnt som helst i
          </note>
          <note>
            Makedonien. Men i Makedonien lider man av att man inte får ett
            internationellt erkännande.
          </note>
          <note>
            Utrikesministern har i frågesvar i mars och i TT-
          </note>
          <note>
            intervjuer i januari betonat att man kanske måste vänta litet
            med tanke på Bosnien-Hercegovina. Nu har Sverige erkänt Bosnien-Hercegovina.
            Har det då inte kommit i ett annat läge så att vi omedelbart skulle
            kunna erkänna Makedonien, som är en fredlig liten stat?
          </note>
          <note>
            Anf. 241 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Kent Carlsson är väl medveten om att
          </note>
          <note>
            Makedonien icke har fått internationellt erkännnande -- med ett
            par undantag. Som jag sade i mitt svar är vi av den uppfattningen
            och har följt linjen när det gäller de republiker som växer fram
            ur det sönderfallande Jugoslavien att vi vill se erkännandefrågorna
            -- som är nog så komplicerade -- i ett europeiskt sammanhang.
            Jag har flera gånger i den här kammaren betonat att när det gäller
            tragedien och krisen i det nu upplösta
          </note>
          <note>
            Jugoslavien har vi en klar svensk linje att följa EG:s agerande,
            att stödja EG:s fredsansträngningar och att därmed se det i ett
            europeiskt och internationellt sammanhang.
          </note>
          <note>
            Kent Carlsson vet lika väl som jag varför det inte har kommit
            något erkännande från EG:s sida. Det finns starka spänningar i
            Grekland, som är EG-
          </note>
          <note>
            medlem. Man har starka invändningar mot användandet av namnet
            Makedonien. Detta är ett problem som vi inte kan bortse från.
            Grekland är också en part -- och en viktig part -- nära regionen
          </note>
          <note>
            Balkan.
          </note>
          <note type="speaker">
            Anf. 242 KENT CARLSSON (s):
          </note>
          <note>
            Herr talman! Jag fick inget riktigt svar på mina frågor. Vilka
            kriterier uppfyller inte Makedonien?
          </note>
          <note>
            Jag har inte fått något svar på den frågan. På vilket sätt skulle
            ett erkännande av Makedonien underblåsa motsättningar eller försvåra
            en fredlig lösning? Jag vet inte vilken konflikt utrikesministern
            avser, eftersom det är lugnt i
          </note>
          <note>
            Makedonien. Den federala, serbiska, armén drog sig ur för länge
            sedan. De har inget intresse av
          </note>
          <note>
            Makedonien.
          </note>
          <note>
            Jag tror, precis som utrikesministern, att det är
          </note>
          <note>
            Greklands hot som ligger bakom. I en TT-intervju sade den grekiske
            utrikesministern vid sitt besök här att om något land erkänner
            Makedonien som självständig stat kommer det att bli grus i kontakterna.
            Det skulle för Sveriges del kunna innebära att ett EG-medlemskap
            sitter i fara.
          </note>
          <note>
            Är det så att vi i Sverige nu är så osjälvständiga att vi inte
            kan göra självständiga bedömningar av vilka stater vi vill erkänna
            bara därför att ett land hotar oss och vi därmed kan riskera EG-medlemskapet?
          </note>
          <note>
            Anf. 243 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Kent Carlsson lämnar nu lyckligtvis verkligheten
            i sina funderingar. Sakförhållandet är i verkligheten betydligt
            klarare. Som jag tidigare har betonat och också framförde i mitt
            svar bör erkännandet växa fram i det internationella samfundet
            och i det europeiska samfundet. Det är framför allt det kriteriet
            som inte är uppfyllt i fråga om Makedonien.
          </note>
          <note type="speaker">
            Anf. 244 KENT CARLSSON (s):
          </note>
          <note>
            Herr talman! Jag har ställt frågor till Sveriges utrikesminister
            om den politiska bedömning som den svenska regeringen gör, och
            jag har här i kammaren ställt kompletterande frågor. I det svar
            jag har fått antyds det att Makedonien inte skulle uppfylla de
            krav som utrikesministern nämner i början av sitt svar. Jag vill
            då veta på vilka punkter dessa krav inte uppfylls. Utrikesministern
            skriver i sitt svar: Ett erkännande bör ske enbart om ett sådant
            inte riskerar att underblåsa motsättningar och således eventuellt
            försvåra en fredlig lösning av förekommande tvister. Jag undrar
            uppriktigt sagt vad regeringen och utrikesministern menar med
            detta i fallet Makedonien.
          </note>
          <note>
            Anf. 245 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Mitt svar innehåller tre led, och av de tre olika
            leden är det som jag sade tidigare det led som innebär att ett
            erkännande av nya stater i
          </note>
          <note>
            Europa bör växa fram gemensamt i det europeiska samfundet som
            inte är uppfyllt. Kan jag uttrycka mig klarare, Kent Carlsson?
          </note>
          <note type="speaker">
            Anf. 246 KENT CARLSSON (s):
          </note>
          <note>
            Herr talman! Det enda skälet är alltså att EG inte har gjort
            ett erkännande, vilket framför allt beror på EG-medlemmen Grekland,
            som ogillar namnvalet och vill att Makedonien skall heta
          </note>
          <note>
            Republiken Skopje. Denna utpressning från
          </note>
          <note>
            Greklands sida har alltså även den svenska regeringen i princip
            ställt sig bakom. Det är märkligt att det i ett sådant här fall,
            där ett land uppfyller alla de krav man kan förväntas ställa för
            erkännande, är Greklands bångstyrighet som stoppar. Jag skulle
            kunna tänka mig att den svenska regeringen i detta fall är rädd
            för att Grekland kan komma att hälla grus i det maskineri som
            regeringen vill skall gå så smärtfritt som möjligt, nämligen vår
            ansökan om EG-medlemskap. Men jag tycker att det är märkligt och
            för svensk del inte speciellt smickrande att vi på det sättet
            ger upp en del av våra principer för att ställa upp bakom en sådan
            utpressning som Grekland bedriver.
          </note>
          <note>
            Anf. 247 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Jag vill nog ändå tillägga att jag tror att Kent
            Carlsson något underskattar de stämningar som finns i Grekland
            i denna fråga och som finns hos den befolkning som anser att de
            lever och bor i Makedonien. Utvecklingen på Balkan visar att det
            är farligt att underskatta den typen av stämningar hos människor.
            Dessa stämningar måste hanteras med allvar och tålamod.
          </note>
          <note type="speaker">
            Anf. 248 ANDRE VICE TALMANNEN:
          </note>
          <note>
            Jag föreslår ytterligare ett inlägg vardera.
          </note>
          <note type="speaker">
            Anf. 249 KENT CARLSSON (s):
          </note>
          <note>
            Herr talman! Visst skall man ta hänsyn till de stämningar som
            finns i Grekland, men det är ju ändå till slut en politisk bedömning
            som den svenska regeringen måste göra. Uppfyller
          </note>
          <note>
            Makedonien de krav som vi rimligen kan ställa på en stat som
            vill erkännas av omvärlden? Man kan väl ändå förvänta sig att
            staten Grekland, som åtminstone brukar följa internationella överenskommelser
            såsom t.ex. ESK, inte som ett resultat av dessa stämningar marscherar
            in i
          </note>
          <note>
            Makedonien.
          </note>
          <note>
            Anf. 250 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Jag har inget att tillägga.
          </note>
          <note>
            Överläggningen var härmed avslutad.
          </note>
          <note>
            46 § Svar på frågorna 1991/92:827 och 829 om
          </note>
          <note>
            Bosnien-Hercegovina
          </note>
          <note>
            Anf. 251 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Kent Carlsson har frågat mig när den svenska regeringen
            kommer att erkänna Bosnien-
          </note>
          <note>
            Hercegovina som självständig stat och upprätta diplomatiska förbindelser.
            Han har också frågat mig vilka åtgärder regeringen är beredd att
            vidta för att förmå Serbien och dess armé att dra sig ur
          </note>
          <note>
            Bosnien-Hercegovina och därmed möjliggöra en fredlig lösning
            på konflikten.
          </note>
          <note>
            Jag väljer att besvara båda frågorna i ett sammanhang.
          </note>
          <note>
            Sverige stödde i fredags den 22 maj en enhällig generalförsamlingsresolution
            varmed Kroatien,
          </note>
          <note>
            Slovenien och Bosnien-Hercegovina invaldes som medlemmar i FN.
            Enligt svensk praxis innebär stöd för inval i FN av ny stat att
            denna härmed anses erkänd av Sverige. I konsekvens härmed avser
            regeringen uppta kontakter med landets regering både för att bekräfta
            det svenska erkännandet och för att upprätta diplomatiska förbindelser.
            Redan i går träffade UD:s kabinettssekreterare Bosnien-
          </note>
          <note>
            Hercegovinas utbildnings- och kulturminister. Han kunde då meddela
            sin besökare den svenska regeringens avsikter.
          </note>
          <note>
            Situationen i Bosnien-Hercegovina är som vi alla vet djupt tragisk.
            Strider pågår, och det mänskliga lidandet är stort. Aggressionen
            mot landet är oacceptabel. Denna svenska uppfattning har flera
            gånger framförts till regeringen i Belgrad. Vi har också givit
            klart uttryck för vår uppfattning vid den europeiska säkerhetskonferensens
            pågående uppföljningsmöte i Helsingfors. Det är regeringens bestämda
            avsikt att även fortsättningsvis bilateralt och multilateralt
            verka för att striderna i Bosnien-
          </note>
          <note>
            Hercegovina bringas att upphöra så att konflikten härigenom kan
            få en fredlig lösning inom FN:s och
          </note>
          <note>
            EG:s ram.
          </note>
          <note>
            Sverige upprätthåller av praktiska skäl relationer med regeringen
            i Belgrad. Vår kritiska inställning till det serbiska agerandet
            har redan inneburit att tillträdet av en ny svensk ambassadör
            i Belgrad senarelagts. Det är angeläget ett den nya förbundsrepublik
            som utropats på ett trovärdigt sätt ansluter sig till ESK:s principer
            om respekt för mänskliga rättigheter, demokrati, rättsstatens
            principer, nationella minoriteters rättigheter samt fredlig lösning
            av tvister.
          </note>
          <note>
            De internationella påtryckningarna på regeringen i
          </note>
          <note>
            Belgrad att upphöra med sin väpnade aggression i
          </note>
          <note>
            Bosnien-Hercegovina ökar. Olika åtgärder för att åstadkomma detta
            diskuteras i det internationella samfundet inkl. bindande sanktioner
            mot Serbien-
          </note>
          <note>
            Montenegro genom beslut i FN:s säkerhetsråd.
          </note>
          <note>
            Också inom den svenska regeringen diskuteras huruvida politiska,
            diplomatiska och andra ekonomiska åtgärder bör genomföras för
            att på så sätt låta regeringen i Belgrad än klarare förstå att
            väpnad aggression inte är ett acceptabelt sätt att lösa tvister.
          </note>
          <note type="speaker">
            Anf. 252 KENT CARLSSON (s):
          </note>
          <note>
            Herr talman! Jag vill tacka utrikesministern för svaret. Det
            är glädjande att Sverige nu har erkänt
          </note>
          <note>
            Bosnien-Hercegovina, även om jag måste säga att det var litet
            senfärdigt och nästan litet pinsamt att det blev ett slags de
            facto-erkännande i och med omröstningen i FN, när resten av västvärlden
            har erkänt Bosnien-Hercegovina för många månader sedan. Jag menar
            att det är ett tecken på att vi har en i vissa frågor mycket passiv
            utrikespolitik. Det är emellertid bra med erkännandet, att vi
            äntligen har erkänt Bosnien-Hercegovina. Jag tror att det stärker
            arbetet med att sätta press på Serbien och den serbiska armén.
          </note>
          <note>
            Den andra frågan jag ställde handlar om vad den svenska regeringen
            är beredd att göra för att få
          </note>
          <note>
            Serbien och dess armé att dra sig ur Bosnien-
          </note>
          <note>
            Hercegovina. Det som troligtvis är mest verkningsfullt i dag
            är väl att få till stånd internationella ekonomiska sanktioner,
            dvs. ett stopp för kontakter av olika slag. Har Sverige i FN-
          </note>
          <note>
            systemet agerat för att få till stånd beslut om ekonomiska sanktioner
            eller andra typer av åtgärder som skulle isolera Serbien från
            kontakter ekonomiskt, kulturellt, socialt och på andra sätt?
          </note>
          <note>
            Jag är litet förvånad över att utrikesministern inte här i kammaren
            i dag redovisar det som vi har fått höra på radio. Statsministern
            har ju i dag gått ut och sagt att den svenska regeringen kommer
            att lägga fram en mängd olika förslag, bl.a. att flygtrafiken
            skall stoppas. Jag tycker att det är litet nonchalant mot kammaren
            att utrikesministern inte i ett sådant här svar inför riksdagen
            redovisar vad regeringen tänker göra. I stället får vi höra det
            via massmedia.
          </note>
          <note>
            Jag tycker att det är sorgligt.
          </note>
          <note>
            Min fråga är alltså: Vad har Sverige gjort mer konkret för att
            få till stånd sanktioner eller för att stödja de initiativ som
            bl.a. USA och Canada har fört fram om just ekonomiska sanktioner
            som skall genomföras inom ramen för FN?
          </note>
          <note>
            Anf. 253 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Kent Carlsson har varit riksdagsman tillräckligt
            länge för att veta att svaren på sådana här frågor måste utarbetas
            med en viss framförhållning. Detta är något vi är skyldiga riksdagen.
          </note>
          <note>
            Vi hade sammanträde med utrikesnämnden i morse kl. 9.00. Jag
            var då föredragande, och vi diskuterade utvecklingen i Jugoslavien
            och även frågan om sanktioner. Efter utrikesnämndens sammanträde
            har vi haft möjlighet att redogöra för regeringens ställningstagande.
            Just nu pågår ett intensivt arbete med att färdigställa en proposition
            i den här frågan.
          </note>
          <note type="speaker">
            Anf. 254 KENT CARLSSON (s):
          </note>
          <note>
            Herr talman! Jag skulle vilja påstå att utrikesministern har
            varit politiker så länge att hon också borde kunna improvisera
            här i kammaren, att allting inte behöver vara nedskrivet.
          </note>
          <note>
            Det är bra att Sverige förbereder aktioner och kanske också sanktioner
            av olika slag. Det är ingenting som jag motsätter mig, men det
            hade ju varit glädjande om utrikesministern här i dag hade kunnat
            lätta litet på förlåten och berätta vilken typ av åtgärder som
            den svenska regeringen är inne på och som säkerligen har diskuterats
            på utrikesnämndens sammanträde i morse.
          </note>
          <note>
            Men jag måste återigen få ställa frågan om Sverige har agerat
            internationellt i FN eller i andra organ just för att få fram
            sanktioner, ekonomiska och andra, som gör att Serbien hindras
            att fortsätta sina kontakter och därmed får ytterligare tryck
            på sig när det gäller att dra sig ur både Kroatien och
          </note>
          <note>
            Bosnien-Hercegovina.
          </note>
          <note>
            Anf. 255 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Sverige kommer att agera bilateralt för att ge sitt
            bidrag till den sanktionspolitik som det internationella samfundet
            nu vill genomföra.
          </note>
          <note>
            Detaljerna i detta åtgärdspaktet är på väg att utarbetas.
          </note>
          <note>
            Vidare har vår delegation i New York instruerats att Sverige
            aktivt skall verka för att beslut också skall tas i FN:s säkerhetsråd.
            Vi är inte medlemmar i säkerhetsrådet -- vi hoppas ju bli det
            -- men vår delegation kan verka i New York på ett understödjande
            sätt. Detta har vi instruerat vår delegation att göra.
          </note>
          <note>
            Överläggningen var härmed avslutad.
          </note>
          <note>
            47 § Svar på fråga 1991/92:828 om Kosovo
          </note>
          <note>
            Anf. 256 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Kent Carlsson har frågat mig vilka initiativ regeringen
            är beredd att ta för att undvika en liknande utveckling i Kosovo
            som skett i stora delar av det f.d. Jugoslavien.
          </note>
          <note>
            I Kosovo utgörs befolkningen till 90 % av albaner.
          </note>
          <note>
            Återstoden av befolkningen är serber. Provinsens självstyre begränsades
            1989 och i juli 1990 upplöste de serbiska myndigheterna parlamentet
            med motiveringen att provinsregeringen motarbetade serbiska nationella
            intressen. I september 1990
          </note>
          <note>
            antog Serbien en ny författning som berövade
          </note>
          <note>
            Kosovo det mesta av autonomin. Kosovoalbanerna har flera gånger
            protesterat mot det serbiska styret och bl.a. krävt republikstatus,
            dvs. den status som de i dag självständiga länderna i det forna
          </note>
          <note>
            Jugoslavien hade. Kosovoalbanernas krav möttes, med stöd från
            Belgrad, av repression från de serbiska myndigheterna i provinsen.
          </note>
          <note>
            Kosovoalbanerna menar sig inte tillhöra den nya jugoslaviska
            förbundsrepublik som utropades den
          </note>
          <note>
            27 april. I stället har man vidhållit sitt krav på att
          </note>
          <note>
            Kosovo blir en fri och oberoende stat. Den 24 maj genomförde
            kosovoalbanerna presidentval. Trots skrämseltaktik veckorna innan
            valen och synlig närvaro av tungt beväpnad polis och militär samt
            sporadiska arresteringar under valdagen lyckades det inte för
            Serbien att förhindra valen som genomfördes i god ordning.
          </note>
          <note>
            De djupt liggande motsättningarna i Kosovo-frågan utgör ett ytterligare
            hot mot fred och stabilitet i det gamla Jugoslavien och på Balkan.
            En lösning av motsättningarna måste komma till stånd på fredlig
            väg. Det är regeringens avsikt att, bilateralt och multilateralt,
            med de medel som står oss till buds försöka bidraga till en sådan
            lösning. Våld måste fördömas och parterna, i det här fallet främst
            regeringen i Belgrad, måste bringas till insikt om att en bestående
            lösning av motsättningarna i Kosovo aldrig kan åstadkommas annat
            än på fredlig väg.
          </note>
          <note>
            En upptrappning av konflikten i Kosovo måste undvikas. ESK avser
            att genom missioner till provinsen försöka påverka MR-situationen
            och dämpa den militära kristemperaturen. Sverige medverkar genom
            ordförandeskap i den konsultativa kommittén inom CPC i Wien och
            ramen för ESK:s ledningstrojka.
          </note>
          <note type="speaker">
            Anf. 257 KENT CARLSSON (s):
          </note>
          <note>
            Herr talman! Det svar som utrikesministern har lämnat vill jag
            tacka för. Politiskt är det tydligt hur den svenska regeringen
            ser på Kosovo och kosovoalbanernas rätt att själva bestämma över
            sitt område och på de brott mot mänskliga rättigheter som har
            skett i området och som sker dagligdags i
          </note>
          <note>
            Kosovo.
          </note>
          <note>
            Jag tror att det är viktigt, med tanke på att det ännu så länge
            inte har blivit någon militär konflikt i området, att man har
            en beredskap -- det hör samman med de tidigare frågorna som vi
            har diskuterat -- att sätta press på den serbiska regeringen för
            att till vissa delar isolera Serbien ekonomiskt och på det sättet
            få fram en vilja hos den serbiska regeringen att lyssna på omvärlden,
            att respektera mänskliga rättigheter, att inte stövla in i regioner
            eller andra nationer när det passar dem och att inte använda våld.
          </note>
          <note>
            Nu finns det tydliga belägg för från helgens val, där man valt
            en ny president och ett nytt parlament, att
          </note>
          <note>
            Kosovo vill bli en självständig nation. Det är klart att det
            kan leda till reaktioner från Belgrad och
          </note>
          <note>
            Serbien.
          </note>
          <note>
            Jag vill då fråga utrikesministern: Finns det en beredskap att
            agera exempelvis i FN, via säkerhetsrådet, för att få till stånd
            sanktioner som också inbegriper situationen i Kosovo, alltså både
            för att hävda de mänskliga rättigheterna och för att hindra Serbien
            från att utan omvärldens tryck och fördömande kunna gå in och
            försöka undanröja det valresultat som kom till i helgen?
          </note>
          <note>
            Det är bra att regeringen säger att den vill agera bilateralt
            och multilateralt, och det är bra att ESK
          </note>
          <note>
            skickar en delegation. Men finns det mera konkreta uppgifter
            om vad regeringen tänker sig göra framöver för att trycka på den
            serbiska regeringen, så att det inte blir något våld eller någon
            inmarsch i
          </note>
          <note>
            Kosovo?
          </note>
          <note>
            Anf. 258 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Det är min alldeles bestämda uppfattning att den
            sanktionspolitik som nu kommer till stånd mot Serbien är en mycket
            viktig markering. Den är också en viktig markering vad gäller
            kosovoalbanernas rättigheter, därför att det internationella samfundet
            uppställer som ett kriterium för en normalisering av förbindelserna
            gentemot Serbien och Montenegro att det måste finnas en klart
            uttalad vilja av respekt för minoriteternas rättigheter.
          </note>
          <note>
            Detta är ett villkor som finns med bland de krav som ställs av
            det internationella samfundet. Det tycker jag att vi här i Sverige
            har anledning att se som något mycket konstruktivt i den här frågan.
          </note>
          <note>
            Sedan vill jag också nämna att ESK nu agerar mycket aktivt. Det
            råkar vara så att vi har en svensk som ordörande i CPC-kommittén
            i Wien. Vi har arbetat med den här frågan under dagen i utrikesdepartementet.
            Avsikten är att det skall avgå en mission till Kosovo inom ramen
            för ESK.
          </note>
          <note>
            Kommer denna till stånd, tror jag att det också kommer att bli
            en markering inför serberna och ett stöd för albanernas rättigheter.
          </note>
          <note type="speaker">
            Anf. 259 KENT CARLSSON (s):
          </note>
          <note>
            Herr talman! Jag är överens med utrikesministern i de flesta
            delarna här och tycker att Sverige gör bra saker. Framför allt
            att man får ner en delegation från ESK är alldeles utmärkt.
          </note>
          <note>
            Men det handlar givetvis också om att sätta en allmän press på
            Serbien. Det var därför jag ställde frågan om det i de sanktionsförberedelser
            som nu görs i Sverige och som också diskuteras inom ramen för
            FN finns en koppling till situationen i Kosovo.
          </note>
          <note>
            Anf. 260 Utrikesminister MARGARETHA
          </note>
          <note type="speaker">
            AF UGGLAS (m):
          </note>
          <note>
            Herr talman! Mitt svar på den frågan är ja.
          </note>
          <note>
            Överläggningen var härmed avslutad.
          </note>
          <note>
            48 § Svar på fråga 1991/92:731 om skyddsanordningar på tak
          </note>
          <note>
            Anf. 261 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Rune Evensson har frågat mig om vilka åtgärder regeringen
            ämnar vidta för att efterkomma riksdagens begäran om en bättre
            ordning för efterlevnaden av reglerna om skyddsanordningar på
            tak och när regeringen avser tillställa riksdagen en proposition
            i frågan.
          </note>
          <note>
            Jag avser föreslå regeringen att ge boverket i uppdrag att informera
            berörda parter om gällande regler och om byggnadsnämndernas skyldighet
            att kontrollera reglernas efterlevnad.
          </note>
          <note>
            Jag har dock inte för avsikt att föreslå regeringen att riksdagen
            tillställs någon proposition i ärendet.
          </note>
          <note type="speaker">
            Anf. 262 RUNE EVENSSON (s):
          </note>
          <note>
            Herr talman! Orsaken till min fråga är att många äldre fastigheter
            i dag har bristfällig eller ingen taksäkerhetsutrustning alls.
            Dessa tak är flera yrkesgruppers arbetsplats.
          </note>
          <note>
            I oktober 1989 gavs regeringen i uppdrag att informera kommuner
            och fastighetsägare om deras skyldigheter att se till att skyddsanordningar
            på tak kommer till stånd enligt det beslut som fattades
          </note>
          <note>
            1985 men som inte har slagit igenom i verkligheten ute i kommunerna.
            Lagar kan vara aldrig så bra, men om de inte följs är de ändå
            verkningslösa.
          </note>
          <note>
            Regeringen gav boverket i uppdrag att vidta åtgärder för information,
            för bättre kontroll och för att undersöka och belysa förutsättningarna
            för upprustning av skydd på tak. Detta skulle gälla befintliga
            byggnader. Boverket kom med rapporter både i mars 1991 och i maj
            1991.
          </note>
          <note>
            Sedan blev det regeringsskifte, och då tillställdes boverket
            ytterligare frågor om vad det kommer att kosta med kontroll, med
            upprustning och med informationsinsatser. Då undrar jag: Vill
            man räkna efter vad exempelvis ett plåtslagarliv är värt, innan
            man vidtar åtgärder?
          </note>
          <note>
            Svaret visar på en betydligt lägre ambitionsnivå än vad den förra
            regeringen hade, och jag beklagar detta för takarbetarnas skull.
            En av de yrkesgrupper som jobbar på tak är plåtslagare, och den
            gruppen visar en förhöjd dödlighet i fallolyckor.
          </note>
          <note>
            Inom många områden arbetas det för att minska olycksfallsriskerna,
            och takarbetarna får inte undantas. Därför tycker jag att Per
            Westerberg visar ointresse för dessa frågor. Det gäller flera
            yrkesgruppers dagliga arbetsmiljö. Det är yrkesgrupper som inte
            klagar och gnäller i onödan, men de har samma rätt som andra i
            samhället att kräva en bra arbetsmiljö.
          </note>
          <note>
            Jag vet att näringsministern är mycket ute och reser och gör
            studiebesök. Jag rekommenderar näringsministern att vid något
            tillfälle göra ett besök på en plåtslagares arbetsplats på ett
            hustak här i Stockholm, kanske på 20 meters höjd, efter en snöig
            natt. Det är nämligen plåtslagarna som får sköta om snöskottningen
            på fastigheterna. Det är verkligheten för dem.
          </note>
          <note>
            Jag skulle vilja fråga till slut: Blir det ingen besiktning av
            tak som boverket hade föreslagit?
          </note>
          <note>
            Och hur skall skyddsanordningarna nu kontrolleras?
          </note>
          <note>
            Anf. 263 Näringsminister Per Westerberg
          </note>
          <note>
            (m):
          </note>
          <note>
            Herr talman! När det gäller ambitionsnivån hos den gamla och
            den nya regeringen vill jag säga att det framgår även av Rune
            Evenssons inlägg här att den gamla regeringen väntade i två år
            med att i praktiken inte göra någonting. Vi kommer nu igen, så
            fort vi har kunnat sätta oss in i och prioritera frågorna, med
            att informera så att vi verkligen får efterlevnad av de föreskrifter
            som redan finns.
          </note>
          <note>
            Jag vill även påminna om att det redan nu finns en retroaktiv
            lagstiftning. 1960 års regler för skyddsanordningar på tak skall
            alla fastigheter kunna leva upp till. Jag vill även hänvisa till
            arbetarskyddsstyrelsens kungörelse om takarbete, där det klart
            sägs ut i 3 §, första stycket, att arbete inte får utföras utan
            att betryggande åtgärder har vidtagits för att förhindra nedstörtning
            och genomtrampning. Särskild omsorg skall ägnas behovet av skyddsåtgärder
            på branta tak.
          </note>
          <note>
            Herr talman! Jag anser att vi först skall informera om gällande
            regler och försöka se till att dessa efterlevs på ett bra sätt,
            innan det finns anledning att göra någonting annat.
          </note>
          <note type="speaker">
            Anf. 264 RUNE EVENSSON (s):
          </note>
          <note>
            Herr talman! Nu tog det för den gamla regeringen inte två år,
            som Per Westerberg säger. Ett år efter det att riksdagen hade
            fattat sitt beslut fick boverket uppdraget. Boverket har slutfört
            sitt uppdrag i januari månad, och ännu har ingenting hänt från
            regeringens sida. Det är detta som har föranlett mig att ställa
            den här frågan.
          </note>
          <note>
            Det är en styrka, tycker jag, att arbetsgivare och fackförening
            är överens. Plåtslagarnas riksförbund och Bleck &amp; plåt har tillsammans
            slagits för en bättre arbetsmiljö. De driver denna fråga hårt,
            och jag tycker att det är rimliga krav de ställer. Man måste ju
            kunna förflytta sig på taken via bryggor, stegar och annat och
            ha möjlighet att fästa en livlina. Det går inte på tak i dag,
            så som de ser ut.
          </note>
          <note>
            Bland de 20 vanligaste orsakerna till olycksfall 1990
          </note>
          <note>
            uppvisade arbete på yttertak de högsta medeltalet i antalet sjukdagar.
            Det är allvarligt, och det gör frågan ännu mer angelägen, tycker
            jag.
          </note>
          <note>
            Som jag sade förut, tycker jag att intresset verkar ha svalnat
            efter regeringsskiftet, och jag beklagar detta. Det blev tydligen
            för dyrt att vidta de åtgärder som boverket föreslog.
          </note>
          <note>
            Anf. 265 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Först vill jag rätta Rune Evensson.
          </note>
          <note>
            Vad riksdagen belutade 1989/90 enligt bostadsutskottets betänkande
            nr 3 var att man skulle sprida information om gällande regler
            och kontrollera reglernas efterlevnad. Det var de två saker som
            riksdagen begärde av regeringen.
          </note>
          <note>
            Det hade den gamla regeringen inte kraft att genomföra. Vi går
            nu till verket och begär att få ut informationen och att det verkligen
            blir en kontroll av att gällande regler efterlevs.
          </note>
          <note>
            Jag vill ånyo påpeka att arbetarskyddsstyrelsens regler är klara
            och entydiga. Det finns vettiga regler som klarar säkerheten på
            taken.
          </note>
          <note type="speaker">
            Anf. 266 RUNE EVENSSON (s):
          </note>
          <note>
            Herr talman! Jag håller med om det sista Per
          </note>
          <note>
            Westerberg sade. Det är därför jag ställer frågan, och det är
            därför som motionen har behandlats i bostadsutskottet. De regler
            som finns i arbetarskyddsstyrelsens kungörelse efterlevs inte.
          </note>
          <note>
            Det är därför vi vill ha en besiktning av taken, så att takarbetarna
            kan få en ordentlig arbetsmiljö.
          </note>
          <note>
            Efter bostadsutskottets beslut i frågan, gick den tidigare regeringen
            längre än vad bostadsutskottet begärde. Den nya regeringen går
            inte lika långt.
          </note>
          <note>
            Anf. 267 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Vi går så långt som riksdagen har beställt. Sedan
            kan frågor ställas till boverket om vad som kan göras ytterligare
            i dessa avseenden. Vi fullföljer riksdagens intentioner såsom
            de framkommer i bostadsutskottets betänkanden. Vi noterar att
            det finns en skyldighet för arbetsgivarna att i enlighet med arbetarskyddsstyrelsens
            regler tillse att säkerheten på taken är tillfredsställande.
          </note>
          <note>
            Det är dessa gällande regler som skall tillämpas.
          </note>
          <note>
            Dessa regler skall i första hand efterlevas för att få en acceptabel
            säkerhet.
          </note>
          <note type="speaker">
            Anf. 268 RUNE EVENSSON (s):
          </note>
          <note>
            Herr talman! Jag konstaterar att det tydligen blir som jag tidigare
            sade, nämligen för dyrt. Nu har man gått ifrån de intentioner
            som den gamla regeringen hade och som boverket hade fått i uppdrag
            att följa.
          </note>
          <note>
            Anf. 269 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Vi tycker att det skall gå ut information om gällande
            regler så att de kan efterlevas. Om detta går att genomföra, får
            vi en icke oväsentlig förstärkning av skyddet på taken.
          </note>
          <note>
            Jag noterar ånyo att arbetarskyddsstyrelsens föreskrifter är
            påtagliga och att det knappast går att gå runt dem. Därmed går
            det att uppnå, utan alltför mycket byråkrati, en rimlig säkerhet
            på taken. Jag tycker att vi skall pröva detta först.
          </note>
          <note>
            Överläggningen var härmed avslutad.
          </note>
          <note>
            49 § Svar på fråga 1991/92:735 om selektiv marknadsföring
          </note>
          <note>
            Anf. 270 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Sten Söderberg har frågat mig om regeringen kommer
            att skriva in i den nya konkurrenslagen att ''selektiv marknadsföring
            endast får användas när leverantören kan bevisa för konkurrensverket
            att denna selektiva marknadsföring är till konsumentens fördel.''
          </note>
          <note>
            Ett selektivt försäljningssystem kan vara negativt för konsumenterna
            och från konkurrenssynpunkt om priskonkurrensen undanröjs, men
            positivt om det leder till större effektivitet i distributionsprocessen.
            I lagstiftningshänseende gäller det här att finna en lämplig avvägning
            mellan vad som är skadligt och ad som är nyttigt för konsumenterna.
          </note>
          <note>
            Regeringen avser att inom kort inhämta lagrådets yttrande över
            ett förslag till en ny konkurrenslag.
          </note>
          <note>
            Lagrådsremissen kommer troligen inte att innehålla några uttryckliga
            formuleringar av det slag som frågeställaren efterlyser. Förslaget
            kommer emellertid bland mycket annat att innebära att konkurrensmyndigheten
            kan ingripa mot sådana inslag i selektiva försäljningssystem som
            är negativa från konkurrenssynpunkt. Jag är övertygad om att regeringens
            förslag till en ny konkurrenslag i allmänhet kommer att stärka
            priskonkurrensen till konsumenternas fördel.
          </note>
          <note>
            Jag vill i övrigt inte nu gå närmare in på detaljer i förslaget.
          </note>
          <note>
            Anf. 271 STEN SÖDERBERG (-):
          </note>
          <note>
            Herr talman! Jag tackar statsrådet för svaret.
          </note>
          <note>
            Såsom företrädare för liberala partiet i Sverige vill jag peka
            på att den selektiva marknadsföringen används för att förhindra
            konkurrens och för att höja priserna.
          </note>
          <note>
            Den selektiva marknadsföringen missbrukas i dag.
          </note>
          <note>
            Konsumenterna har nackdel av detta förfarande.
          </note>
          <note>
            Vi vill således få en ändring till stånd. Jag skulle vilja få
            besked om statsrådet har möjlighet att ta upp denna fråga innan
            lagrådsremissen läggs fram.
          </note>
          <note>
            Anf. 272 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Det är hela regeringen som lägger fram en lagrådsremiss.
            Jag har i mitt svar redan sagt att ett selektivt försäljningssystem
            som är från konkurrenssynpunkt negativt för konsumenterna bör
            undanröjas. Vi försöker självfallet uppnå sådana resultat att
            konkurrensen blir till fromma för konsumenterna. Det är vad hela
            lagstiftningsarbetet syftar till.
          </note>
          <note>
            Anf. 273 STEN SÖDERBERG (-):
          </note>
          <note>
            Herr talman! Det är alldeles utmärkt att åtgärder vidtas till
            fromma för konsumenterna. Men det finns också ett annat problem.
            Det råder problem med konkurrens mellan företag. Vissa företag
            missgynnas. Det här är en angelägen fråga för regeringen -- en
            regering som emellanåt kämpar för en fri marknadsföring. Det är
            viktigt att frågan beaktas.
          </note>
          <note>
            Anf. 274 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Vi ser i första hand till konsumenterna. Den typ
            av negativ begränsning av konkurrensen vi framför allt vill komma
            åt via arbetet med konkurrenslagstiftningen, är när enskilda företag
            missgynnas så att det blir till nackdel för konsumenterna.
          </note>
          <note>
            Överläggningen var härmed avslutad.
          </note>
          <note>
            50 § Svar på fråga 1991/92:792 om den tredje reaktorn i Ringhalsverket
          </note>
          <note>
            Anf. 275 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Lennart Daléus har frågat mig om jag avser att vidta
            några åtgärder för att få en ändring av beslutet i Vattenfall
            AB:s styrelse att investera ca 1,3 miljarder kronor i Ringhalsverket.
          </note>
          <note>
            Investeringen avser byte av ånggenerator i
          </note>
          <note>
            Ringhals block 3.
          </note>
          <note>
            Vattenfall ombildades vid årsskiftet till aktiebolag.
          </note>
          <note>
            Vattenfall AB skall -- i avvaktan på en privatisering -- kunna
            utvecklas och verka på samma villkor som andra aktiebolag. Det
            är en uppgift för bolagets styrelse att utforma mål och strategier
            för Vattenfall AB:s verksamhet. I
          </note>
          <note>
            styrelsens ansvar för verksamheten ingår att besluta om bl.a.
            de investeringar som företaget skall göra.
          </note>
          <note>
            Enligt vad jag har erfarit har styrelsen efter en samlad bedömning
            funnit att ånggeneratorbytet är en för företaget lönsam och produktiv
            investering, även med hänsyn tagen till att kärnkraften skall
            vara avvecklad senast år 2010.
          </note>
          <note>
            Jag har således ingen anledning att vidta några särskilda åtgärder
            i denna fråga.
          </note>
          <note type="speaker">
            Anf. 276 LENNART DALÉUS (c):
          </note>
          <note>
            Herr talman! Jag tackar näringsministern för svaret.
          </note>
          <note>
            Jag förstår mycket väl den sista meningen, dvs. att
          </note>
          <note>
            Vattenfall nu är bolagiserat och att ansvaret därmed delvis faller
            bort.
          </note>
          <note>
            Men det finns ett annat problem, nämligen att
          </note>
          <note>
            Ringhals 3 är en skruttig och dålig reaktor. De allra senaste
            dagarna har det framkommit att det finns sprickor som man inte
            vet hur de skall åtgärdas, och man får vänta med att köra i gång
            reaktorn på det sätt som var tänkt.
          </note>
          <note>
            När det gäller ekonomin är det uppenbart att en lönsamhet för
            Ringhals 3, efter ett byte, bygger på att man fortsättningsvis
            slipper ta det riskansvar som man tidigare har sluppit undan med
            hjälp av den undantagslagstiftning som finns också i
          </note>
          <note>
            Sverige. Men det bygger också på att regeringen senare skall
            ge tillstånd till en effekthöjning i
          </note>
          <note>
            Ringhals 3. Det är ett beslut som på intet sätt ännu är fattat.
            Det beslutet skall fattas via miljödepartementet och regeringen.
            Det här är alltså en osäker faktor för Vattenfall att spela med.
          </note>
          <note>
            Beslutet bygger uppenbarligen på att kärnkraftsavvecklingen inte
            skall påbörjas före år
          </note>
          <note>
            2010. Näringsministern sade också i sitt svar att
          </note>
          <note>
            Vattenfall har bedömt detta som lönsamt, även med hänsyn tagen
            till att kärnkraften skall vara avvecklad senast år 2010. Ja,
            det må vara. Den intressanta frågan är när Ringhals 3 skall stängas
            av.
          </note>
          <note>
            Vi talar här om en företagsekonomisk bedömning.
          </note>
          <note>
            Då är inte kärnkraften som sådan intressant, utan i det här fallet
            Ringhals 3.
          </note>
          <note>
            Jag förstår det argument som näringsministern anför för att egentligen
            inte ta ställning i frågan.
          </note>
          <note>
            Saknar näringsministern, som företrädare för ägaren staten, helt
            möjlighet att agera när han ser ett helt vansinnigt ekonomiskt
            beslut fattas i
          </note>
          <note>
            Vattenfall? Har inte näringsministern en åsikt i den ekonomiska
            frågan?
          </note>
          <note>
            Anf. 277 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Det finns särskilda myndigheter som skall se till
            att gällande lagar och föreskrifter följs när det gäller säkerheten
            i Ringhals 3 och övriga reaktorer.
          </note>
          <note>
            När det gäller de företagsekonomiska bedömningarna finns det
            en styrelse -- precis som i alla andra aktiebolag. I praktiken
            har ägaren, mellan bolagsstämmorna, avträtt förvaltningen av aktiebolaget
            till styrelsen. I styrelsen görs de företagsekonomiska bedömningarna
            och kalkylerna, och de diskussioner förs som anses erforderliga
            med utgångspunkt i kraven i aktiebolagslagen. Därmed har man företagets
            bästa för ögonen.
          </note>
          <note>
            Med den insyn och det informationsmaterial jag har fått, har
            jag ingen anledning att göra någon annan bedömning än vad Vattenfall
            AB har gjort. Jag har inte heller för avsikt att utlysa någon
            extra bolagsstämma e.d.
          </note>
          <note type="speaker">
            Anf. 278 LENNART DALÉUS (c):
          </note>
          <note>
            Herr talman! Jag har respekt för argumentet att det finns en
            styrelse i bolag. Nu har staten som ägare dess bättre, genom finans-
            och näringsministrarnas försorg, agerat när stora privata företag,
            vare sig det har gällt banker eller i andra sammanhang, har gjort
            ekonomiska vansinnigheter. Staten har ändå trätt in och agerat
            när man har sett att något grundläggande inte fungerar.
          </note>
          <note>
            Säkerhetsaspekterna påverkar de ekonomiska bedömningarna. När
            det gäller kärnkraften är dessa frågor intimt sammankopplade.
            Det kan ändå vara intressant att höra näringsministerns kompetenta
            ekonomiska bedömning. Om detta investeringsbeslut förutsätter
            en effekthöjning, som vi inte vet något om, och att reaktorn får
            knalla och gå bäst den kan fram till år 2010, och kärnkraften
            även fortsättningsvis slipper bära sin riskkostnader, är då denna
            investering rimlig?
          </note>
          <note>
            Anf. 279 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Det är just den typen av investeringar som icke
            lämpar sig för företagsekonomiska debatter i enskilda frågor i
            kammaren. De lämpar sig icke för detta vare sig det gäller pappersmaskiner,
            investeringar i smältverk eller annat. Vi driver de statliga företagen
            på exakt samma villkor som gäller för de privata företagen.
          </note>
          <note>
            Jag har ingen anledning att förmoda att de argument, kalkyler
            och synpunkter Lennart Daléus hänvisar till inte har beaktats.
            En av hans partikamrater är dessutom en aktiv medlem i styrelsen
            för Vattenfall och har haft möjlighet att utveckla sina synpunkter
            och påpeka eventuella brister i kalkylerna. Trots detta har styrelsen
            samfällt kommit fram till att det här beslutet är riktigt ur Vattenfalls
            synvikel.
          </note>
          <note type="speaker">
            Anf. 280 LENNART DALÉUS (c):
          </note>
          <note>
            Herr talman! Med hänsyn till min partikollegas agerande i styrelsen
            var det kanske att ta i att säga att styrelsen samfällt kommit
            fram till detta. Han har mycket riktigt utnyttjat de möjligheter
            han där har att framföra sina åsikter.
          </note>
          <note>
            Kärnkraften tenderar att vara publik. Det är en fråga som, milt
            uttryckt, inte har undandragit sig offentlig debatt -- vare sig
            det har gällt privatägda kärnkraftsföretag eller de hittills statligt
            ägda. I
          </note>
          <note>
            själva verket var klausulen om vem som skulle äga eller inte
            äga en av grundbultarna i linje 2:s existens. Det här har aldrig
            hindrat oss att offentligt diskutera de ekonomiska och därmed
            sammankopplade säkerhetsmässiga grundvalarna för kärnkraftens
            existens, vare sig det är fråga om något som är privatägt eller
            ej.
          </note>
          <note>
            Det vore ändå intressant om näringsministern åtminstone kunde
            säga att han, som företrädare för ägaren, tänker se över siffrorna
            och se om det har skett en rimlig bedömning av en partisk styrelse
            i
          </note>
          <note>
            Vattenfall.
          </note>
          <note>
            Anf. 281 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Det är korrekt att Ivar Franzén inte inbegreps då
            jag använde ordet samfällt. Men i övrigt har styrelsen samfällt
            gjort denna bedömning och ansett att investeringen har varit korrekt.
          </note>
          <note>
            Jag har tagit del av de grundläggande kalkylerna, och jag har
            ingen anledning att betvivla styrelsens bedömning. Jag anser det
            inte lämpligt att i kammaren föra en diskussion om det ena eller
            andra är korrekt i enskilda investeringsbeslut --
          </note>
          <note>
            oavsett om det gäller en ångturbin, ett smältverk eller ett pappersbruk.
            Det är frågor som vi har överlåtit till förvaltningen i aktiebolagen.
            Om vi sedan finner att de har fattat felaktiga beslut, må vi utkräva
            ansvar av styrelsen. Jag har förtroende för styrelsen i Vattenfall
            AB.
          </note>
          <note type="speaker">
            Anf. 282 LENNART DALÉUS (c):
          </note>
          <note>
            Herr talman! Från tid till annan händer det att vi diskuterar
            enskilda investeringar i kammaren. Det går att ta fram många exempel
            på enskilda investeringar av stor betydelse för Sverige. Det här
            en sådan enskild investering av stor betydelse för
          </note>
          <note>
            Sverige.
          </note>
          <note>
            Näringsministern vet att det inte är någon hemlighet att Vattenfall
            inte har varit ett företag som har varit benäget att dra sig för
            förluster.
          </note>
          <note>
            Vattenfall är inte ett vinstradikalt företag. Av tradition har
            Vattenfall funnits i ett system där man inte från den tidigare
            ägaren har känt kravet på en hög avkastning. Det är självklart
            att den traditionen, attityden och kulturen lever kvar i
          </note>
          <note>
            Vattenfall även efter en bolagisering.
          </note>
          <note>
            Det skulle vara ett dåligt resultat om vi i kammaren om några
            år kan konstatera att denna investering visar sig vara så felaktig.
            Jag tycker att det är riktigt att näringsministern skall ingripa
            tidigare. Då sparar skattebetalarna i det långa loppet pengar.
          </note>
          <note>
            Anf. 283 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Jag tror att den grundläggande erfarenheten för
            många av kammarens ledamöter, som har suttit med under ett antal
            sådana här debatter, är att riksdagen icke skall blanda sig i
            enskilda beslut. Jag är fullt medveten om att det har varit ett
            stort antal frågedebatter. Slutresultatet är att statligt ägda
            företag skall skötas på exakt samma sätt som motsvarande privata.
            Vi gör ingen prövning av privata företags enskilda investeringar.
          </note>
          <note>
            Vi gör det i allmänhet icke när det gäller statliga företag.
          </note>
          <note>
            Jag kan försäkra Lennart Daléus att vi har ställt upp mycket
            höga lönsamhetskrav för Vattenfall av förklarliga skäl -- vi önskar
            privatisera Vattenfall och vill få bra betalt, och vi vill därför
            ha en god avkastning i företaget.
          </note>
          <note type="speaker">
            Anf. 284 ANDRE VICE TALMANNEN:
          </note>
          <note>
            Jag föreslår ytterligare ett inlägg vardera.
          </note>
          <note type="speaker">
            Anf. 285 LENNART DALÉUS (c):
          </note>
          <note>
            Herr talman! Jag känner till att vi vill privatisera
          </note>
          <note>
            Vattenfall. Det är en sund inställning. Men det hindrar inte
            att jag blir litet bekymrad över att näringsministern, om uttrycket
            tillåts, gömmer sig bakom resonemanget om vad man formellt kan
            ta upp här i kammaren eller vad man formellt kan göra som ägare.
          </note>
          <note>
            Jag hade sett fram emot en spännande redovisning av hur man på
            näringsdepartementet grundligt hade studerat denna gigantiska
            investering, även i det bolagiserade Vattenfall, och att få veta
            om man på departementet hade gjort samma bedömning som den kärnkraftsvänliga,
            tidigare inte så vinstbenägna styrelsen för Vattenfall. Jag hade
            sett fram emot att få höra näringsministerns egen bedömning när
            det gäller den enskilda investeringen.
          </note>
          <note>
            Anf. 286 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Jag är ledsen att jag gör Lennart
          </note>
          <note>
            Daléus besviken. Jag tror att debatten vinner på att enskilda
            investeringsbeslut fattas och lönsamhetsbedömningar görs i resp.
            bolag. Vi har funnit att det är där beslut skall fattas. Vi skall
            inte sticka under stol med att vi får en betydligt mer professionell
            ekonomisk bedömning i styrelserna.
          </note>
          <note>
            Sedan står det riksdagen fritt att föra även denna typ av kammardebatter,
            om man så önskar.
          </note>
          <note>
            Överläggningen var härmed avslutad.
          </note>
          <note>
            51 § Svar på fråga 1991/92:831 om kompetensutvecklingen av industrianställda
          </note>
          <note>
            Anf. 287 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Sten Östlund har frågat mig vilka åtgärder jag tänker
            vidta för att stärka kompetensutvecklingen av de anställda inom
            industrin.
          </note>
          <note>
            Jag konstaterar att arbetsmarknadsutskottet i sitt betänkande
            1991/92:AU11 har behandlat bl.a.
          </note>
          <note>
            frågan om bidrag även för lönekostnader vid kompetensutveckling
            av anställda inom tillverkningsindustrin. Utskottet erinrar om
            att regeringen i kompletteringspropositionen föreslår att denna
            försöksverksamhet -- i syfte att motverka uppsägningar -- bör
            bedrivas även nästa budgetår.
          </note>
          <note>
            Regeringen anser att verksamheten med hänsyn till det statsfinansiella
            läget bör bedrivas inom ramen för de medel som redan beräknats
            för utbildning i företag. Arbetsmarknadsstyrelsen har inom sina
            medelsramar möjlighet att, där man så finner nödvändigt, lämna
            bidrag till såväl utbildningskostnader som lönekostnader vid utbildning
            av anställda inom tillverkningsindustrin.
          </note>
          <note>
            Arbetsmarknadsutskottet har anslutit sig till denna uppfattning.
          </note>
          <note>
            Svaret på Sten Östlunds fråga är alltså att regeringen har gett
            arbetsmarknadsstyrelsen i uppdrag att genomföra kompetensutveckling
            av industrianställda. Detta bedöms vara en bra lösning i syfte
            att motverka uppsägningar.
          </note>
          <note type="speaker">
            Anf. 288 STEN ÖSTLUND (s):
          </note>
          <note>
            Herr talman! Jag ber att få tacka näringministern för svaret.
            Jag är emellertid litet bekymrad över att näringsministern delvis
            har missuppfattat min fråga. Jag är också litet bekymrad därför
            att jag tycker att en näringsminister i dessa dagar borde haja
            till direkt när han får en fråga om kompetensutvecklingen i näringslivet.
          </note>
          <note>
            Den verksamhet näringsministern tar upp i sitt svar, utbildningen
            vid företag, var en form av utbildning som vi införde för att
            undvika och motverka uppsägningar. Regeringen ville egentligen
            dra in denna verksamhet i budgetpropositionen. Dess bättre kom
            regeringen tillbaka i kompletteringspropositionen och vill nu
            fortsätta med denna verksamhet. Det har vi tacksamt noterat.
          </note>
          <note>
            Men vi hade föreslagit att man därutöver skulle uppdra åt regeringen
            att med kompetensutredningens förslag i botten utarbeta ett program
            för satsning på utbildning och andra kompetenshöjande åtgärder.
            Man skulle också göra inventeringar av de anställdas utbildnings-
            och kompetensbehov. Enligt vår mening är detta uppgifter som är
            viktiga för samhället att stödja. Vi föreslog en tvåårig försöksverksamhet
            och avsatte pengar till detta. Det förslaget har arbetsmarknadsutskottet
            avslagit vid behandlingen av vår motion. Vi tycker att det är
            illa. Som näringsministern vet finns det all anledning att ägna
            stor uppmärksamhet åt kompetensen i näringslivet och i synnerhet
            i industrin.
          </note>
          <note>
            Anf. 289 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Vi är ense om att den kompetensutveckling vi båda
            har berört, och som har godkänts av arbetsmarknadsutskottet, är
            bra inte minst för att minska friställningar inom näringslivet.
            Regeringen anser att ansvaret för andra kompetenshöjande åtgärder
            för att stärka industrins konkurrenskraft vilar i första hand
            på industrin och näringslivet. Vi skall försöka åstadkomma detta
            genom att skapa ett generellt sett avsevärt bättre näringsklimat
            och därmed konkurrenskraft för svenskt näringsliv. Sedan må man
            inom industrin själv avgöra hur man bäst stärker kompetensen och
            konkurrenskraften.
          </note>
          <note type="speaker">
            Anf. 290 STEN ÖSTLUND (s):
          </note>
          <note>
            Herr talman! Jag hade nästan väntat mig det svaret av näringsministern.
            Jag tycker att det är litet tråkigt att notera att man även i
            detta fall från regeringens sida hänvisar till gynnsamma villkor
            för näringslivet. Sådana villkor skall vi naturligtvis ha i landet.
            Det motsätter vi socialdemokrater oss inte.
          </note>
          <note>
            Näringministern menar att det är marknadskrafterna som skall
            svara för att denna kompetensutveckling kommer till stånd i företagen.
            Vi vet att det inte kommer att ske någon kompetensutveckling för
            stora grupper av anställda. Det gäller särskilt kollektivanställda.
            Det kan vi se, om vi studerar hur personalutbildning fördelas
            i företag. Om vi skall uppnå en bra kompetens hos de anställda
            ute i svenska företag måste samhället stödja denna utbildning.
          </note>
          <note>
            Anf. 291 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Två saker är mycket centrala för denna regering.
            Det gäller en omfattande satsning på höjning av kvaliteten i skolans
            utbildning och en betydande ökning av den akademiska utbildningen,
            som vi menar är central och viktig. Detta innefattar även en hel
            del insatser som kan ske i samband med de arbetsmarknadspolitiska
            åtgärderna. Vi anser att den kompetensutveckling som skall ske
            i företagen måste grundas på företagens egna behov.
          </note>
          <note>
            Den skall icke bestämmas via politiska beslut. Det är vad företagen
            anser vara riktiga och bra investeringar som skall gälla. Vi vet
            att det i många företag sker omfattande kompetensutveckling, i
            och med att det i allra högsta grad är till företagens bästa att
            de höjer kompetensen hos de anställda och därmed stärker sin konkurrenskraft.
          </note>
          <note type="speaker">
            Anf. 292 STEN ÖSTLUND (s):
          </note>
          <note>
            Herr talman! I många företag sker utbildning. Men i många företag
            sker inte den utbildning som borde ske. Det gäller framför allt
            den breddutbildning som borde finnas. Där skiljer våra uppfattningar
            sig. Vi vet, genom undersökningar av personalutbildning, att mer
            avancerad utbildning som företagen betalar i större utsträckning
            kommer redan högre utbildad personal till del. De sämre utbildade
            får däremot inte del av den utbildningen.
          </note>
          <note>
            De människorna måste också få tillgång till utbildning, om svensk
            industri skall klara den högteknologi som vi måste ha för att
            försvara det svenska välfärdssamhället.
          </note>
          <note>
            Vi kan naturligtvis föra en debatt om regeringens politik när
            det gäller den allmänna utbildningen.
          </note>
          <note>
            Jag vill bara hänvisa till att regeringen inte ville införa den
            treåriga yrkesutbildningen. Nu har man i sista stund kastat in
            en del pengar för att kunna köra i gång en del av den. Men det
            kanske vi skall ta en annan vacker vårkväll.
          </note>
          <note>
            Anf. 293 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Skillnaden mellan Sten Östlunds och min syn är att
            Sten Östlund egentligen vill att vi via politiska beslut skall
            gå in och tala om vilken utbildning och kompetenshöjning som skall
            ske i företagen. Jag anser i stället att vi skall stärka företagens
            konkurrenskraft, och därmed låta dem skapa förutsättningar att
            själva avgöra vilken typ av kompetenshöjning som är rimlig, riktig
            och lönsam för att stärka våra möjligheter att bibehålla och förbättra
            ett gott välfärdssamhälle i Sverige.
          </note>
          <note type="speaker">
            Anf. 294 STEN ÖSTLUND (s):
          </note>
          <note>
            Herr talman! Nej, vi vill inte i detalj precisera hur företagen
            skall klara utbildningen av sina anställda, åtminstone inte när
            det gäller mer avancerad utbildning.
          </note>
          <note>
            När det gäller grundutbildning, tycker vi nog att vi kan vara
            med och tala om att engelska, matematik och annat är viktigt för
            alla anställda som har låg sådan utbildning. Men när det gäller
            mer avancerad utbildning i företagen, anser vi att det är företagen
            och de anställda som tillsammans skall bestämma vilken utbildning
            de skall ha. För att utbildning skall kunna komma till stånd på
            ett bra sätt i alla företag, skall samhället kunna gå in och även
            stödja den, inte i allt, men i betydande delar.
          </note>
          <note>
            Anf. 295 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Det kvarstår ändå att Sten Östlund vill göra en
            politisk prioritering och en politisk styrning som innebär att
            man i alla företag skall göra en form av kompetensökning, oavsett
            om den är lönsam att genomföra och oavsett om företaget är i behov
            av den som sådan.
          </note>
          <note>
            Vi gör den bedömningen att vi är i det utsatta läget att företagen
            själva, genom att få bättre konkurrenskraft och lägre skatter,
            skall kunna avgöra var deras bästa investeringar finns. Vi tror
            att det får den bästa effekten på satsade resurser och det största
            ansvarstagandet för den kompetensutveckling som alltid måste ske
            inom all industri, och även inom övrigt näringsliv.
          </note>
          <note type="speaker">
            Anf. 296 ANDRE VICE TALMANNEN:
          </note>
          <note>
            Jag föreslår ytterligare ett inlägg vardera.
          </note>
          <note type="speaker">
            Anf. 297 STEN ÖSTLUND (s):
          </note>
          <note>
            Herr talman! Här skiljer sig våra uppfattningar. Vi anser nämligen
            att utbildning, särskilt höjd kompetens bland de anställda, är
            bra för alla företag. Det kan vara väl värt att stödja. Vi vet
            också att denna utbildning inte kommer till stånd i många företag
            om inte de anställda kan påvisa att här finns det möjligheter
            för företaget att få stöd till den utbildning som också de anställda
            i företag som är på gränsen till nödlidande behöver.
          </note>
          <note>
            Anf. 298 Näringsminister PER
          </note>
          <note type="speaker">
            WESTERBERG (m):
          </note>
          <note>
            Herr talman! Här skiljer sig uppenbarligen vår uppfattning. Jag
            bedömer Sten Östlunds förslag som ett från skattebetalarnas synvinkel
            mycket kraftödande och dyrbart sätt att generellt satsa pengar
            i den riktningen. Vi tycker att utbildningen skall gå via den
            generella skolan. Den skall stärkas och få bättre kvalitet. Företagen
            skall vara ansvariga för den lönsamma och goda kompetensutveckling
            som företaget och dess anställda behöver för att företaget skall
            kunna utvecklas väl.
          </note>
          <note>
            Därutöver skall självfallet arbetsmarknadsstyrelsen vidta de
            åtgärder man anser nödvändiga och bra för att stärka kompetensen
            och därmed även sysselsättningen på svensk arbetsmarknad.
          </note>
          <note>
            Överläggningen var härmed avslutad.
          </note>
          <note>
            52 § Svar på fråga 1991/92:705 om användningen av intäkter från
            försäljning av statliga företag
          </note>
          <note>
            Anf. 299 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Georg Andersson har frågat mig för vilka ändamål
            regeringen avser att använda eventuella intäkter från försäljning
            av statligt ägda företag.
          </note>
          <note>
            Den ekonomiska verksamheten i staten redovisas över statsbudgeten
            i form av löpande utgifter och inkomster. Finansiella under- eller
            överskott i denna redovisning förändrar statsskulden och därmed
            ränteutgifterna. Ett minskat upplåningsbehov innebär att statens
            ränteutgifter hålls nere och att statsbudgeten långsiktigt förstärks.
          </note>
          <note>
            Regeringens program för försäljning av statligt ägda företag
            förstärker statsbudgeten. Detta innebär allmänt sett att angelägna
            långsiktiga satsningar på bl.a. investeringar i infrastruktur
            kan ges ett större utrymme inom ramen för statens samlade utgiftsåtaganden,
            jämfört med om inga utförsäljningar hade skett.
          </note>
          <note>
            Försäljningar av konkurrensutsatta och kommersiellt bärkraftiga
            statliga företag innebär, förutom positiva effekter för företagen
            och marknadens funktionssätt, att statens begränsade resurser
            i större utsträckning kan användas till de områden som är statens
            huvudansvar, t.ex. en väl fungerande och effektiv infrastruktur.
          </note>
          <note>
            Regering och riksdag har att under varje riksmöte med hänsyn
            till statens inkomstutveckling pröva och prioritera de samlade
            utgiftsåtagandena. Att i förväg specialdestinera vissa statliga
            inkomster till specifika utgiftsändamål är med hänsyn till detta
            inte aktuellt.
          </note>
          <note type="speaker">
            Anf. 300 GEORG ANDERSSON (s):
          </note>
          <note>
            Herr talman! Jag vill tacka för detta svar. Det innehåller formuleringar
            och ståndpunkter som i och för sig frestar till en diskussion
            om det kloka i att sälja kommersiellt bärkraftiga statliga företag,
            men min fråga gällde ju vad pengarna skall användas till. Den
            frågan är ställd mot bakgrund av de dubbla budskap som har kommit
            från regeringshåll.
          </note>
          <note>
            Å ena sidan har vi vid upprepade tillfällen hört kommunikationsministern
            försäkra att intäkterna från försäljningen av statliga företag
            skall användas för att finansiera infrastruktursatsningar. Å andra
            sidan har bl.a. statssekreteraren i finansdepartementet skrivit
            en uppmärksammad artikel där han menar att så alls icke bör ske,
            utan att pengarna bör användas för att minska statsskulden. När
            detta påtalades i en diskussion i kammaren som jag åhörde för
            någon månad sedan, försäkrade kommunikationsministern att denna
            artikel bara var uttryck för en enskild tjänstemans uppfattning.
          </note>
          <note>
            När jag därför i den stora boken från finansdepartementet läste
            att dessa intäkter kommer att minska behovet av upplåning och
            sänka ränteutgifterna och därmed långsiktigt förstärka statsbudgeten,
            uppfattade jag det så att det var statssekreteraren i finansdepartementet
            som satt inne med sanningen om regeringens avsikter med pengarna.
          </note>
          <note>
            Nu är det uppenbarligen så att det redan under de närmaste åren
            behövs väsentliga belopp för de infrastruktursatsningar som har
            inletts och där man har gjort utfästelser, inkl. storstadssatsningen.
            Jag uppskattar det till ca 16 miljarder kronor, utöver det som
            hittills har tagits in till statskassan.
          </note>
          <note>
            Nu undrar jag på vilken nivå man kan räkna med att investeringar
            på infrastrukturen kommer att ligga under de närmaste åren.
          </note>
          <note>
            Anf. 301 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Jag tror att Georg Andersson, som jag har uppfattat
            såsom ogillande av försäljningen av statliga företag, borde vara
            glad att man inte explicit krona för krona gör denna koppling.
            Då skulle det med stor sannolikhet bli nästan ingenting till infrastrukturinvesteringar.
          </note>
          <note>
            Sanningen är mycket enkel. Jag, liksom kommunikationsministern
            och jag hoppas också
          </note>
          <note>
            Georg Andersson, är väl medveten om behovet av långsiktigt verkningsfulla
            infrastrukturinvesteringar. Att inte ha en specialdestinering
            av pengarna krona för krona är till förmån för just den typen
            av satsningar. Då skulle risken finnas att vi, särskilt i dagens
            konjunkturläge, finge en alltför liten summa att hantera för nödvändiga
            investeringar.
          </note>
          <note>
            Däremot är det självfallet så att de intäkter från försäljning
            av statliga företag som kommer statsbudgeten till del i form av
            t.ex. nedskrivning av statsskulden, återbetalning av statsskulden,
            också ger ett finansiellt utrymme för att finansiera dessa långsiktiga
            investeringar. Hur man än vänder på detta fram och tillbaka innebär
            försäljning av statliga företag, som ger intäkter till staten,
            ökade möjligheter att finansiera långsiktigt viktiga och nödvändiga
            investeringar i infrastruktur. Vare sig man specialdestinerar
            eller inte, blir möjligheterna större.
          </note>
          <note>
            Skälet till att man inte gör denna koppling krona för krona är
            dels det olämpliga i att göra en sådan specialdestination, dels
            att man därmed skulle riskera att minska möjligheterna att få
            till stånd tillräckligt omfattande infrastrukturinvesteringar.
          </note>
          <note type="speaker">
            Anf. 302 GEORG ANDERSSON (s):
          </note>
          <note>
            Herr talman! Jag har ju umgåtts med finansministrar ett antal
            år. Jag känner igen resonemanget och avogheten mot specialdestinerade
            intäkter till vissa utgifter. Så det förvånar mig inte. Snarare
            har det då förvånat att kommunikationsministern vid så många tillfällen
            frejdigt har deklarerat att intäkterna från försäljning av statliga
            företag skulle gå till infrastrukturinvesteringar.
          </note>
          <note>
            Sedan gör finansministern mig litet konfunderad.
          </note>
          <note>
            Resonemanget leder mig hän till den uppfattningen, att finansministern
            räknar med att det inte blir så mycket pengar från dessa försäljningar
            under de närmaste åren.
          </note>
          <note>
            Finansministern säger här att det skulle bli en begränsad summa
            till dessa investeringar om man förfar på detta sätt, dvs. specialdestinerar
            pengarna. Är det rätt uppfattat?
          </note>
          <note>
            Anf. 303 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Sanningen är precis den som Georg
          </note>
          <note>
            Andersson har uppfattat, nämligen att vi avser att få bra betalt
            för de statliga företagen, och då bör man välja lämpliga tillfällen
            för försäljning.
          </note>
          <note>
            Vi har t.ex. under detta riksmöte anslagit litet drygt
          </note>
          <note>
            9--10 miljarder kronor för ytterligare investeringar i infrastruktur.
            Men som Georg Andersson säkert vet har intäkterna från försäljning
            av statliga företag varit blygsamma. De kommer att bli större,
            men jag tror uppriktigt sagt att behovet av investeringar i infrastruktur
            dels är tidsmässigt påträngande, dvs. att de behöver ske ganska
            omgående, dels är ganska stort.
          </note>
          <note>
            Även av detta skäl skulle det vara olämpligt och till förfång
            för investeringarnas genomförande om man mycket explicit gjorde
            denna koppling, vilket ibland har skett. Däremot är det alldeles
            självklart att kopplingen existerar i den meningen att varje förstärkning
            av statsbudgeten möjliggör ökade satsningar av långsiktigt tillväxtfrämjande
            natur.
          </note>
          <note type="speaker">
            Anf. 304 GEORG ANDERSSON (s):
          </note>
          <note>
            Herr talman! Jag tror att finansministern skall ta sig en titt
            på hur mycket regeringen nu faktiskt har satsat på infrastrukturinvesteringar.
            Jag utverkade
          </note>
          <note>
            10 miljarder, och det är de pengarna som ni fortsättningsvis
            rullar och flyttar mellan olika projekt.
          </note>
          <note>
            I den senaste kompletteringspropositionen har regeringen föreslagit
            att 2,2 miljarder skall anslås till förstärkt underhåll. Var de
            pengarna kommer ifrån vet jag inte. Möjligtvis är det de 2 miljarder
            man drar in från arbetslivsfonden. Det är snarare den summan som
            regeringen avsatt till extrainsats.
          </note>
          <note>
            Det om detta. Det har funnits väldigt många oklarheter, och många
            efterlyser sanningen om dessa miljarder.
          </note>
          <note>
            Vi behöver inte bråka om detta nu, men jag rekommenderar finansministern
            att tränga in i denna materia och fundera litet ytterligare över
            hur löftet om de 16 miljarderna nu skall infrias, så att man verkligen
            kan fullfölja utbyggnaden av
          </note>
          <note>
            Mälarbanan, Svealandsbanan, västkustbanan,
          </note>
          <note>
            E 6:an, E 3:an och E 4:an, vilka är de stora projekten.
          </note>
          <note>
            Anf. 305 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Om Georg Andersson vill tvista om några specifika
            investeringar i infrastruktur utgår jag från att han gör det med
            kommunikationsministern. Jag kan bara konstatera från finansministerns
            utgångspunkt, att ett stort antal av de projekt som Georg Andersson
            lämnade efter sig inte var finansierade när de förelåg. Det fanns
            planer på att genomföra dem, men det fanns ingen finansiering.
            Den har vi nu tagit fram inom denna regering.
          </note>
          <note>
            Det är angeläget att man för en sådan politik att man skapar
            finansiellt utrymme för den här typen av tillväxtfrämjande investeringar.
            Det är med ett icke ringa beklagande som jag har konstaterat att
          </note>
          <note>
            Georg Andersson tyvärr inte lever upp till den ambition som han
            själv brukar ge uttryck för i de förslag som kommer från Socialdemokraternas
            sida. Det kunde annars ha varit intressant att diskutera möjligheter,
            men tyvärr fanns det inte någonting att hämta på den punkten.
          </note>
          <note type="speaker">
            Anf. 306 GEORG ANDERSSON (s):
          </note>
          <note>
            Herr talman! Visst är det frestande att tvista om detta när finansministern
            nu helt frankt säger, att dessa pengar har den borgerliga regeringen
            tagit fram. Jag tog fram dessa 10 miljarder genom det riksdagsbeslut
            som fattades i fjol under våren. Vi fattade beslut om att sätta
            i gång projekt i storleksordningen 10--11 miljarder. Det är ett
            faktum. Sedan skall dessa projekt löpa under ett antal år, och
            de skall finansieras inom ramen för en planeringsram om ytterligare
            10 miljarder, vilket riksdagen uttalade sig för. Dessa pengar
            måste naturligtvis fram i budgeten. Så var tanken i riksdagen
            i fjol, och jag har hela tiden haft den uppfattningen.
          </note>
          <note>
            Man säger från många håll inom regeringskansliet att dessa medel
            skall tas fram genom försäljning av statliga företag. Men nu svävar
            finansministern på målet och säger, att det kan man inte vara
            alldeles säker på.
          </note>
          <note>
            Anf. 307 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Jag kan bara konstatera att vi i mycket stor utsträckning
            har varit tvungna att själva finansiera de infrastrukturinvesteringar
            som nu har satts i gång sedan regeringsskiftet. Det fanns inte
            någon sådan fullständig finansiering framtagen av den tidigare
            regeringen.
          </note>
          <note>
            Dessutom är det, precis som Georg Andersson påpekar, självfallet
            nödvändigt att fortsätta detta arbete. Jag tror att det är till
            stor fördel för möjligheterna att åstadkomma detta att man inte
            binder finansieringen av fortsatta infrastrukturinvesteringar
            till försäljning av statliga företag, eftersom man då skulle riskera
            att råka i tidsnöd. Det är angeläget att man inte rear bort statens
            egendom, utan att man ser till att få bra betalt och därmed sälja
            vid rätt tidpunkt. Det är viktigt inte minst för de statliga företagen
            och de anställda i dessa företag.
          </note>
          <note type="speaker">
            Anf. 308 GEORG ANDERSSON (s):
          </note>
          <note>
            Herr talman! Jag vill än en gång betona att den nuvarande regeringen
            inte har tagit fram några betydande belopp för infrastruktursatsningar,
            utan man rullar mina pengar. Det erkände statssekreteraren i kommunikationsdepartementet
            vid den offentliga hearing som trafikutskottet anordnade.
          </note>
          <note>
            Det är bara en omdisposition och en omstrukturering av tidigare
            beslut som har skett.
          </note>
          <note>
            Man flyttar medel mellan olika projekt. Men de 10
          </note>
          <note>
            miljarder som den socialdemokratiska regeringen tog fram, hade
            den nuvarande regeringen på bordet att arbeta med. Det är angeläget
            att de kommer i funktion så snabbt som möjligt. I övrigt är det
            fråga om de 2,2 miljarder som föreslås i kompletteringspropositionen.
          </note>
          <note>
            När det gäller framtiden lämnar finansministern mig i en ovisshet,
            och det oroar mig något.
          </note>
          <note>
            Anf. 309 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Att lämna Georg Andersson i ovisshet vore mig inte
            särskilt angenämt. Jag kan därför avslutningsvis försäkra Georg
            Andersson att finansiering för angelägna tillväxtfrämjande infrastrukturinvesteringar
            är en högt prioriterad uppgift för regeringen. Jag tror att denna
            uppgift löses bäst genom att man inte specialdestinerar pengar,
            utan att genom att man just har denna höga prioritering för dessa
            utgifter.
          </note>
          <note>
            Överläggningen var härmed avslutad.
          </note>
          <note>
            53 § Svar på fråga 1991/92:816 om statsbidragen till kommunerna
          </note>
          <note>
            Anf. 310 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Inger Lundberg har frågat mig om jag är beredd att
            i den fortsatta översynen av statsbidragen till kommunerna arbeta
            för väsentliga förändringar till förmån för de hårdast utsatta
            kommunerna.
          </note>
          <note>
            För den fortsatta översynen av statsbidragen skall en särskild
            expertgrupp tillsättas. Expertgruppen skall i första hand arbeta
            med en vidareutveckling vad gäller strukturutjämningen mellan
            kommunerna. Avsikten är att så långt det är möjligt skapa ett
            rättvist system, som ger likvärdiga ekonomiska förutsättningar
            mellan kommunerna.
          </note>
          <note>
            Gruppen skall presentera sina förslag om ca ett år.
          </note>
          <note>
            Förändringar med anledning av denna översyn avses träda i kraft
            fr.o.m. år 1995.
          </note>
          <note>
            Jag är mot denna bakgrund inte beredd att nu diskutera vilka
            förändringar som skall göras i det kommande statsbidragssystemet.
            Vi bör avvakta expertgruppens arbete och sedan göra de politiska
            ställningstaganden som krävs för att genomföra önskvärda förändringar
            fr.o.m. år 1995.
          </note>
          <note>
            Jag vill också påminna om att de övergångsregler som regeringen
            har föreslagit just innebär att de förändringar som det nya systemet
            leder till införs successivt.
          </note>
          <note type="speaker">
            Anf. 311 INGER LUNDBERG (s):
          </note>
          <note>
            Herr talman! Jag vill tacka finansministern för svaret. Jag tror
            att det är viktigt att vi i dag också diskuterar dessa frågor.
            Beslutet om nya statsbidrag till kommunerna är ett av de största
            beslut som riksdagen någonsin kommer att fatta.
          </note>
          <note>
            I det förslag som ligger på riksdagens bord har man inte nått
            målet. Man kommer inte att bidra till utjämning. Det finns allvarliga
            invändningar ur regionalpolitisk synpunkt och stora risker när
            det gäller välfärdens fördelning. Tilläggsbudgeten har kommit
            som en chock för många utsatta kommuner. I tre län har man bara
            förlorare.
          </note>
          <note>
            Örebro län är ett av de länen. Hårdast drabbas de mest utsatta
            delarna av länet, den s.k. halvmånen från Askersund och Laxå över
            Degerfors till
          </note>
          <note>
            Hällefors och Ljusnarsberg i Bergslagen. Det är delar där arbetslösheten
            är stor. Finansministern fick för någon dag sedan ett brev från
            alla partier i
          </note>
          <note>
            Laxå. Där spar man 17 milj.kr. redan i dag.
          </note>
          <note>
            Tilläggsbudgeten kräver ytterligare besparingar på
          </note>
          <note>
            18 milj.kr. Tillsammmans utgör detta 5 kr av skatten eller en
            fjärdedel av verksamheten.
          </note>
          <note>
            I Degerfors kräver tilläggsbudgeten en besparing med 3 kr. Hällefors
            och Ljusnarsberg hör till de kommuner som har landets högsta arbetslöshet
            -- i
          </note>
          <note>
            Ljusnarsberg är den över 8 %. De har sparat och förändrat verksamheten
            i flera år, och nu krävs de på ytterligare besparingar på 2 kr.
            De har tung äldreomsorg och höga kostnader för arbetslösheten.
            De är chockade av förslaget. Hur skall en expertgrupp kunna göra
            radikala förändringar i förslaget? Hur skall dessa kommuner kunna
            tillförsäkra sina medborgare en rimlig service?
          </note>
          <note>
            Anf. 312 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag kan hålla med Inger Lundberg på en punkt, nämligen
            att det förslag som nu har presenterats inte når hela vägen till
            målet om ett rättvist statsbidragssystem. Det är också därför
            vi har expertgruppen -- eller kontrollstationen, om man så önskar
            kalla den -- för att vidareutveckla det strukturindex och liknande
            som just har till syfte att skapa de likvärdiga förutsättningarna
            för enskilda kommuner, för att nå hela vägen, så gott det nu är
            möjligt, till ett rättvist system.
          </note>
          <note>
            Det Inger Lundberg pratar om är egentligen en politik som tillför
            kommunerna så mycket pengar att de inte behöver göra rationaliseringar,
            översyner och förändringar i den kommunala verksamheten. Jag kan
            väl förstå att det finns enskilda kommunalpolitiker som ser detta
            som önskvärt, och kanske också att Inger Lundbergs parti numera
            förträder denna linje. Det var emellertid inte en linje som man
            alltid företrädde i regeringsställning, av det enkla skälet att
            man då också hade ett ansvar -- som man ändå delvis tog --
          </note>
          <note>
            nämligen för att se till en sammanhängande ekonomisk utveckling.
            Arvet efter en del misstag har lett till en sådan offentlig finansiell
            situation, att det faktiskt är nödvändigt med både rationaliseringar
            och översyner inom hela den offentliga verksamheten, och det går
            inte att göra några undantag för kommunerna. Detta skulle i så
            fall medföra mycket svåra återverkningar, t.ex. via penningpolitiken,
            som skulle göra enskilda människor arbetslösa, och medföra höjd
            prisökningstakt, med de mycket orättvisa fördelningspolitiska
            effekter som följer av detta.
          </note>
          <note type="speaker">
            Anf. 313 INGER LUNDBERG (s):
          </note>
          <note>
            Fru talman! Jag tror att kommunalpolitikerna i
          </note>
          <note>
            Ljusnarsberg och Hällefors blir chockade när de lyssnar till
            finansministern. Ser hon inte någonting av verkligheten? Ute i
            kommunerna pågår ett mycket omfattande besparingsarbete, som har
            pågått under många år. Kommunerna går nu mot mycket svåra problem,
            och ändå lägger finansministern ut det tunga sparbetinget, som
            bygger på att finansministern förmodligen inte känner till de
            utsatta kommunernas verklighet.
          </note>
          <note>
            Det allra mest otäcka -- även om det inte gäller de största pengarna
            -- är att det inte görs några besparingar i de kommuner som har
            de absolut största förutsättningarna att bidra. Varför är inte
          </note>
          <note>
            Danderyd och Lidingö med och tar en del av de 5,2
          </note>
          <note>
            miljarder som kommunerna skall spara nästa år?
          </note>
          <note>
            Anf. 314 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag förstår att Inger Lundberg argumenterar för att
            återinföra någon form av
          </note>
          <note>
            Robin Hood-skatt eller liknande. Det är en debatt som har förts
            mellan våra partier under ett antal år när denna skatt fanns.
            Det kan inte gärna vara förvånande för Inger Lundberg att jag
            inte har medverkat till att behålla denna skatt, utan tvärtom
            varit mycket angelägen om att den skulle tas bort.
          </note>
          <note>
            Det finns de som har invändningar av mera principiell natur mot
            en sådan skatt, där man alltså tar ut skatt från invånare i en
            kommun, inte för att sköta de egna angelägenheterna, utan för
            andra ändamål. Där utgår jag från att vi kommer att ha olika åsikter.
          </note>
          <note>
            I den större frågan som är angelägen att diskutera, nämligen
            de ekonomiska förutsättningarna i kommunerna, beklagar jag att
            Inger Lundberg inte riktigt förstår sambandet, att kommunernas
            ekonomiska situation är beroende av hela landets ekonomiska situation.
            Det skulle inte vara till någon fördel för Ljusnarsbergs kommun
            eller någon annan kommun om den ekonomiska politiken innebar en
            hög inflation, en ännu högre arbetslöshet och en högre räntenivå.
          </note>
          <note type="speaker">
            Anf. 315 INGER LUNDBERG (s):
          </note>
          <note>
            Fru talman! Kommunerna går mot ett finansiellt underskott, som
            kommer att leda till en djup arbetslöshet och till ökade kostnader
            för arbetsmarknadspolitiken. Finansministern kan gärna pröva en
            annan teknisk form än Robin Hoodskatten, men det är icke rimligt
            att de som har de bästa inkomsterna inte får vara med och spara
            5,2
          </note>
          <note>
            miljarder nästa år. Det är stötande.
          </note>
          <note>
            Ett skäl till att den borgerliga regeringen har så svårt att
            få framgång med sina sparförslag kanske är att man inte driver
            dem rättfärdigt, att man är orättvis. Varför skall icke de rikaste
            vara med och spara? Varför vågar man inte fortsätta använda instrument
            som extra skatteutjämningsbidrag för att stödja kommuner som Ljusnarsberg
            och Laxå, som står inför så svåra problem?
          </note>
          <note>
            Anf. 316 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag kan bara konstatera att det finns medel avsatta
            i den kommunalekonomiska delen i den kompletteringsproposition
            som är avlämnad, just för stöd till särskilt utsatta kommuner,
            i form av medel för att åstadkomma den successiva övergången till
            det nya statsbidragssystemet.
          </note>
          <note>
            Spärreglerna, som jag utgår från att Inger
          </note>
          <note>
            Lundberg är medveten om finns, kräver nämligen att extra medel
            har anslagits för att de skall medge att förändringen slutar vid
            spärregelns inträdande.
          </note>
          <note>
            Det är ett antal hundra miljoner som är avsatta för detta ändamål.
          </note>
          <note>
            Jag vill också påminna Inger Lundberg om att den helt nya konstruktionen
            för statsbidraget -- som jag hoppas att vi för övrigt är överens
            om -- medger att kommunerna använder sina resurser på ett sätt
            som innebär väsentliga effektivitetsvinster. När vi ser tillbaka
            på åren i början av 90-talet, tror jag att vi kommer att finna,
            utifrån våra säkert i många avseenden gemensamma värderingar om
            social välfärd, att förändringarna har varit positiva för människors
            välfärd och valfrihet.
          </note>
          <note type="speaker">
            Anf. 317 TALMANNEN:
          </note>
          <note>
            Jag föreslår att debatten avslutas efter vardera ett inlägg.
          </note>
          <note type="speaker">
            Anf. 318 INGER LUNDBERG (s):
          </note>
          <note>
            Fru talman! Det här är en mycket komplicerad fråga, och det vore
            bra om vi kunde få belysa den något mer.
          </note>
          <note>
            Jag vill ändå uppmärksamma att finansministern inte har gett
            någon förklaring till att de allra rikaste medborgarna i landet
            skall ställas utanför besparingarna, att finansministern icke
            har kunnat förklara hur en kommun som Ljusnarsberg skall kunna
            möta en extremt tung och växande äldreomsorg med det nya statsbidragssystemet.
          </note>
          <note>
            Friheten är vi överens om -- den finns i den socialdemokratiska
            motionen -- men när det gäller fördelningspolitiken är det tyvärr
            i dag djupa skillnader mellan oss och regeringen.
          </note>
          <note>
            Låt mig ändå vädja till er, fru finansminister, att också göra
            politiska bedömningar, att inte se förändringarna enbart som en
            teknisk fråga för en expertgrupp. Det är utomordentligt viktigt
            att vi kan få ett system som uppfattas som rättfärdigt.
          </note>
          <note>
            Anf. 319 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag tycker att det vore olämpligt av mig att uttala
            mig om den ekonomiska situationen i enskilda kommuner, så där
            kommer jag tyvärr att göra Inger Lundberg besviken. Det är möjligt
            att hon känner väl till förhållandena i de kommuner som hon åberopar,
            men jag kan inte göra det.
          </note>
          <note>
            Jag beklagar att Inger Lundberg ser situationen så, att hon inte
            förstår att det som är allra viktigast från fördelningspolitisk
            utgångspunkt är att få ordning på inflationsutvecklingen, att
            inte få en så snabb prisökningstakt så att löneutrymmen äts upp
            av priser, så att man får våldsamma omfördelningar av tillgångar.
            Det har varit en mycket orättvis och godtycklig fördelningspolitik,
            just på grundval av den snabba prisökning som skedde under 80-talet,
            under den socialdemokratiska regeringspolitiken.
          </note>
          <note>
            Den har kulminerat i en lika orättvis, fördelningspolitiskt sett,
            ökad arbetslöshet, och det är just den typen av orättvisor som
            den här regeringens ekonomiska politik vill undvika.
          </note>
          <note>
            Överläggningen var härmed avslutad.
          </note>
          <note>
            54 § Svar på fråga 1991/92:845 om den kommunala ekonomin
          </note>
          <note>
            Anf. 320 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Georg Andersson har frågat mig om jag är beredd att
            vidta särskilda åtgärder för att göra det möjligt för de genom
            regeringens förslag svårast drabbade kommunerna att klara en rimlig
            kommunal verksamhet. Som exempel anger Georg
          </note>
          <note>
            Andersson Dorotea kommun.
          </note>
          <note>
            Vid en sådan stor förändring av statsbidragssystemet som regeringen
            nu har föreslagit är det oundvikligt att det blir kommuner som
            förlorar såväl som vinner jämfört med nu gällande system. För
            att mildra effekterna vid övergången till ett nytt och rättvisare
            system har regeringen föreslagit vissa övergångsregler. För år
          </note>
          <note>
            1993 innebär reglerna att bidragsförändringen på grund av själva
            systemförändringen maximalt kommer att uppgå till 1,5 % av summan
            av skatteintäkter och det s.k. referensalternativet.
          </note>
          <note>
            Mellan åren 1993 och 1994 föreslås att bidragsförändringen maximalt
            får uppgå till 3 % av summan av skatteintäkterna 1994 och utfallet
            av utjämningsbidraget för år 1993.
          </note>
          <note>
            Regeringen har dessutom föreslagit ett särskilt bidrag för att
            underlätta övergången till ett nytt statsbidragssystem och för
            att övergångsvis neutralisera vissa effekter av skattereformen.
          </note>
          <note>
            Kriterierna för hur detta bidrag skall fördelas är ännu inte
            fastlagda.
          </note>
          <note>
            Till detta kommer förslaget om en expertgrupp som skall vidareutveckla
            systemet vad gäller strukturutjämningen mellan kommunerna.
          </note>
          <note>
            Förändringar med anledning av denna översyn avses träda i kraft
            fr.o.m. år 1995.
          </note>
          <note>
            Mot denna bakgrund anser jag inte att det för de närmaste åren
            behöver vidtas några ytterligare särskilda åtgärder utöver vad
            regeringen har föreslagit.
          </note>
          <note type="speaker">
            Anf. 321 GEORG ANDERSSON (s):
          </note>
          <note>
            Fru talman! Jag vill tacka finansministern för svaret, men jag
            är inte säker på att man i Dorotea känner sig lugnad av svaret.
            Jag har ställt en principiell fråga, och det är klart att det
            är principer vi skall diskutera här, men principer förstås ofta
            bäst om man belyser dem med den faktiska verkligheten som människor
            -- och i det här fallet också kommuner -- upplever, dvs. utfallet
            av en princip.
          </note>
          <note>
            När Kommunförbundet nu hjälpt den lilla kommunen Dorotea att
            räkna på det här har man kommit fram till att kommunen 1993 förlorar
            drygt
          </note>
          <note>
            7 milj.kr. Det låter inte så mycket, men det är ca
          </note>
          <note>
            2 000 kr. per invånare. År 1995 skulle det röra sig om 16,6 milj.kr.,
            motsvarande 4 500 per invånare, som försvinner. Det skulle motsvara
            en skattehöjning på 5:86. Men skatten i Dorotea är redan 32:85,
            så det finns liksom inte något utrymme kvar till taket så att
            man kan göra en kommunalskattehöjning.
          </note>
          <note>
            Det är klart att detta känns som en tvångströja för en liten
            kommun som Dorotea, som är en av dem som drabbas svårast av det
            här regeringsförslaget.
          </note>
          <note>
            Men det finns många andra kommuner som drabbas näst intill lika
            hårt. I mitt län,
          </note>
          <note>
            Västerbotten, finns ett antal andra som är i samma situation.
          </note>
          <note>
            Nu hänvisar finansministern till övergångsregler och bidrag.
            Så långt det har varit möjligt har
          </note>
          <note>
            Kommunförbundet tagit hänsyn till det i sina beräkningar. Min
            fråga är rakt av: Innebär det finansministern säger att man i
            Dorotea ändå kan känna sig relativt lugn?
          </note>
          <note>
            Trösta inte Dorotea med att man kan rationalisera och skaffa
            fram en massa pengar på det sättet -- det finns inga marginaler
            där; arbetslösheten är över
          </note>
          <note>
            8 %. Det måste därför lämnas några garantier för särskilda åtgärder
            för att jag skall kunna gå lugnad härifrån.
          </note>
          <note>
            Anf. 322 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag vet inte riktigt vad Georg
          </note>
          <note>
            Andersson menar med att man skall känna sig lugn i Dorotea. Jag
            kan bara konstatera att Georg
          </note>
          <note>
            Andersson förmodligen vill att jag skall säga att
          </note>
          <note>
            Dorotea och ett antal andra kommuner skall få mera pengar. Det
            kan jag tyvärr inte göra -- den lösningen ligger inte inom ramen
            för den ekonomiska politik som är nödvändig för att få ned arbetslösheten
            i Dorotea och på andra ställen.
          </note>
          <note>
            Det är självklart, tycker jag, att den sektor vari
          </note>
          <note>
            Dorotea kommun ingår, som omfattar en ganska betydande del av
            den svenska ekonomin, måste medverka till den sanering som är
            nödvändig för att vi skall få bukt med inflation och ränteutveckling
            och se till att vi skapar jobb. Det är ändå jobben som är det
            grundläggande både för kommunens ekonomiska situation och, inte
            minst, för de enskilda invånarna. Det är -- det utgår jag ifrån
            --
          </note>
          <note>
            det grundläggande intresset i sammanhanget.
          </note>
          <note>
            Jag tycker att invånarna i Dorotea och på en del andra håll har
            anledning att känna sig något mera lugnade av regeringens politik
            än av Georg
          </note>
          <note>
            Anderssons, eftersom han vill avskaffa det kommunala skattestoppet.
            Risken tycks vara relativt stor att man då skulle ta till ett
            antal skattehöjningar i olika kommuner. Jag tror att det skulle
            försämra invånarnas ekonomiska situation på ett mycket otrevligt
            sätt.
          </note>
          <note type="speaker">
            Anf. 323 GEORG ANDERSSON (s):
          </note>
          <note>
            Fru talman! Jag tycker att resonemanget är något cyniskt. Det
            är inte mer pengar som är lösningen för fattiga kommuner, säger
            finansministern i klartext. De måste vara med och medverka i saneringen
            av landets ekonomi. Men det behöver inte de rikaste kommunerna,
            för att anknyta till den förra debatten, med Inger Lundberg. De
            behöver inte vara med i det fördelningssystemet och sanera, utan
            de fattigaste skall drabbas! Det är ju så man upplever det i dessa
            fattiga och hårt drabbade kommuner.
          </note>
          <note>
            Jag hörde finansministern säga i en intervju i radion -- jag
            tror det var i lördags -- att man inte skall slå ihjäl patienten.
            Det var ju ett drag av humanism. Men här är det ju faktiskt fråga
            om att ta död på den kommunala servicen och möjligheten att bo,
            leva och arbeta i en kommun som Dorotea --
          </note>
          <note>
            jag kan också säga Åsele, Nordmaling och
          </note>
          <note>
            Bjurholm, som ligger snäppet efter. Hela Sverige skall leva,
            heter det i regeringsdeklarationen, ofta upprepat av arbetsmarknadsministern.
            Men här gäller det tydligen inte.
          </note>
          <note>
            Anf. 324 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! För mig är fördelningspolitik ett mycket viktigt
            område. Den bör man inte enbart eller ens huvudsakligen bedriva
            via kommunernas ekonomiska situation.
          </note>
          <note>
            En fördelningspolitik som är rättvis och bra från medborgarnas
            utgångspunkt handlar om att ha en sådan ekonomisk styrka att man
            kan ha en bra och väl fungerande generell välfärdspolitik och
            om att ha en sådan ekonomisk bas att medborgarna kan få stabila,
            riktiga jobb och reallöneökningar som inte äts upp av stora prisökningar.
            Det är just en sådan utveckling som dagens ekonomiska politik
            bäddar för.
          </note>
          <note>
            Tyvärr dras vi med en del bekymmersamma arv från tidigare perioder,
            och det tar någon liten tid att ta sig igenom det arvet. Men det
            finns en hel del hoppfulla tecken, inte minst för invånarna i
            de norrländska områdena, inklusive Dorotea kommun.
          </note>
          <note type="speaker">
            Anf. 325 GEORG ANDERSSON (s):
          </note>
          <note>
            Fru talman! Om nu människorna i Dorotea hade björnens egenskaper,
            så att de kunde gå i ide och ligga och vänta tills det våras i
            det borgerliga
          </note>
          <note>
            Sverige och starten så att säga har kommit i gång, kunde det
            här ha varit något slags tröst. Men de har inte den möjligheten.
            De måste leva de närmaste månaderna och det närmaste året.
          </note>
          <note>
            Då talar finansministern om fördelningspolitik.
          </note>
          <note>
            Men hör inte finansministern hur det ekar? Att tala om fördelningspolitik
            i perspektiv av den proposition som finansministern har skrivit,
            där de fattigaste drabbas, medan de rika inte behöver bidra! Spännvidden
            i den kommunala ekonomin ökar ju med det förslag som ni har lagt
            fram. Det är det tragiska.
          </note>
          <note>
            Anf. 326 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Vad Georg Andersson är ute efter tycks vara en återgång
            till den typ av fördelningspolitik via kommuner som tidigare fördes
            och som manifesterades i att låginkomsthushåll i vissa kommuner
            via sin kommunalskatt tvingades subventionera höginkomsthushåll
            i andra kommuner. Jag tycker inte att det är den allra bästa typen
            av fördelningspolitik.
          </note>
          <note>
            Jag tycker att det är viktigt att man inriktar sina fördelningspolitiska
            ambitioner på det som är väsentligt, nämligen att se till att
            man har en så stark ekonomi att människor får jobb, att se till
            att människor får inkomster som inte äts upp av högre priser och
            att se till att ekonomin gör det möjligt inte bara att rädda utan
            att utveckla viktiga inslag i en generell välfärdspolitik, inte
            minst till hjälp för dem som tyvärr har blivit bortglömda i den
            av socialdemokratin förda politiken.
          </note>
          <note type="speaker">
            Anf. 327 TALMANNEN:
          </note>
          <note>
            Jag föreslår att debatten avslutas efter ytterligare ett inlägg
            från vardera talaren.
          </note>
          <note type="speaker">
            Anf. 328 GEORG ANDERSSON (s):
          </note>
          <u who="unknown" xml:id="i-70d00e0ad2d29656-0">
            <seg>
              s
            </seg>
          </u>
          <note>
            Fru talman! Jag har bara att konstatera att jag får åka hem till
            Västerbotten och säga till vännerna i
          </note>
          <note>
            Dorotea och i Åsele att de nu måste dra åt svångremmen väldigt
            hårt. Det blir inga extra åtgärder från regeringens sida. De rikaste
            kommunerna behöver inte dra åt svångremmen, men ni här uppe ni
            får göra det, er stora arbetslöshet till trots, får jag säga.
            Det är ett kärvt budskap, men det är så jag har uppfattat det,
            och jag tror tyvärr att det också är så finansministern har menat
            det.
          </note>
          <note>
            Anf.329 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Det är korrekt så till vida att jag inte är beredd
            att utlova några mer pengar. Effekterna av den politik som Georg
            Andersson föreslår kan synas behagliga i det mycket korta perspektivet,
            ungefär som att köpa en biljett till det stiliga skeppet Titanic
            -- det är ett mycket stort och mäktigt skepp, och det ser vackert
            ut, det spelas dansmusik och det glittrar, men tyvärr sjunker
            detta skepp, och det vet alla. Jag tror inte att invånarna i Dorotea
            eller Åsele skulle vara betjänta av det.
          </note>
          <note>
            Överläggningen var härmed avslutad.
          </note>
          <note>
            55 § Svar på fråga 1991/92:727 om alternativ inom barnomsorgen
          </note>
          <note>
            Anf. 330 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Jan Andersson har frågat mig om det i den aviserade
            lagen om barnomsorg kommer att ges en rätt för föräldrarna att
            välja de alternativ inom barnomsorgen som de önskar.
          </note>
          <note>
            Den utvidgning av lagregleringen på barnomsorgsområdet som jag
            har aviserat i kompletteringspropositionen syftar till att säkerställa
            dels att det finns tillgång till barnomsorg för dem som efterfrågar
            det, dels att det finns utrymme för andra alternativ än kommunal
            barnomsorg. I samband därmed kommer också ett förslag om vårdnadsbidrag
            att läggas fram. Syftet med förslagen är att öka småbarnsföräldrarnas
            valfrihet.
          </note>
          <note>
            Jan Andersson ställer sin fråga mot bakgrund av att kommunpolitikerna
            i en kommun har beslutat att privatisera en fjärdedel av verksamheten.
            Jag utgår ifrån att dessa politiker inför valet för väljarna redovisade
            sina avsikter att öka den privata andelen av produktionen av bl.a.
            barnomsorg och i valet fick mandat att genomföra den politiken.
            Jag har svårt att se något anmärkningsvärt i att de nu fullföljer
            sitt valprogram.
          </note>
          <note>
            Rent principiellt vill jag vad gäller fördelningen mellan olika
            driftformer säga följande. Den bör till sist avgöras av föräldrarnas
            önskemåml såsom de kommer till uttryck i deras val av barnomsorg.
          </note>
          <note>
            Ansvaret för att det över huvud taget finns tillgång till barnomsorg
            måste emellertid åvila kommunerna.
          </note>
          <note type="speaker">
            Anf. 331 JAN ANDERSSON (s):
          </note>
          <note>
            Fru talman! Jag vill tacka socialministern för svaret.
          </note>
          <note>
            Anledningen till att jag ställt frågan är det som för närvarande
            händer i min hemkommun,
          </note>
          <note>
            Helsingborg. Det är sant att det gjordes klart i valrörelsen
            att det skulle bli en ökad privat produktion när det gäller bl.a.
            barnomsorgen. Men budskapet var att det skulle ske enligt föräldrarnas
            önskemål, och det har också varit regeringens budskap; man har
            kallat det här en valfrihetsrevolution.
          </note>
          <note>
            Efter att ha läst om det i tidningen träffade jag i helgen föräldrarna
            från Prästgatans dagis i
          </note>
          <note>
            Helsingborg, bara ett av de befintliga dagis som nu skall privatiseras.
            De har inte ens tillfrågats. Det finns inte en enda förälder som
            vill att denna befintliga barnomsorg skall privatiseras. Men den
            kommer likväl att privatiseras.
          </note>
          <note>
            Och ingen av politikerna vill ens föra en dialog med dessa föräldrar,
            utan det är precis som det står i
          </note>
          <note>
            Kommunalarbetaren -- det budskap som kommunstyrelsens ordförande
            har är att valrörelsen är själva försäljningstiden, och den är
            kort; resten av tiden verkställer vi det som väljarna har köpt.
            Underförstått: Under den tiden behövs ingen dialog.
          </note>
          <note>
            För mig är det väsentliga att det är föräldrarnas val som gäller,
            vare sig det gäller pedagogisk inriktning på barnomsorgen eller
            det gäller att välja barnomsorg i närmiljön eller nära arbetsplatsen
            eller det gäller att välja ägandeform. Det är föräldrarnas val
            som är det viktiga.
          </note>
          <note>
            När riktlinjerna för privatiseringen skulle antas i
          </note>
          <note>
            Helsingborgs kommun hade Socialdemokraterna ett förslag om att
            föräldrarnas önskemål skulle vara styrande när det gällde ägandeformen.
            Detta förslag röstades ned av den borgerliga majoriteten.
          </note>
          <note>
            Jag förstår mycket väl att vi inte här uppe kan lägga oss i vad
            som händer i enskilda kommuner; vi kan diskutera det principiella
            och eventuellt när vi stiftar lagar säkerställa föräldrarnas rätt
            att välja.
          </note>
          <note>
            Det är därför jag har ställt den här frågan.
          </note>
          <note>
            Anf. 332 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Det är alldeles själklart att man inte kan låta varje
            förälder ha vetorätt i frågan om ett visst dagis skall drivas
            i enskild regi eller av kommunen. Det avgörande för föräldrarna
            är att det finns dagis av olika slag med olika driftformer och
            med olika inriktning och att föräldrarna har möjlighet att välja
            mellan dessa. En förutsättning härför att vi har full behovstäckning
            -- tyvärr har man ännu inte det i alla kommuner i Sverige, men
            vårt mål är att vi skall nå dithän.
          </note>
          <note>
            I övrigt tror jag inte att Jan Andersson och jag har olika uppfattningar
            om hur det skall vara, utan i slutändan är det viktigt att föräldrarna
            får välja.
          </note>
          <note>
            Om det blir 10, 20, 30 % eller fler dagis som kommer att drivas
            i enskild regi vet vi inte. Men i det nuvarande läget då vi praktiskt
            taget inte har några dagis i enskild regi utan de allra flesta
            drivs i kommunal regi, kan det naturligtvis i själva övergången
            bli litet tumult. Men det långsiktiga målet måste vara att det
            är föräldrarnas önskemål som avgör vilket dagis som de skall utnyttja
            för sina barn.
          </note>
          <note type="speaker">
            Anf. 333 JAN ANDERSSON (s):
          </note>
          <note>
            Fru talman! Jag har ingen annan uppfattning. Jag vet också att
            inte heller den socialdemokratiska minoriteten i Helsingborg har
            någon annan uppfattning än socialministern. Men i det här fallet
            rör det sig inte om några enskilda föräldrar, som skulle ha vetorätt,
            utan det gäller hela föräldragruppen på ett dagis eller -- såvitt
            jag vet --
          </note>
          <note>
            på flera dagis. Dessa grupper körs nu över när man privatiserar
            verksamheten med utgångspunkt i något slags dogm att privat verksamhet
            är bättre än kommunal. Jag tycker att det är föräldrarnas sak
            att avgöra det.
          </note>
          <note>
            Jag kan ha en viss förståelse för att man när det gäller nystartad
            barnomsorg väljer privata alternativ, om man nu tycker att man
            har för litet av privat barnomsorg för att det skall kunna bli
            alternativ. Detta är emellertid inte förhållandet i det här fallet,
            utan man har gett sig på 25 % av befintliga dagis. Om det verkligen
            varit så att 25 %
          </note>
          <note>
            av föräldrarna hade velat ha det så, skulle jag ha haft förståelse
            för det.
          </note>
          <note>
            Jag är emellertid också litet misstänksam mot det står som i
            kompletteringspropositionen, nämligen att en lagreglering är nödvändig
            för att säkerställa tillräckligt stöd för enskilda alternativ
            och att sådana också är viktiga för att skapa förusättningar för
            att efterfrågad barnomsorg utanför hemmet skall tillgodoses. Det
            primära kan väl inte vara att ha enskilda alternativ, utan det
            primära måste väl ändå vara föräldrarnas val.
          </note>
          <note type="speaker">
            Anf. 334 TALMANNEN:
          </note>
          <note>
            Jag får erinra om de debattregler som gäller.
          </note>
          <note>
            Anf. 335 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Låt mig svara kort: Självfallet är det primära föräldrarnas
            val. Men vi tror också att i ett läge där vi ger alla pengarna
            i en påse, som man brukar uttrycka det, till kommunerna är det
            viktigt att säkerställa att kommunerna också ger utrymme för enskilda
            alternativ. Men jag håller med Jan
          </note>
          <note>
            Andersson om att det primära är föräldrarnas val.
          </note>
          <note>
            Det är det som skall avgöra vilken typ av dagis deras barn skall
            vara på.
          </note>
          <note type="speaker">
            Anf. 336 JAN ANDERSSON (s):
          </note>
          <note>
            Fru talman! Vi är tämligen överens om vad som är det primära.
            Men för föräldrarna måste det vara konstigt att i den ena stunden
            få höra att det sker en valfrihetsrevolution och att valfriheten
            skall öka, för att sedan upptäcka att det, när det kommer till
            kritan, inte är någon som lyssnar på dem. Man gör i stället tvärtemot
            vad föräldrarna önskar. Det är djupt olyckligt, inte därför att
            det drabbar mitt parti politiskt -- det gör det inte, tvärtom
            har det motsatt verkan -- utan därför att det ur föräldrarnas
            synpunkt är djupt olyckligt.
          </note>
          <note>
            Överläggningen var härmed avslutad.
          </note>
          <note>
            56 § Svar på fråga 1991/92:783 om omsorgslagen
          </note>
          <note>
            Anf. 337 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Harald Bergström har frågat mig om jag avser att
            vidta några åtgärder för att stärka omsorgslagens efterlevnad.
          </note>
          <note>
            Omsorgslagen med sina precist angivna rättigheter i fråga om
            särskilda omsorger är enligt min uppfattning effektiv och betyder
            mycket för att förbättra standarden för utvecklingsstörda personer.
            Betydelsen av lagen kan utläsas inte minst av den kraftiga volymökning
            som skett när det gäller omsorgsverksamheten.
          </note>
          <note>
            Harald Bergström uppmärksammar bl.a. ett landstingsutlåtande
            om att landstingets verksamhet skall bedrivas inom en av landstinget
            beslutad ram och att rättighetslagstiftning inte ger en styrelse
            eller förvaltning rätt att frångå denna regel.
          </note>
          <note>
            Regeringsrätten har i rättspraxis klarlagt att den enskildes
            rätt till gruppbostad inte påverkas av resursbrist hos landstinget.
            Samma principer tillämpas numera av domstolarna även när det gäller
            andra särskilda omsorger.
          </note>
          <note>
            Det finns emellertid, som Harald Bergström säger, exempel på
            att ansvariga huvudmän underlåtit att --
          </note>
          <note>
            i varje fall inom rimlig tid -- verkställa förvaltningsdomar
            i mål avseende särskilda omsorger enligt omsorgslagen. Bl.a. har
            handikapputredningen konstaterat att domar av förvaltningsdomstolar,
            som tillerkänner en handikappad person en viss stödinsats, i vissa
            fall inte verkställts.
          </note>
          <note>
            I ett rättssamhälle som vårt får det inte vara så att landsting
            eller kommuner med hänvisning till resursbrist eller andra skäl
            inte följer de regler som finns i lagar och andra författningar.
            Att så ändå sker måste enligt min mening motverkas på ett kraftfullt
            sätt. Regeringen har nyligen tillkallat en parlamentariskt sammansatt
            kommitté med uppgift att överväga olika åtgärder för att stärka
            den lokala demokratin. I kommitténs uppgift ingår bl.a. att bedöma
            hur ett sanktionssystem bör utformas som gör det möjligt att komma
            till rätta med överträdelser av bl.a. det slag som här beskrivits.
          </note>
          <note>
            Mot bakgrund av kommitténs överväganden kommer regeringen att
            ta ställning till vilka åtgärder som behövs för att säkerställa
            verkställighet av förvaltningsdomar.
          </note>
          <note type="speaker">
            Anf. 338 HARALD BERGSTRÖM (kds):
          </note>
          <note>
            Fru talman! Jag ber att få tacka socialministern för svaret.
          </note>
          <note>
            Jag avslöjar väl knappast någon hemlighet om jag säger att jag
            inte är av samma mening som socialministern när han säger att
            det här skulle vara en effektiv lag. Det kan jag inte anse när
            det är så pass många domar som inte har gått i verkställighet.
          </note>
          <note>
            Det ligger t.ex. i Kalmar ett hundratal domar och ungefär samma
            antal i Värmland. Då tycker jag knappast att man kan säga att
            lagen är effektiv.
          </note>
          <note>
            Dessa förhållanden beror antagligen på att lagen är tandlös,
            eftersom den saknar ett sanktionssystem som sätter kraft bakom
            dess paragrafer. Vad jag kan förstå av svaret kommer detta tydligen
            att åtgärdas, och det är bra.
          </note>
          <note>
            Man kan då emellertid ställa frågan: Hur skall kommunerna klara
            av detta om de påläggs sanktioner utan att få de ekonomiska möjligheterna
            att leva upp till vad lagen föreskriver.
          </note>
          <note>
            Jag skulle vilja ställa ytterligare en fråga. Det skiner igenom
            i min fråga att det är jag själv som är revisor och har ställt
            frågan till landstingsstyrelsen. Jag har fått det svaret att landstingets
            ekonomi är överordnad svensk lagstiftning. Vad skall revisorn,
            dvs. jag, göra i det fallet? Skall jag i revisionsberättelsen
            vägra att föreslå ansvarsfrihet för landstingsstyrelsen?
          </note>
          <note>
            Anf. 339 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! När jag säger att lagen är effektiv menar jag att
            den varit effektiv i den meningen att den lett till en mycket
            snabb utbyggnad av de särskilda omsorgerna. Det finns t.o.m. andra
            handikappgrupper som klagat över att lagen varit så effektiv,
            att det har blivit bättre för utvecklingsstörda, samtidigt som
            det inte har skett samma standardförbättring för andra handikappgrupper,
            t.ex. rörelsehindrade barn och ungdomar.
          </note>
          <note>
            I den meningen har lagen varit effektiv. Men det är riktigt som
            Harald Bergström säger att en hel del domar inte har lett till
            verkställighet. Det är väl inte hundra i Kalmar, men väl ett fyrtiotal.
            Det är sammanlagt 240 i landet enligt uppgifter som jag i går
            fick från socialstyrelsen.
          </note>
          <note>
            Av de 40 domarna i Kalmar ligger några så långt tillbaka i tiden
            som 1987 utan att det har hänt någonting. Det kan bero på speciella
            omständigheter, t.ex. att man i Kalmar varit mycket duktiga på
            att hjälpa de här personerna att överklaga mer än i andra landsting.
            Det är en förklaring som har getts till mig.
          </note>
          <note>
            Det är emellertid absolut inte tillfredsställande att det är
            på det här sättet. Jag tycker att det är angeläget att vi får
            någon ordning på detta, så att landsting och kommuner som trilskas
            kan dömas.
          </note>
          <note>
            Det finns, som Harald Bergström säkert känner till, ett antal
            uppslag, bl.a. från kommunalansvarsutredningen, som föreslog en
            form av kommunalbot. Kommunförbundet har också varit inne på dessa
            tankar och föreslagit andra lösningar. Det är dessa förslag till
            lösningar som demokratiutredningen nu skall gå igenom för att
            se vad man vill rekommendera.
          </note>
          <note>
            Konstitutionsutskottet underströk i höstas vid behandlingen av
            förslaget till ny kommunallag att det var angeläget att det kom
            ett förslag så snart som möjligt.
          </note>
          <note>
            Vad skall då landsting göra om de har en kärv ekonomi.? Det handlar
            naturligtvis om prioriteringar. Både landsting och kommuner måste
            prioritera. Det är viktigt att de prioriteringarna sker så, att
            de handikappade som det här rör sig om kan få sina standardkrav
            tillgodosedda. Det kan naturligtvis, precis som när staten skall
            göra sina besparingar, vara smärtsamma prioriteringar, men man
            måste prioritera för att kunna fullgöra sina skyldigheter.
          </note>
          <note type="speaker">
            Anf. 340 HARALD BERGSTRÖM (kds):
          </note>
          <note>
            Fru talman! Detta är ingenting nytt, utan det är självklart att
            man måste prioritera. Men pengarna blir för den skull inte fler.
            Det finns en given ram, och det är mycket som skall rymmas inom
            denna ram. Om det till äventyrs skulle bli fler rättighetslagar,
            något som övervägs, kan man fråga sig om vi, när medlen redan
            i dag är för knappa, kan få den omsorg på lika villkor som är
            avsikten med sociallagen.
          </note>
          <note>
            Då blir det väl ännu sämre i framtiden. Men jag är överens med
            socialministern om att tandlösheten i den gällande lagstiftningen
            på något sätt måste åtgärdas.
          </note>
          <note>
            Överläggningen var härmed avslutad.
          </note>
          <note>
            57 Svar på fråga 1991/92:796 om behandlingen av narkotikamissbrukare
          </note>
          <note>
            Anf. 341 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Birthe Sörestedt har frågat mig om vilka åtgärder
            jag vill vidta för att inte kommunernas besvärliga ekonomi skall
            innebära att satsningar på behandling av narkotikamissbrukare
            kommer i kläm.
          </note>
          <note>
            Sedan mitten på 1980-talet har betydande statliga medel satsats
            på uppbyggnaden av en offensiv narkomanvård som ett led i kampen
            mot HIV/aids.
          </note>
          <note>
            Under innevarande budgetår har 23,5 milj.kr.
          </note>
          <note>
            ställts till socialstyrelsens förfogande för detta ändamål. Riksdagen
            har nyligen beslutat om fortsatta medel för att bekämpa spridningen
            av
          </note>
          <note>
            HIV/aids. Inom ramen för anslaget kommer den offensiva narkomanvården
            att få stöd i samma storleksordning även nästa budgetår.
          </note>
          <note>
            Inom socialstyrelsen pågår för närvarande en kartläggning av
            vilka vård- ch behandlingsresurser som kommer att finnas för olika
            grupper av missbrukare nästa år. Av vad som hittills framgått
            finns det inget som tyder på att färre narkotikamissbrukare är
            inskrivna på behandlingshem i dag än för fem år sedan. Däremot
            finns det ett betydande överskott på platser på behandlingshem.
          </note>
          <note>
            Jag håller med Birthe Sörestedt om att det ekonomiska läget i
            kommunerna är bevärligt.
          </note>
          <note>
            Ökad effektivisering och hårda prioriteringar är därför nödvändiga
            inom alla kommunala verksamhetsområden. Inom narkomanvården står
            i dag många platser på behandlingshem tomma på grund av överkapacitet.
            Jag förutsätter därför att narkotikamissbrukare, trots kravet
            på hårda prioriteringar, inte kommer att berövas den vård de behöver.
            Däremot bör den kärvare ekonomin bli ett incitament för kommunerna
            att förbättra metoderna att hitta rätt vårdplats för varje individ
            och att utveckla nya behandlingsformer. Det innebär förhoppningsvis
            att vården inte bara blir billigare för kommunerna utan också
            mer direkt avpassad för den enskildes behov.
          </note>
          <note type="speaker">
            Anf. 342 BIRTHE SÖRESTEDT (s):
          </note>
          <note>
            Fru talman! Jag vill tacka socialministern för svaret.
          </note>
          <note>
            Trots att det tydligen görs stora satsningar för att förhindra
            spridningen av HIV/aids och trots att socialstyrelsen har fått
            resurser till förfogande är detta inte tillräckligt, om man ser
            det utifrån missbrukarens behov av plats på behandlingshem och
            vård.
          </note>
          <note>
            För att lyckas med kampen mot narkotikan i samhället är det viktigt
            att ta itu med en av orsakerna, nämligen att förhindra efterfrågan.
            Det kan man göra genom att polisen går ut och stör gatulangningen
            och på det sättet med sin insats försöker minska efterfrågan.
            En annan åtgärd är att de som hamnat i missbruk får tillgång till
            vård och behandling för sitt missbruk. Det bör också bedrivas
            ett motivationsarbete för att få missbrukaren att ta itu med sitt
            missbruk.
          </note>
          <note>
            Kommunerna rustar ner. Det planeras en halvering av narkomanvården
            vid socialförvaltningen i
          </note>
          <note>
            Stockholm. I Malmö skall det göras besparingar genom minskning
            av vårddagar, öppen vård som ersättning för institutionsvård och
            genom att specialinriktade tjänster för missbrukare försvinner.
          </note>
          <note>
            I en artikel i Aftonbladet från den 7 maj, s. 3, får jag det
            jag hört om vad som sker inom det sociala området i Malmö vidimerat.
            I artikeln sägs:
          </note>
          <note>
            ''Socialarbetare beskrev hur de inte längre kan hjälpa unga missbrukare
            att få komma till behandlingshem ''för då finns det inte pengar
            till våra löner'.''
          </note>
          <note>
            Det väcker oro inför framtiden att resurser inom socialtjänst
            och missbrukarvård kraftigt nedrustas.
          </note>
          <note>
            Nu föreligger också ett förslag från regeringen om nedskärningar
            av statsbidrag till kommunerna.
          </note>
          <note>
            Risken är stor att det kommer att drabba dessa grupper när ytterligare
            nedrustningar sker, så att de inte får möjlighet till den behandling
            de behöver.
          </note>
          <note>
            Jag vill höra av socialministern vad som finns att göra för att
            missbrukarna skall få den tillgång till vård och behandling som
            de behöver.
          </note>
          <note type="speaker">
            Anf. 343 TALMANNEN:
          </note>
          <note>
            Jag måste erinra om de debattregler som gäller.
          </note>
          <note>
            Anf. 344 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Det är sant att kommunerna har en kärv ekonomi. Det
            innebär att de måste hushålla med resurserna. Man måste också
            utveckla bättre sociala metoder. Problemet på det sociala området
            är att vi bara till viss del vet vad vi gör, dvs. vi har inte
            något riktigt bra mått på resultaten av de metoder som vi sätter
            in för att t.ex. hjälpa missbrukare.
          </note>
          <note>
            När jag var ganska nytillträdd som socialminister i höstas fick
            jag på mitt bord en undersökning där man hade jämfört personer
            som hade kommit in på behandlingshem för narkotikamissbrukare
            med en grupp som inte hade kommit in på behandlingshem. Andelen
            som hade slutat missbruka var precis lika stor i de båda grupperna.
          </note>
          <note>
            Vid ett besök på socialstyrelsen ställde jag frågan om det inte
            var litet besvärande att behandlingshemmen inte gav ett tydligt
            positivt resultat. De sade att det naturligtvis är så men att
            det här är ett känt faktum. Det finns inga klara indikationer
            på hur vi skall behandla människor för att verkligen nå goda resultat.
          </note>
          <note>
            Det är viktigt att vi utvecklar metoder, bl.a. på det här området,
            som gör att vi vet vad vi använder våra resurser till. Jag tror
            att knappheten på resurser och överskottet på behandlingsplatser
            för missbrukare kan leda till att vi också kan få en effektivare
            narkomanvård.
          </note>
          <note>
            Jag delar helt Birthe Sörestedts uppfattning att det här är viktiga
            frågor. Förutom de polisiära insater som görs måste vi också ha
            en effektiv och bra narkomanvård. Vår bestämda avsikt är att fortsätta
            att satsa på en offensiv narkomanvård framöver, att hjälpa till
            att utveckla metoder som ger ett bättre resultat än de metoder
            vi hittills har använt.
          </note>
          <note type="speaker">
            Anf. 345 BIRTHE SÖRESTEDT (s):
          </note>
          <note>
            Fru talman! Jag vill helt instämma när socialministern säger
            att vi skall förbättra och utveckla behandlingsformerna utifrån
            den enskildes behov och skapa en effektivare vård. Men vad händer
            om det inte finns pengar till det här och vi inte gör insatser
            på andra områden?
          </note>
          <note>
            Det finns ett förslag i en promemoria om att man skall införa
            fängelsestraff i straffskalan för missbruk. Justitieministern
            har ställt sig bakom att införa detta. Det hjälper inte missbrukarna
            om man i kommunerna inte har möjlighet att betala vården.
          </note>
          <note>
            Det finns kanske ingen möjlighet om inte syftet med förslaget
            i promemorian är att staten skall ta över ansvaret för kosnaderna
            för missbruksvården från kommunerna. Med anledning av promemorian
            vill jag fråga socialministern om det är meningen att staten skall
            ta över det här ansvaret.
          </note>
          <note>
            Anf. 346 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Som jag tror att Birthe Sörestedt känner till är
            tanken med att införa fängeslestraff i straffskalan även vid egen
            konsumtion i första hand att man skall få möjlighet att ta kroppsvätskeprov
            för att kunna påvisa att narkotikakonsumtion har förekommit. Avsikten
            är också att man skall få tillgång till en del sanktionsåtgärder
            som i dag inte är möjliga såsom lagen är utformad. Det gäller
            t.ex.
          </note>
          <note>
            skyddstillsyn eller kontraktsvård, som vi tror är bra former
            för narkotikamissbrukare.
          </note>
          <note>
            Däremot tror inte jag -- och jag är övertygad om att den uppfattningen
            delas av justitieministern -- att det skulle vara särskilt lämpligt
            att kasta narkomaner i fängelse. Det hjälper dem inte bort från
            narkotiakmissbruket. Men det finns andra åtgärder som öppnas med
            en sådan ändring i narkotikastrafflagen som just nu diskuteras.
          </note>
          <note>
            Birthe Sörestedt frågar också vad man gör om pengarna inte räcker.
            Kommunen är då i samma situation som vi. Man tvingas prioritera,
            göra det viktigaste först och utveckla effektivare och bättre
            metoder när man använder pengarna. Dessa krav omfattar naturligtvis
            också missbruksvården.
          </note>
          <note type="speaker">
            Anf. 347 BIRTHE SÖRESTEDT (s):
          </note>
          <note>
            Fru talman! Jag trodde att förslaget om fängelse i straffskalan
            inte skulle gälla utdömande av fängelsestraff som sådant utan
            att det skulle ge möjlighet till vård. I grunden är det emellertid
            någon som måste betala för vården och se till att missbrukaren
            får ta del av den.
          </note>
          <note>
            Det står klart att man måste spara och effektivisera.
          </note>
          <note>
            Det kan dock vara så att det är just de här grupperna som blir
            särskilt utsatta när pengarna inte räcker.
          </note>
          <note>
            Överläggningen var härmed avslutad.
          </note>
          <note>
            58 § Svar på fråga 1991/92:802 om en barnombudsman
          </note>
          <note>
            Anf. 348 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Christina Linderholm har frågat mig om jag är beredd
            att medverka till att Sveriges barn får en barnombudsman, med
            verkliga befogenheter, som kan företräda barn, informera och ställa
            krav så att barns rätt till trygg uppväxt säkerställs.
          </note>
          <note>
            Frågan om inrättandet av en barnombudsman bereds för närvarande
            inom socialdepartementet.
          </note>
          <note>
            Vilka befogenheter en sådan barnombudsman skulle få är jag inte
            beredd att nu närmare gå in på.
          </note>
          <note>
            I remissyttranden över utredningsförslaget om en
          </note>
          <note>
            Ombudsman för barn och ungdom (SOU 1991:70)
          </note>
          <note>
            har tanken framförts att låta ombudsmannen få till uppgift att
            bevaka efterlevnaden av barnkonventionen i Sverige. I ett interpellationssvar
            i fredags till Ewa Hedkvist
          </note>
          <note>
            Petersen förklarade jag att jag själv är tilltalad av denna tanke
            och ser det som ett av huvudalternativen. Min avsikt är att i
            höst återkomma till regeringen angående en proposition i frågan.
          </note>
          <note>
            Anf. 349 CHRISTINA LINDERHOLM
          </note>
          <note>
            (c):
          </note>
          <note>
            Fru talman! Jag vill tacka socialministern för svaret på min
            fråga, och jag ber om ursäkt för att socialministern får komma
            hit för att upprepa en del av det svar som redan gavs i fredags.
            Men min fråga kanske ändå har en litet annan bakgrund än interpellationen
            i fredags.
          </note>
          <note>
            Att jag ställde min fråga beror bl.a. på att jag tycker att det
            sedan betänkandet gick ut på remiss har förflutit ganska lång
            tid, ett halvår. Min fråga är alltså föranledd av att det är angeläget
            att få fram en barnombudsman, eftersom en sådan behövs.
          </note>
          <note>
            Betänkandet i denna fråga var således ute på remiss, och remissvaren
            var övervägande positiva.
          </note>
          <note>
            Det verkar inte ha hänt något sedan dess, och inga signaler har
            kommit från regeringen om att man tänker återkomma med ett förslag.
          </note>
          <note>
            Det har ju också på senare tid dykt upp en del ytterst oroande
            signaler om att barn verkligen far illa. Ett par mobbningsfall
            har fått stor uppmärksamhet i media därför att de gått så långt
            att de blivit föremål för rättslig process. Bara det är ett misslyckande
            framför allt för skolan men också för vuxenvärlden som helhet.
            Det betyder att vi inte uppfattar barns signaler om att de behöver
            hjälp eller att vi inte tar signalerna på allvar. Jag tycker att
            det skulle vara ett bra arbetsfält för en barnombudsman att bevaka
            den här typen av frågor och att där stå oreserverat på barnens
            sida.
          </note>
          <note>
            Ett annat exempel på detta, som inte är mindre oroande, är att
            vi i dag i tidningarna har kunnat läsa om gatubarn i Stockholm.
            Det är inte något nytt, men det är oroande, och jag vill att det
            här fenomenet skall försvinna från Stockholm. Det är av det skälet
            jag anser att inrättandet av en barnombudsman, som kan ta till
            vara barns krav, som så att säga har tänder, som kan ta initiativ
            och som kan ha tillräckligt med resurser borde föreslås av regeringen.
            Jag har en del ytterligare frågor, men jag kanske får möjlighet
            att återkomma.
          </note>
          <note>
            Anf. 350 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Jag skall ge Christina Linderholm möjlighet till
            i varje fall ytterligare ett inlägg genom att säga något.
          </note>
          <note>
            Det är riktigt att det har förflutit ett halvår. Vi har inom
            departementet haft en hel del diskussioner om detta. I och för
            sig kan man säga att det i remissvaren finns en principiell uppslutning
            bakom inrättandet av en barnombudsman. Däremot råder det litet
            olika uppfattningar om vad ombudsmannen skall ha för uppgifter
            och hur man skall lägga upp arbetet. Det är det vi för närvarande
            håller på att resonera om.
          </note>
          <note>
            Jag håller med om att detta är väldigt angeläget, men det är
            också viktigt att utforma barnombudsmannaämbetet på ett sätt som
            man sedan vågar tro på, så att det fungerar riktigt bra när det
            kommer i gång.
          </note>
          <note>
            Jag tror kanske inte att en barnombudsman är lösningen på de
            problem som Christina Linderholm nämner, t.ex. mobbningsfallen,
            utan de måste, som
          </note>
          <note>
            Christina Linderholm själv sade, i första hand betraktas som
            ett misslyckande för skolan. Det är där åtgärderna måste sättas
            in.
          </note>
          <note>
            Det finns ett generellt problem när det gäller t.ex.
          </note>
          <note>
            socialtjänstens förhållande till barn, och det är att man inte
            har tillräckliga kunskaper om hur man skall lyssna på vad barn
            säger. När barn t.ex.
          </note>
          <note>
            berättar om sexuella trakasserier eller övergrepp använder de
            kanske inte de vuxnas språk, och det kan därför vara svårt för
            en vuxen människa att veta vad barnen talar om och vad de menar.
            Det här är ett problem som har uppmärksammats i anslutning till
            barnkonventionen, och sedan något år tillbaka sätter vi in särskilda
            resurser inom socialstyrelsen för att medverka till att socialtjänstemän
            lär sig mer om barn och barns beteende och om hur barn uttalar
            sig om den här typen av problem. Jag ser det som en viktig uppgift
            också vid sidan av planerna på en barnombudsman.
          </note>
          <note>
            Som jag säger i mitt svar hoppas jag i höst kunna återkoma till
            regeringen och naturligtvis också till riksdagen med ett konkret
            förslag till utformning av ett barnombudsmannaämbete.
          </note>
          <note>
            Anf. 351 CHRISTINA LINDERHOLM
          </note>
          <note>
            (c):
          </note>
          <note>
            Fru talman! Jag tror att socialministern och jag är helt överens.
            Det finns ingenting som skiljer min uppfattning från socialministerns,
            och det tycker jag är väldigt glädjande. Men jag tror ändå att
            man måste överväga vilken kompetens och vilka möjligheter en barnombudsman
            skall ha att agera.
          </note>
          <note>
            Med anledning av det vill jag fråga: Hur väl känner socialministern
            till barnombudet i Norge? Där har man ju inrättat en barnombudsman
            med just den kompetens som jag vill se att man åtminstone överväger
            även i Sverige. Där har man dessutom en person som genom sin personlighet
            har möjlighet att i media föra fram de här frågorna på ett kraftfullt
            sätt. Barnombudsmannen i Norge har befogenheter, och det är det
            jag vill att socialministern åtminstone skall lova att överväga.
          </note>
          <note>
            Anf. 352 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Jag lovar att överväga detta. Jag har inte själv
            studerat barnombudet i Norge, men jag har fått berättat för mig
            hur det fungerar där, och jag har förstått att ämbetet i ganska
            hög grad är knutet till innehavaren som person, dvs. personen
            i fråga har en väldig karisma och utstrålning och har tydligen
            möjligheter att agera i radio, TV eller andra massmedia på ett
            sätt som är ganska ovanligt för ämbetsmän i Sverige. Jag är därför
            inte säker på att vi skall kopiera barnombudet i Norge, men det
            finns säkert lärdomar i Norge som vi kan hämta hem och ha nytta
            av också i Sverige. Såvitt jag minns studerades barnombudet i
            Norge av den offentliga utredning som gjordes om inrättandet av
            en barnombudsman, så även i utredningen har man tagit del av erfarenheterna
            och vägt in det i sitt förslag.
          </note>
          <note>
            Anf. 353 CHRISTINA LINDERHOLM
          </note>
          <note>
            (c):
          </note>
          <note>
            Fru talman! Barnombudet i Norge är som person karismatisk, men
            ombudet har också en stab av läkare, jurister, lärare, socionomer
            och sjuksköterska, dvs. människor som har en stor kompetens på
            området och som snabbt kan svara på barns brev och barns telefonsamtal
            och hela tiden agera på barnens vägnar. Det är den typen av organisation
            som jag vill se också här i Sverige. Vi får möjlighet att återkomma
            till frågan i höst.
          </note>
          <note>
            Överläggningen var härmed avslutad.
          </note>
          <note>
            59 § Svar på fråga 1991/92:811 om finansieringen av ett vårdnadsbidrag
          </note>
          <note>
            Anf. 354 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Martin Nilsson har frågat statsministern vilken finansiering
            som kommer att föreslås för det av regeringen aviserade vårdnadsbidraget.
            Frågan har överlämnats till mig för besvarande.
          </note>
          <note>
            Regeringen har ännu inte tagit ställning till omfattningen eller
            utformningen av ett vårdnadsbidrag och inte heller till finansieringen.
          </note>
          <note>
            Som regeringen har aviserat i kompletteringspropositionen är
            avsikten att i höst återkomma till riksdagen i detta ärende.
          </note>
          <note>
            Då Martin Nilsson, som framställt frågan, anmält att han var
            förhindrad att närvara vid sammanträdet, medgav talmannen att
            Jan
          </note>
          <note>
            Andersson i stället fick delta i överläggningen.
          </note>
          <note type="speaker">
            Anf. 355 JAN ANDERSSON (s):
          </note>
          <note>
            Fru talman! Jag tackar socialministern för svaret.
          </note>
          <note>
            Martin Nilsson är tyvärr förhindrad att ta emot svaret, och jag
            har därför lovat honom att göra det.
          </note>
          <note>
            Jag är själv motståndare till vårdnadsbidrag, och jag har inte
            tyckt att något av alla de förslag som har kommit har varit bra.
            Jag skulle därtill vilja säga att tidpunkten är synnerligen illa
            vald för att lägga fram ett förslag till vårdnadsbidrag. Jag säger
            detta med tanke på den statsfinansiella situationen.
          </note>
          <note>
            Utrymmet för reformer är ju synnerligen litet på grund av budgetunderskottet
            och den allmänna ekonomiska situationen. Jag kan finna andra reformer,
            exempelvis på handikappområdet -- och där tror jag att jag är
            överens med socialministern --
          </note>
          <note>
            som är mycket mycket angelägnare än högst tvivelaktiga förslag
            när det gäller ett vårdnadsbidrag.
          </note>
          <note>
            För min del hoppas jag därför att man lägger det här förslaget
            i papperskorgen och lägger på locket för gott.
          </note>
          <note>
            Överläggningen var härmed avslutad.
          </note>
          <note>
            60 § Svar på fråga 1991/92:838 om Sverige och
          </note>
          <note>
            FN:s barnkonvention
          </note>
          <note>
            Anf. 356 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Annika Åhnberg har frågat mig vad regeringen avser
            göra för att Sverige skall leva upp till sina åtaganden enligt
            FN:s barnkonvention.
          </note>
          <note>
            Jag besvarade så sent som förra veckan en interpellation av Ewa
            Hedkvist Petersen i delvis samma ämne. Jag redogjorde då för en
            rad av de åtgärder som regeringen vidtagit för att bättre anpassa
            svenska förhållanden till barnkonventionens regler och principer.
            Jag ber att få hänvisa till detta interpellationssvar.
          </note>
          <note>
            Flera av de områden som behandlas i den rapport till Rädda barnen
            som Annika Åhnberg refererar till har redan varit eller är nu
            föremål för åtgärder från regeringens sida. Detta gäller t.ex.
          </note>
          <note>
            asylsökande och flyktingbarn, barn och ungdomar i fängelse, sexuellt
            exploaterade barn samt utsatta barn och deras familjer.
          </note>
          <note>
            I mitt svar till Ewa Hedkvist Petersen aviserade jag även min
            avsikt att till hösten återkomma till riksdagen med en proposition
            om inrättandet av en barnombudsman.
          </note>
          <note type="speaker">
            Anf. 357 ANNIKA ÅHNBERG (v):
          </note>
          <note>
            Fru talman! Jag tackar för det något knapphändiga svaret på min
            fråga. FN:s konvention om barnets rättigheter antogs 1989 och
            trädde i kraft ett år senare när 20 länder hade ratificerat den.
            Sverige var ett av de första länder som gjorde det. I
          </note>
          <note>
            september i år skall Sverige lämna en rapport till en särskilt
            utsedd kommitté om hur Sverige lever upp till konventionen.
          </note>
          <note>
            Mot bakgrund av allt detta tycker jag att det är rätt allvarligt
            att det i en rapport till Rädda barnen redovisas att Sverige visserligen
            har en lagstiftning som är helt i klass med vad konventionen kräver
            men att det på många områden brister när det gäller efterlevnaden
            av lagstiftningen. Socialministern nämnde i sitt svar att regeringen
            nu hanterar och behandlar åtgärder för flera av de grupper av
            utsatta barn som berörs i rapporten, men det framgick inte av
            svaret vilken typ av åtgärder man har för avsikt att vidta.
          </note>
          <note>
            Jag funderar över om socialministern delar min uppfattning att
            det är mycket allvarligt att Rädda barnen bedömer det som att
            Sverige inte lever upp till sina åtaganden enligt konventionen.
            I rapporten redovisas t.ex. att det i den grupp som ibland kallas
            gatubarn i Stockholm finns barn för vilka man har beslutat om
            ett omhändertagande enligt lagen om vård av unga men för vilka
            det aldrig har funnits någon plats att komma till. De har i stället
            lämnats vind för våg. Rapporten handlar dels om brister i vårt
            sätt att ta hand om de utsatta barngrupperna, dels om vad vi rent
            allmänt gör för barnen i vårt land. Det handlar om att maskorna
            i det vi kan kalla skyddsnätet kring barnen blir allt glesare,
            att fritidsgårdarna stänger, att det inte finns fritisledare,
            att det inte finns personal i skolorna, att vi på många olika
            områden utarmar barnens hela livsmiljö och därmed inte lever upp
            till konventionen, eftersom den kräver att varje land till det
            yttersta av sina resurser skall tillgodose barns rättigheter.
          </note>
          <note>
            Anf. 358 Socialminister BENGT
          </note>
          <note type="speaker">
            WESTERBERG (fP):
          </note>
          <note>
            Fru talman! Jag delar inte riktigt Annika Åhnbergs uppfattning
            när det gäller den generella beskrivningen av hur barn har det
            i Sverige. Det finns en hel del internationella studier som bekräftar
            att svenska barn har det väldigt bra, kanske bättre än barn i
            något annat land i världen.
          </note>
          <note>
            Men det finns förvisso problem, och jag tycker naturligtvis att
            det är mycket allvarligt när man kan påvisa -- om man kan påvisa
            -- att vi inte i Sverige efterlever t.ex. FN:s barnkonvention
            eller de högre krav vi ibland ställer från svensk sida.
          </note>
          <note>
            Vi har uppmärksammat flera av de här problemen, t.ex. flyktingbarnen,
            som jag nämnde i mitt frågesvar, och också många andra grupper
            av barn.
          </note>
          <note>
            I den interpellationsdebatt jag hade i fredags med
          </note>
          <note>
            Ewa Hedkvist Petersen redovisade jag en lång rad åtgärder som
            i alla fall delvis är ett resultat av att problem och brister
            har uppmärksammats i samband med barnkonventionens införande.
          </note>
          <note>
            Annika Åhnberg frågade konkret om barn som inte har kunnat placeras
            efter beslut enligt LVU. Det är riktigt att det finns sådana problembarn,
            och det har lett till att riksdagen för ungefär ett år sedan beställde
            ett förstatligande av den s.k. § 12-vården i Sverige. Det finns
            nu ett utredningsbetänkande som är ute på remiss, och jag räknar
            med att till hösten kunna återkomma till riksdagen också i denna
            fråga med ett förslag. Syftena med ett förstatligande är dels
            att kunna erbjuda en mer differentierad vård än vad som är möjligt
            för närvarande, dels att säkerställa att det faktiskt finns platser
            i de fall då platser efterfrågas, så att vi kan undvika sådana
            situationer som Annika Åhnberg pekar på.
          </note>
          <note type="speaker">
            Anf. 359 ANNIKA ÅHNBERG (v):
          </note>
          <note>
            Fru talman! Socialministern delar inte min uppfattning, och det
            var inte min avsikt att måla upp någon dyster skräckbild av situationen
            i
          </note>
          <note>
            Sverige. Men eftersom konventionen kräver att varje land till
            det yttersta av sina resurser skall garantera barnen deras rättigheter
            enligt konventionen, måste det naturligtvis innebära att det ställs
            större krav på Sverige i det avseendet, eftersom Sverige jämfört
            med många andra länder i världen är ett land med förhållandevis
            goda resurser. Det är mot den bakgrunden jag menar att det kan
            finnas anledning att fundera över om vi verkligen till det yttersta
            av våra resurser garanterar barn deras rättigheter.
          </note>
          <note>
            Jag tog ett konkret exempel när det gäller socialtjänsten, men
            man kan också nämna att det redan på 1970-talet riktades kritik
            mot det sätt på vilket familjehemsvården ofta utformades och mot
            att man inte lyssnade till barnen, att man inte utgick från barnens
            bästa, vilket också är ett krav som ställs i konventionen. Vi
            skriver nu 1992, och vi har ännu inte förmått förbättra socialtjänsten
            heller i det avseendet. Jag tycker att det är mycket allvarligt.
          </note>
          <note>
            Anf. 360 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Jag delar Annika Åhnbergs uppfattning att det finns
            stora brister i socialtjänsten vad gäller förhållandet till barnen.
          </note>
          <note>
            Som jag nämnde i en tidigare frågedebatt har det under de senaste
            åren satts in speciella resurser, och vi fortsätter med det också
            nästa budgetår för att bl.a. satsa på utbildning i barnkunskap
            för socialtjänstemän. Jag tror att det finns mycket stora behov
            på det området.
          </note>
          <note>
            Jag delar också uppfattningen att det är barnens bästa som skall
            vara utgångspunkten för många av våra åtgärder. Det finns stora
            brister i det svenska samhället. Vad jag reagerade mot i Annika
          </note>
          <note>
            Åhnbergs anförande var en beskrivning av att svenska barn generellt
            sett skulle ha det dåligt. Den uppfattningen delar jag inte. Svenska
            barn har det väldigt bra, men för att det inte skall bli stora
            skillnader mellan barn i Sverige är det därför desto mer angeläget
            att vi sätter in särskilda åtgärder riktade mot de barn i Sverige
            som far illa. Det finns tyvärr alltför många sådana barn.
          </note>
          <note type="speaker">
            Anf. 361 ANNIKA ÅHNBERG (v):
          </note>
          <note>
            Fru talman! Jag tycker att åtgärderna som redovisas är bra. Jag
            tycker också att det är mycket bra som socialministern tidigare
            har sagt, att det troligen kommer ett förslag om inrättande av
            en barnombudsmannainstitution till hösten. Jag tror att det är
            helt nödvändigt.
          </note>
          <note>
            Men jag funderar ändå över en sak som nämns i rapporten till
            Rädda barnen. Det är att vi i Sverige, som annars är ett statistiskt
            väl genomlyst land, får man nog säga, saknar samlad kunskap om
            barns livsvillkor och barns förhållanden.
          </note>
          <note>
            Jag undrar om rapporten som Sverige skall lämna till FN i september
            kommer att innehålla en samlad analys, om den kommer att vara
            problemorienterad, om den kommer att redovisa de problem vi har
            och vilka åtgärder vi skall vidta.
          </note>
          <note>
            Jag hoppas att det blir en rapport som blir användbar i det fortsatta
            arbetet och inte en rutinrapport, där man så att säga redovisar
            hur det ser ut på olika områden.
          </note>
          <note>
            Jag undrar också om man inte borde begära av landets kommuner
            att de funderar över barns förhållanden så att vi på det sättet
            får en samlad bild av situationen där.
          </note>
          <note>
            Anf. 362 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Låt mig nämna att vi har till FN:s barnfond UNICEF
            nyligen överlämnat en rapport där vi gör en beskrivning av barns
            situation i
          </note>
          <note>
            Sverige. Det är ett resultat av det barntoppmöte som hölls 1991,
            om jag minns rätt.
          </note>
          <note>
            Som jag redovisade, kommer vi i höst med en rapport till Förenta
            Nationerna som är föranledd av
          </note>
          <note>
            FN:s barnkonvention. Jag kan inte för dagen svara exakt på hur
            den rapporten är upplagd, men jag utgår ifrån att den kommer att
            innehålla en hel del uppgifter av det slag Annika Åhnberg talar
            om.
          </note>
          <note>
            När vi överväger hur barnombudsmannen eller det ämbetet skall
            fungera, är en av de idéer som finns att barnombudsmannen årligen
            eller med en annan periodicitet skulle lämna en redogörelse till
            regeringen om barns situation i Sverige som sedan skulle vidarebefordras
            till riksdagen. Det skulle naturligtvis kräva en hel del insamling
            av speciell statistik och information om hur situationen är för
            barn i Sverige. Så vi hoppas att det skall kunna bli en förbättring
            på det här området under de kommande åren.
          </note>
          <note type="speaker">
            Anf. 363 TALMANNEN:
          </note>
          <note>
            Jag föreslår att debatten avslutas efter ett inlägg från vardera
            sidan.
          </note>
          <note type="speaker">
            Anf. 364 ANNIKA ÅHNBERG (v):
          </note>
          <note>
            Fru talman! Avslutningsvis vill jag bara säga att jag också tror
            att det är nödvändigt att man gör informationsinsatser för att
            se till att barnkonventionen verkligen finns förankrad i hela
            det svenska samhället.
          </note>
          <note>
            Vi är alla medvetna om att kommunerna har knappa resurser, men
            jag tror att det är oerhört viktigt att man förankrar barnkonventionen
            så att det i alla kommuner finns en medvetenhet om vilka åtaganden
            vi har gjort när det gäller barnens situation och att man har
            konventionen som ett underlag och arbetar utifrån den på alla
            nivåer --
          </note>
          <note>
            kommunalt, regionalt och även nationellt.
          </note>
          <note>
            Anf. 365 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Det har gjorts ganska stora ekonomiska satsningar
            från statsmakternas sida, med hjälp av arvsfondsmedel, för att
            sprida kunskap om barnkonventionen. Flera organisationer -- Rädda
            barnen, BRIS och andra --
          </note>
          <note>
            har framställt ett mycket bra informationsmaterial om barnkonventionen.
          </note>
          <note>
            Jag fick så sent som häromdagen några trevliga tecknade böcker,
            avsedda för små barn, för att de skall lära sig vilka rättigheter
            de har. Jag skall gärna skicka över några exemplar till Annika
            Åhnberg så småningom.
          </note>
          <note>
            Överläggningen var härmed avslutad.
          </note>
          <note>
            61 § Svar på fråga 1991/92:779 om kärnkraftsavvecklingen
          </note>
          <note>
            Anf. 366 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Rolf L. Nilson har frågat mig hur regeringen kommer
            att agera för att säkerställa kärnkraftsavvecklingen i ljuset
            av att utländskt ägande i svenska kärnkraftreaktorer kan bli en
            realitet i framtiden.
          </note>
          <note>
            Lagen (1984:3) om kärnteknisk verksamhet gäller för kärnteknisk
            verksamhet i Sverige, oavsett vem som bedriver verksamheten eller
            vem som äger kärntekniska anläggningar.
          </note>
          <note>
            Också riksdagens uttalande att kärnkraften skall vara avvecklad
            senast år 2010 gäller kärnkraften i
          </note>
          <note>
            Sverige, oavsett vem som driver kärnkraftverken eller vem som
            äger dem.
          </note>
          <note>
            I regeringsdeklarationen slog regeringen fast att den s.k. energiöverenskommelsen
            ligger fast.
          </note>
          <note>
            Denna innebär att omställningen av energisystemet måste, vid
            sidan av säkerhetskraven, ske med hänsyn till behovet av elektrisk
            kraft för upprätthållande av sysselsättning och välfärd. När kärnkraftsavvecklingen
            kan inledas och i vilken takt den kan ske avgörs av resultaten
            av hushållningen med el, tillförseln av el från miljöacceptabel
            kraftproduktion och möjligheterna att bibehålla internationellt
            konkurrenskraftiga elpriser.
          </note>
          <note type="speaker">
            Anf. 367 ROLF L. NILSON (v):
          </note>
          <note>
            Fru talman! Jag vill först tacka miljöministern för svaret. Jag
            har i min fråga fäst uppmärksamhet på en utveckling där regeringen
            är drivande, kan man väl säga.
          </note>
          <note>
            Det är två moment i den utvecklingen. Det ena är att det pågår
            en privatisering av kraftindustrin i
          </note>
          <note>
            Sverige. Vattenfall är bolagiserat, och regeringen har uttalade
            planer på att sälja bolaget.
          </note>
          <note>
            Kommunerna, som hittills är majoritetsägare i
          </note>
          <note>
            Sydkraft, har planer på att sälja ut sitt aktieinnehav.
          </note>
          <note>
            Sydkraft är väl det bolag som har nått längst i sina planer att
            skaffa sig internationella partners. Det innebär, som jag påpekade
            i min fråga, att vi ganska snart ser tyska ägare till svenska
            kärnkraftverk, de två reaktorerna i Barsebäck.
          </note>
          <note>
            Mitt antagande är då att den här utvecklingen, både privatiseringen
            och internationaliseringen, kommer att innebära komplikationer
            när det gäller kärnkraftsavvecklingen. Det är väl klart att svensk
            lag gäller för alla som verkar i Sverige, men vad jag förstår
            innebär kärntekniklagen i stort sett att det finns laglig grund
            för att avveckla kärnkraften endast när säkerhetskrav inte är
            uppfyllda och ingenting annat.
          </note>
          <note>
            Jag kan tänka mig att intresserade företagsjurister skulle vilja
            ha överläggningar med statsmakten om när man kan avgöra att säkerhetskrav
            är uppfyllda eller inte är uppfyllda. Det här kompliceras också
            av -- om jag får anknyta till en debatt tidigare i dag -- de stora
            investeringar som görs i kärnkraftsanläggningar, t.ex. nu i Ringhals
            3.
          </note>
          <note>
            Anf. 368 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jag håller inte med Rolf L. Nilson i hans beskrivning
            att avstängning eller avveckling kan ske enbart när säkerhetskrav
            inte är uppfyllda.
          </note>
          <note>
            Det var därför jag i svaret lade till formuleringarna från energiöverenskommelsen.
            Det handlar alltså om en årlig avstämning av tillgång och efterfrågan
            på el och energi, med vissa restriktioner, och det är avgörande.
            Sedan kan naturligtvis säkerheten spela in när det gäller i vilken
            takt man avvecklar kärnkraftsreaktorer, liksom deras ålder.
          </note>
          <note>
            Det finns en annan aspekt på det här som Rolf L.
          </note>
          <note>
            Nilson nämner i frågan, och det är de uttalanden som har gjorts
            av Preussen-Elektra. Jag har via mina medarbetare fördjupat mig
            i det ämnet.
          </note>
          <note>
            Företaget i fråga har mycket klart dementerat att det skulle
            vilja göra anspråk på svenska förvar för kärnkraftsavfall.
          </note>
          <note>
            Man kan naturligtvis ha olika synpunkter på hur mycket tro eller
            misstro man skall rikta mot ett företag, men jag bara konstaterar
            och noterar att de uppgifter som har förekommit i svensk press
            har dementerats direkt till de tidningarna. Jag har kopior på
            Preussen-Elektras brev i det fallet.
          </note>
          <note>
            En tredje faktor som är viktig att komma ihåg när man diskuterar
            internationaliseringen av elförsörjningen är ju att samma effekter
            som vi har haft av Nordelsamarbetet inom Norden mycket väl kan
            utsträckas till att gälla också större delar av vår omvärld och
            Europa. Det betyder i allmänhet bättre reservsituation och bättre
            möjligheter.
          </note>
          <note type="speaker">
            Anf. 369 ROLF L. NILSON (v):
          </note>
          <note>
            Fru talman! Miljöministern var steget före mig. Jag har över
            huvud taget inte syftat på vad tyskarna tänker göra med sitt avfall,
            utan jag har bara fäst mig vid själva ägarfrågan och de komplikationer
            som jag anser att den kan innebära.
          </note>
          <note>
            Jag tror nog ändå att jag har rätt i sak, att går man på lagtexten
            så är bristande säkerhet det enda lagliga stöd man i dag kan få
            för avveckling av kärnkraft. Energiöverenskommelsen får väl närmast
            betraktas som en utfästelse av de partier som har skrivit under
            den och sedan som en avsiktsförklaring av regeringen.
          </note>
          <note>
            Vi hade en mycket kort men, tycker jag, belysande debatt för
            några veckor sedan här i kammaren om energipolitiken. Utskottsmajoritetens
            företrädare
          </note>
          <note>
            Hadar Cars, som varit med och förhandlat fram energiuppgörelsen,
            sade då att det inte alls är klart att vi får en avveckling 2010,
            utan den kan mycket väl ligga betydligt längre bort.
          </note>
          <note>
            Anf. 370 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Jag har klart angett vad som står i energiöverenskommelsen.
            Sedan går det att göra olika bedömningar av frågan. Det är riktigt
            som
          </note>
          <note>
            Rolf L. Nilson säger att det är en politisk avsiktsförklaring
            och ett uttalande av en bred majoritet i riksdagen. Åtminstone
            fem partier står i dag bakom denna överenskommelse och detta riksdagsbeslut.
          </note>
          <note>
            Frågan om förvaring av avfall har diskuterats i anslutning till
            Preussen-Elektra. I övrigt gäller svensk lag för utländska företag
            som köper in sig i svenska anläggningar likaväl som för svenska
            ägare.
          </note>
          <note type="speaker">
            Anf. 371 ROLF L. NILSON (v):
          </note>
          <note>
            Fru talman! Har jag rätt när jag säger att det i dag bara finns
            lagligt stöd för avveckling av kärnkraften på grund av bristande
            säkerhet? När avser regeringen påbörja det lagstiftningsarbete
            som kan möjliggöra en kärnkraftsavveckling? Det börjar bli kort
            om tid.
          </note>
          <note>
            Jag har räknat på följande enkla modell. Om man har år 2010 som
            utgångspunkt och hävdar att det inte är praktiskt möjligt att
            avveckla mer än en reaktor om året, är man framme vid år 1998.
            Det ligger ganska nära i tiden, och åtminstone borde skisser och
            tankar på hur en lag skall se ut prövas någonstans.
          </note>
          <note>
            Anf. 372 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Vi talar här om två olika principer. Det handlar
            om en lag som regel och som norm för hur kärnkraftsverk skall
            hanteras, och det handlar helt riktigt om säkerheten. I övrigt
            är det fråga om en politisk överenskommelse och en politik som
            syftar till att förverkliga denna överenskommelse. Den politiken
            står vi för i den nuvarande regeringen.
          </note>
          <note>
            Sedan är det resultatet som avgör i vilken takt reaktorerna avvecklas
            -- precis som jag sade i mitt svar.
          </note>
          <note>
            Överläggningen var härmed avslutad.
          </note>
          <note>
            62 § Svar på fråga 1991/92:810 om bomullsodlingen och miljön
          </note>
          <note>
            Anf. 373 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Laila Strid-Jansson har frågat vilka åtgärder miljöministern
            har vidtagit för att komma åt problemen kring bomullsodlingens
            stora miljöeffekter.
          </note>
          <note>
            Sverige bedriver i olika internationella sammanhang ett aktivt
            arbete, bl.a. via kemikalieinspektionen och andra myndigheter,
            för att minska riskerna med och minska användningen av bekämpningsmedel.
            Som exempel på sådant arbete kan jag nämna att inom OECD:s kemikaliegrupp
            helt nyligen -- på initiativ av
          </note>
          <note>
            Sverige, USA och Canada -- ett arbete påbörjats som syftar till
            att begränsa riskerna från bekämpningsmedel. I ett första steg
            skall förutsättningarna för en gemensam grundsyn vid beslut om
            tillstånd av nya och gamla bekämpningsmedel undersökas. Till detta
            arbete förs Sveriges krav på minskad användning och ökad kontroll
            av bekämpningsmedel och våra erfarenheter.
          </note>
          <note>
            FN:s konferens om miljö och utveckling (UNCED)
          </note>
          <note>
            tar också upp frågan om bekämpningsmedelsanvändning. Bl.a. föreslås
            åtgärder för att få en bättre kontroll av spridning och användning
            av bekämpningsmedel före år
          </note>
          <note>
            2000. Detta innefattar givetvis också bomullsproduktion. Sverige
            stödjer helt detta förslag.
          </note>
          <note type="speaker">
            Anf. 374 LAILA STRID-JANSSON (nyd):
          </note>
          <note>
            Fru talman! Jag tackar miljöministern för svaret.
          </note>
          <note>
            Som jag ser det finns det främst tre orsaker till att bomullsodlingen
            håller på att utvecklas till en av världens stora miljökatastrofer.
          </note>
          <note>
            För det första används oerhört mycket bekämpningsmedel och starka
            insektsmedel.
          </note>
          <note>
            För det andra besprutas buskarna före varje skörd med avlövningsmedel.
            Det är starka kemikalier som används för att löven skall falla
            av och för att bomullen skall kunna maskinplockas.
          </note>
          <note>
            För det tredje konstbevattnas odlingarna intensivt, och det gör
            att grundvattnet sjunker. Det blir då torka, och det blir svårt
            för andra växter att klara sig -- och jorden blåser bort.
          </note>
          <note>
            Vidare används vid klorblekning av textilier blekmedel såsom
            natriumhypoklorit och klorit.
          </note>
          <note>
            Dessa medel riskerar att bilda klororganiska föreningar. Inom
            viss textilindustri förekommer försök med att bleka med hjälp
            av väteperoxid i stället för med klor. Väteperoxid, som är nedbrytbart
            i naturen, går dock inte att använda för alla slags blekningar.
          </note>
          <note>
            Klorerade organiska ämnen i blekeriavlopp klassificeras som stabila
            organiska ämnen. Liksom andra stabila eller persistenta ämnen,
            t.ex.
          </note>
          <note>
            tungmetaller, har stabila organiska ämnen följande egenskaper.
            De är svårnedbrytbara, och de är giftiga för levande organismer.
            De är vidare biotillgängliga, dvs. de kan tas upp och anrikas
            av levande organismer.
          </note>
          <note>
            Under årens lopp har halterna av stabila organiska miljögifter
            i havet byggts upp i bottensediment och i levande organismer.
            Effekter som misstänks vara orsakade av sådana ämnen är t.ex.
          </note>
          <note>
            skelettdeformationer och sterilitet hos sälar. Andra effekter
            är krökning av ryggraden och deformation av käkarna hos fisk.
            Vidare påverkas fiskarnas fortplantningsorgan, och parasitangreppen
            på fisk ökar. Undersökningar visar, att när utsläppen från skogsindustrierna
            minskar, minskar även skadorna på fisk i närheten av industrierna.
          </note>
          <note>
            Anf. 375 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Det är inte svårt att kritisera hanteringen av bomullsodling.
            Det ligger mycket i
          </note>
          <note>
            Laila Strid-Janssons beskrivning. Tyvärr är det här inte något
            ensamt exempel. Det finns också andra missförhållanden i vår värld.
            Problemet är att det är nödvändigt att agera internationellt i
            sådana frågor och via internationell samverkan. Det är precis
            det vi gör.
          </note>
          <note>
            I Sverige finns det, som bekant, inte särskilt mycket bomullsodling.
            Under den korta tid jag har befunnit mig i detta ämbete har jag
            ägnat mig åt att backa upp kemikalieinspektionen. Man gör där
            mycket bra insatser för att stärka det internationella samarbetet.
          </note>
          <note>
            Det gäller att bl.a. se till att vi samordnar våra insatser främst
            i den rika världen, som ju är konsumtionsstyrande på området.
            OECD är en viktig organisation på det globala området. Det är
            också naturligt att problemen med bekämpningsmedel även belyses
            under
          </note>
          <note>
            Riokonferensen. Problemet är alltså den indirekta effekten och
            den påverkan som kan finnas i internationellt samarbete.
          </note>
          <note>
            När den svenska allmänheten blir medveten om de problem som Laila
            Strid-Jansson här tar upp, är det klart att förändringar i livsstil
            och konsumtionsmönster påverkar mer direkt än vad som går att
            åstadkomma via politiken, där man måste gå den internationella
            vägen med indirekt påverkan och samverkan.
          </note>
          <note type="speaker">
            Anf. 376 LAILA STRID-JANSSON (nyd):
          </note>
          <note>
            Fru talman! Jag tackar miljöministern igen.
          </note>
          <note>
            Som miljöministern sade är det en stor del av bekämpningsmedlen
            som används just för bomullsodling.
          </note>
          <note>
            På 5 % av Indiens yta odlas bomull. Men 50 % av bekämpningsmedlen
            används i bomullsodlingen.
          </note>
          <note>
            25 % av bekämpningsmedlen i hela USA används i bomullsodlingen.
            50 % av bekämpningsmedlen i uländerna används i bomullsodlingen.
            25 miljoner människor i u-länderna förgiftas årligen av bekämpningsmedel.
            Allt detta framgår av en rapport från WHO.
          </note>
          <note>
            Sedan 1920 har bomull odlats vid Aralsjön.
          </note>
          <note>
            Bomullen har där kallats för det vita guldet.
          </note>
          <note>
            Vattennivån i sjön har sjunkit 14 meter, och vattnet är så salt
            att ingen fisk kan leva där. Floderna är starkt förorenade av
            bekämpningsmedel. En tredjedel av alla graviditeter slutar i missfall.
          </note>
          <note>
            Mödradödligheten har tredubblats de senaste fem åren. Sju av
            tio har i dag flytt från detta ofruktbara område. Visst är det
            här ett problem som vi måste ta till oss i Sverige.
          </note>
          <note>
            Anf. 377 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jag har ingen annan uppfattning än
          </note>
          <note>
            Laila Strid-Jansson. Det finns inte någonting att diskutera i
            den huvudfråga som frågeställaren vill ta upp.
          </note>
          <note>
            Vi använder internationellt och i Sverige alltför mycket av bekämpningsmedel.
            Alltså måste
          </note>
          <note>
            Sverige på starkast möjliga sätt påverka andra länder att minska
            användningen av bekämpningsmedel. Vi har i Sverige själva en plan
            att sopa rent framför egen dörr för att kunna föregå med gott
            exempel. Det är den metod som går att använda.
          </note>
          <note>
            Det går att beskriva situationen hur mycket som helst. Detta
            är vad som konkret är möjligt att göra och vad vi också försöker
            att göra.
          </note>
          <note type="speaker">
            Anf. 378 LAILA STRID-JANSSON (nyd):
          </note>
          <note>
            Fru talman! I dag väljer konsumenterna tvättmedel osv. som är
            så litet miljöstörande som möjligt. De köper pappersvaror som
            inte är klorblekta, osv.
          </note>
          <note>
            Men hur är det med kläderna vi bär på kroppen?
          </note>
          <note>
            Hur skall jag som designer och producent av kläder i naturmaterial
            bära mig åt för att få tag i bomull som inte är klorblekt och
            som inte har gått igenom denna fruktansvärda miljöförstörande
            process?
          </note>
          <note>
            Konsumenterna och importörerna är inte dumma.
          </note>
          <note>
            De har rätt att få reda på detta. Där har miljöministern ett
            ansvar som ytterst ansvarig för miljöfrågor i Sverige. Det behövs
            alltså inte en lagstiftning, men däremot en upplysningskampanj
            och krav på både importörer och producenter av kläder och inredningstyger
            att märka sina varor med att de inte är gjorda av klorblekt bomull.
          </note>
          <note>
            Är miljöministern beredd att medverka till att en upplysningskampanj
            om de stora miljöproblemen i producentledet kommer till stånd
            eller att slopa tullarna på miljövänlig bomull -- som alla EG-
          </note>
          <note>
            länder har gjort? Det går nämligen att odla giftfritt.
          </note>
          <note>
            På vilket sätt är miljöministern beredd att medverka? Så vitt
            jag förstår frågan upp på dagordningen. Där har miljöministern
            ett stort ansvar.
          </note>
          <note>
            Överläggningen var härmed avslutad.
          </note>
          <note>
            63 § Svar på fråga 1991/92:833 om sjöfarten och
          </note>
          <note>
            Stockholms skärgård
          </note>
          <note>
            Anf. 379 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Gudrun Schyman har frågat mig när regeringen tänker
            presentera konstruktiva förslag till lösningar på de problem som
            sammanhänger med sjötransporter i den känsliga och unika naturen
            i Stockholms skärgård.
          </note>
          <note>
            Kusten och skärgården i östra Mellansverige har genom sin natur-
            och kulturmiljö ett stort helhetsvärde både i ett internationellt
            och i ett nationellt perspektiv. Särskilda bestämmelser enligt
            3 kap. naturresurslagen gäller med hänsyn till natur- och kulturvärdena
            inom detta område.
          </note>
          <note>
            Fr.o.m. den 1 juli i år knyts farledslagen till naturresurslagen,
            vilket innebär att tillåtligheten av nya farleder och andra åtgärder
            för sjöfarten alltid skall bedömas utifrån dess inverkan på natur-
            och kulturmiljön. Samtidigt blir det ett formellt krav på att
            det till en ansökan om tillstånd enligt farledslagen skall fogas
            en miljökonsekvensbeskrivning som möjliggör en samlad bedömning
            av åtgärdens inverkan på miljön, hälsan och hushållningen med
            naturresurser.
          </note>
          <note>
            Inom miljö- och naturresursdepartementet kommer vi med stort
            intresse att ta del av resultatet av den utredning som regeringen
            tillsatte i maj 1991
          </note>
          <note>
            om hur de land- och sjöbaserade person- och godstransporterna
            till och från Stockholmsregionen skall kunna samordnas. En viktig
            uppgift för den utredningen är att kartlägga och analysera hur
            färjetrafiken och den anknytande landtrafiken kan utformas med
            hänsyn till såväl miljön som ett effektivt transportsystem.
          </note>
          <note>
            Utredningen väntas komma med sina förslag nu i sommar. Därefter
            kommer regeringen att ta ställning till utredningen och de problem
            som
          </note>
          <note>
            Gudrun Schyman nu har tagit upp.
          </note>
          <note>
            Då Gudrun Schyman, som framställt frågan, anmält att hon var
            förhindrad att närvara vid sammanträdet, medgav talmannen att
            Annika
          </note>
          <note>
            Åhnberg i stället fick delta i överläggningen.
          </note>
          <note type="speaker">
            Anf. 380 ANNIKA ÅHNBERG (v):
          </note>
          <note>
            Fru talman! Jag tackar å Gudrun Schymans vägnar för svaret på
            denna fråga, som hon tyvärr inte själv kan ta emot eftersom hon
            är förhindrad.
          </note>
          <note>
            Miljöministern säger att regeringen kommer att ta ställning när
            denna utredning har redovisat sina förslag. Men anledningen till
            att frågan ställs just nu är att det för oss som inte tillhör
            regeringen redan är klart vilka förslag utredningen lägger fram.
            De förslagen har redan presenterats i massmedia. De går ut på
            att man aktualiserar den s.k.
          </note>
          <note>
            Rödkobbsleden, som har väckt många protester.
          </note>
          <note>
            Värmdö kommun lade t.ex. in sitt veto mot den.
          </note>
          <note>
            Det var anledningen till att man tillsatte denna utredning. Det
            är en farled som kommer att innebära mycket stora ingrepp i den
            känsliga natur, som miljöministern i sitt svar nämner är väl värd
            att vara rädd om och hantera varsamt.
          </note>
          <note>
            Det betyder fortsättningen på en utveckling med allt större båtar
            och allt tyngre sjöfart in i
          </note>
          <note>
            Stockholms känsliga skärgård. Alternativet skulle vara att man
            lokaliserade ut en del av den tyngre sjöfarten till hamnar utanför
            centrala Stockholm --
          </note>
          <note>
            till Nynäshamn, Södertälje eller andra hamnar.
          </note>
          <note>
            Det är synd att vi inte kan få ett mer preciserat svar på denna
            fråga. Jag tror att det är oerhört många som nu känner rädsla
            för att Rödkobbsleden, trots alla de protester förslaget har väckt,
            skall bli den väg man väljer för sjöfarten.
          </note>
          <note>
            Anf. 381 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Vi brukar traditionellt undvika att spekulera kring
            medieuppgifter. Här finns en utredning. Den skall komma med förslag.
            Det är dess uppgift. Vi bedömer detta efter sedvanlig behandling.
          </note>
          <note>
            Jag är medveten om att utredningen är fri att komma med sådana
            här förslag. Men det totala resultatet av förslagen skall vara
            att man får en bättre trafikföring, som inte belastar regionen
            med onödig genomfartstrafik. Det är innebörden av direktiven.
            Jag utgår från att utredaren beaktar det.
          </note>
          <note>
            Vi har möjlighet att välja olika leder genom skärgården. Jag
            vill inte uttala mig preciserat när det gäller Rödkobbsleden.
            Sanningen är att
          </note>
          <note>
            Värmdö kommun har kvar sin vetorätt. Det har spekulerats kring
            att man skulle byta denna led mot en annan och därmed hantera
            den politiska majoriteten i Värmdö. Låt mig säga att det kan finnas
            anledning att föra en kritisk debatt kring detta. Men jag kan
            inte göra det med utgångspunkt i förslag som ännu inte är framlagda.
            Det är mot den bakgrunden jag drar gränsen.
          </note>
          <note>
            Jag har erfarenheter från detta område sedan tidigare, efter
            att ha varit kommunikationsminister i 30 dagar. Jag är fullt medveten
            om den känsliga miljö det här handlar om. Jag har alltid försökt
            värna Stockholms skärgård, som är något helt unikt i världen.
          </note>
          <note type="speaker">
            Anf. 382 ANNIKA ÅHNBERG (v):
          </note>
          <note>
            Fru talman! Jag är glad över beskedet att miljöministern delar
            uppfattningen att det är viktigt att värna Stockholms skärgård.
            Vi är många som har den uppfattningen. Jag är också glad över
            det faktum att farledslagen numera är knuten till naturresurslagen
            och att vi därmed kommer att få såväl en miljökonsekvensbeskrivning
            som en prövning enligt naturresurslagen av förslaget.
          </note>
          <note>
            Det är min förhoppning att Rödkobbsleden inte skall bli förverkligad.
            Det bästa sättet att skydda denna känsliga natur är att lokalisera
            ut en del av sjöfarten. Vi får återkomma till den diskussionen.
          </note>
          <note>
            Överläggningen var härmed avslutad.
          </note>
          <note>
            64 § Svar på fråga 1991/92:836 om miljöavgifter på sprayfärger
          </note>
          <note>
            Anf. 383 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Annika Åhnberg har frågat mig vilka åtgärder regeringen
            avser vidta för att minska förekomsten av klotter och förbättra
            möjligheterna till saneringsåtgärder.
          </note>
          <note>
            Jag håller helt med om att klotter är ett otyg som bör bekämpas.
            Annika Åhnberg har föreslagit att sprayburkar som används vid
            klottring skall beläggs med en miljöavgift som kan finansiera
            klottersaneringen.
          </note>
          <note>
            Förslaget stämmer överens med min syn att produkter bör belastas
            med även de samhälleliga kostnader de ger upphov till. I detta
            fall är det dock svårt att skilja ut den målgrupp som borde drabbas
            av avgiften från övriga konsumenter som köper sprayburkar. Det
            är inte ens säkert att klottraren köper sin burk. Det är därför
            inte troligt att avgiften skulle få en styrande effekt. De administrativa
            kostnaderna för att ta ut en avgift måste också ställas mot de
            kostnader som avgiften avses täcka.
          </note>
          <note>
            Mot denna bakgrund är jag för närvarande inte beredd att föreslå
            någon miljöavgift på sprayburkar.
          </note>
          <note type="speaker">
            Anf. 384 ANNIKA ÅHNBERG (v):
          </note>
          <note>
            Fru talman! Det kan tyckas litet gnälligt att reta sig på klottret.
            Men detta är ett viktigt problem för dem som är kollektivtrafikresenärer
            i storstadsregioner och dagligen tvingas åka med ganska nergångna
            bussar eller tåg som har blivit nerklottrade. Man nöts mot det
            dagligen. Detta klotter är för det mesta inte någon vacker graffiti,
            utan en ganska trist och dyster anblick.
          </note>
          <note>
            Jag beklagar att miljöministern inte tycker att denna idé är
            värd att pröva. Argumentet är att kostnaden inte drabbar dem som
            använder sprayburkarna på ett felaktigt sätt, utan den drabbar
            ett större kollektiv. Till svar på det kan jag säga att kostnaderna
            för att sanera i dag definitivt inte drabbar dem som har klottrat.
            De drabbar skattebetalarkollektivet och resenärerna via avgifterna.
            Vi finansierar inte i dag saneringen på något bättre sätt.
          </note>
          <note>
            Om det nu är så att klottrarna inte köper sina färger, kan en
            avgift som fördyrar produkten i affären kanske öka angelägenheten
            hos affärsinnehavarna att håller bättre reda på burkarna, så att
            den som vill ha en sådan blir tvungen att köpa den. Det kanske
            kunde vara ett sätt att komma till rätta med det problemet, i
            den mån det existerar.
          </note>
          <note>
            Anf. 385 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jag skall inte utvidga svaret på denna fråga alltför
            mycket. Jag delar Annika Åhnbergs uppfattning om klottret. Det
            är viktigt att nämna, även om jag inte gör det i svaret, att det
            klotter som
          </note>
          <note>
            Annika Åhnberg tar upp är straffbart och skall åtgärdas den vägen
            i första hand. Om det vore möjligt att få en effektivitet i andra
            åtgärder är jag den förste att ställa upp på det.
          </note>
          <note>
            Det är klart att det är möjligt att höja skatter och avgifter.
            Men de skall vara effektiva när de används. I annat fall leder
            de enbart till irritation.
          </note>
          <note>
            Jag gör i dag bedömningen att det inte är möjligt att träffa
            just det klottrande kollektivet på ett effektivt sätt denna väg.
            Jag tror att vi måsta ägna oss mera åt social kontroll i detta
            fall, om jag får använda det uttrycket, och hålla ordning på dem
            som klottrar på olika offentliga platser.
          </note>
          <note type="speaker">
            Anf. 386 ANNIKA ÅHNBERG (v):
          </note>
          <note>
            Fru talman! Jag delar uppfattningen att man måste vidta andra
            åtgärder också. Detta är inte det allena saliggörande. Jag skall
            inte förlänga denna debatt, för vi kommer inte längre. Jag tyckte
            att det var en idé värd att pröva i sammanhanget.
          </note>
          <note>
            Överläggningen var härmed avslutad.
          </note>
          <note>
            65 § Svar på fråga 1991/92:837 om miljöproblemen på grund av
            fritidsbåtar
          </note>
          <note>
            Anf. 387 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Annika Åhnberg har frågat mig vilka åtgärder regeringen
            avser vidta för att minska fritidsbåtarnas negativa miljöpåverkan.
          </note>
          <note>
            Fritidsbåtarna utgör inom vissa områden under en koncentrerad
            tid av året en väsentlig källa till utsläpp. Sjöfartsverket har
            nyligen i en rapport redovisat uppgifter angående utsläppen från
            fritidsbåtarna i Sverige. Av rapporten framgår att utsläppen av
            kolväten och kolmonoxid i förhållande till motsvarande utsläpp
            från större fartyg är så stora att sjöfartsverket anser att det
            finns ett behov av att begränsa fritidsbåtarnas utsläpp.
          </note>
          <note>
            Inom kommunikationsdepartementet -- som ansvarar för dessa frågor
            -- pågår, i enlighet med regeringens förslag i årets kompletteringsproposition,
            ett brett översynsarbete som bl.a. syftar till att undersöka nya
            former för ekonomiska styrmedel inom hela transportsektorn.
          </note>
          <note>
            Innan resultatet kommer från detta översynsarbete, som bl.a.
            kommer att omfatta frågor rörande fritidsbåtarna, är jag inte
            beredd att i dag ta ställning till olika former av styrmedel på
            just detta område.
          </note>
          <note type="speaker">
            Anf. 388 ANNIKA ÅHNBERG (v):
          </note>
          <note>
            Fru talman! Jag tackar för svaret på denna fråga, även om jag
            inte är helt nöjd med det. Precis som miljöministern redogör för
            kommer en stor del av de miljöfarliga utsläppen till havs från
            fritidsbåtarna. Det är faktiskt så mycket som 90 %
          </note>
          <note>
            av kolväteutsläppen från sjöfarten som kommer från fritidsbåtarna.
            Även kolmonoxid och partiklar är stora problem. Eftersom flottan
            av fritidsbåtar har ökat så kraftigt är detta ett stort problem,
            som vi med det snaraste bör göra någonting åt. Antalet fritidsbåtar
            har fördubblats på 20 år, och det finns anledning att tro att
            det kommer att fortsätta växa.
          </note>
          <note>
            Naturligtvis är detta något som behöver utredas.
          </note>
          <note>
            Men jag är inte riktigt säker på att jag är nöjd med att kommunikationsdepartementet
            skall se över detta i samband med att man tittar på nya ekonomiska
            styrmedel. Det som sjöfartsverket föreslår, som jag tycker verkar
            vara en bra väg att gå, är att man skall kräva införande av katalysatorer
            även på bensinmotorerna för fritidsbåtar. Man skulle kunna kräva
            att de infördes från förslagsvis 1995, om man ganska snabbt gick
            fram med ett sådant förslag.
          </note>
          <note>
            Jag tror att det är fara värt att ett utredningarbete drar ut
            på tiden, så att vi skjuter på dessa nödvändiga åtgärder onödigt
            långt in i framtiden.
          </note>
          <note>
            Jag tror att det är viktigt att man ganska snabbt kommer till
            beslut om hur man skall hantera detta.
          </note>
          <note>
            Anf. 389 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jag delar den uppfattningen och hyser inga tvivel
            om att man på kommunikationsdepartementet tar del av de utredningar
            som faller inom dess område. Just den utredning från sjöfartsverket,
            som jag nämner i frågesvaret, innehåller konkreta förslag på detta
            område, något som jag är fullt medveten om.
          </note>
          <note>
            Utöver detta ingår, på det område som jag själv har att handlägga
            direkt, miljöklassning av bränslen.
          </note>
          <note>
            Det har vi talat om tidigare här i riksdagen. Det gäller naturligtvis
            också på detta område.
          </note>
          <note type="speaker">
            Anf. 390 ANNIKA ÅHNBERG (v):
          </note>
          <note>
            Fru talman! Jag undrar när ungefär man kan förvänta sig att det
            kommer några förslag som kan behandlas av riksdagen på detta område.
          </note>
          <note>
            Anf. 391 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jag har inte nämnt det i frågesvaret, och det beror
            på att det fortfarande är öppet. När det gäller miljöklassning
            av bränslen kan jag svara att det handlar om förslag under detta
            år. När det gäller de övriga delarna är det riktigt som Annika
          </note>
          <note>
            Åhnberg säger, att det är ett större uppdrag som innefattar också
            fritidsbåtar. Därför vill jag i dagens debatt inte precisera tidpunkterna.
          </note>
          <note>
            Överläggningen var härmed avslutad.
          </note>
          <note>
            66 § Svar på fråga 1991/92:797 om Nitro Nobels dynamittillverkning
            för försvarsändamål
          </note>
          <note>
            Anf. 392 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Gudrun Norberg har frågat mig om det finns något
            förbehåll i regeringens godkännande av företaget Dynos köp av
            Nitro Nobel år 1986
          </note>
          <note>
            avseende upprätthållande av dynamittillverkning för försvarsändamål.
          </note>
          <note>
            I ett beslut den 4 december 1986 biföll regeringen en ansökan
            från Dyno Industrier Sverige AB -- som är ett helägt dotterbolag
            till Dyno Industrier A.S. i
          </note>
          <note>
            Norge -- om att få förvärva samtliga aktier i Nitro
          </note>
          <note>
            Nobel AB i Gyttorp. Regeringens beslut innehåller inga förbehåll
            avseende dynamittillverkningen eller andra villkor. I samband
            med förvärvet gjorde
          </note>
          <note>
            Dyno Industrier A.S. vissa åtaganden gentemot den svenska staten
            som jag av sekretesskäl dock inte kan gå in på. Dessa åtaganden
            hindrar emellertid inte Dyno Industrier att av marknadsmässiga
            och/eller företagsekonomiska skäl vidta nödvändiga förändringar
            av dess verksamhet i Gyttorp.
          </note>
          <note type="speaker">
            Anf. 393 GUDRUN NORBERG (fp):
          </note>
          <note>
            Fru talman! Jag ber att få tacka statsrådet för svaret. Jag var
            rädd för att det skulle bli ungefär det här. Oron är naturligtvis
            stor i Gyttorp utanför
          </note>
          <note>
            Nora med anledning av att Dyno planerar att lägga ner Dynamextillverkningen
            och flytta över den till
          </note>
          <note>
            Norge.
          </note>
          <note>
            Detta är naturligtvis en regionalpolitisk och näringspolitisk
            fråga, men den har också anknytning till försvarspolitiken. Nitro
            är ett företag som har en viss produktion för försvarsändamål.
            Jag vet att Nitro har ett åtagande till FMV för ett antal månader
            framöver. Det vi alla riksdagsmän från Örebro län undrade över
            när vi skulle försöka att agera, var om det finns något förbehåll
            ur försvarssynpunkt.
          </note>
          <note>
            Jag skulle vilja fortsätta frågandet och säga så här:
          </note>
          <note>
            Står det någonting om att man vill bevara dynamittillverkning
            i Sverige i det avtal som är hemligstämplat? Kan försvarsministern
            se något värde i att man behåller den här dynamittillverkningen
            i Sverige?
          </note>
          <note>
            Anf. 394 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Av lätt förstådda skäl kan jag naturligtvis inte
            gå närmare in på vad en sekretessbelagd handling innebär. Jag
            kan emellertid säga så mycket, att Dynos skrivelse till staten
            när det begav sig innehöll en förtrolig information om bolagets
            framtida verksamhet och dess internationella strategi. Däremot
            finns det inga åtaganden om framtida verksamhet i Sverige.
          </note>
          <note>
            Av beredskapsskäl är det självfallet av ett visst värde om tillverkning
            kan ske i Sverige också i fortsättningen. Detta är emellertid
            en fråga som borde ha klarats ut i samband med att övertagandet
            skedde år 1986.
          </note>
          <note>
            Låt mig dock också i rättvisans namn säga att det är
          </note>
          <note>
            1986, alltså vid den tidpunkt då överlåtelsen skedde, faktiskt
            också hos Nobel Industrier fanns en viss tvekan om verksamhetens
            fortlevnad i
          </note>
          <note>
            Gyttorp.
          </note>
          <note>
            Överläggningen var härmed avslutad.
          </note>
          <note>
            67 § Svar på fråga 1991/92:843 om överskottet på livsmedel i
            beredskapslagren
          </note>
          <note>
            Anf. 395 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Erling Bager har frågat mig om regeringen avser ta
            initiativ till att överskottet på mat inom försvaret skall kunna
            sändas till behövande i Baltikum.
          </note>
          <note>
            Låt mig först konstatera att denna fråga på intet sätt är ny.
            Regeringen har redan uttalat att överskott av livsmedel och andra
            förnödenheter från det militära försvaret bör kunna utnyttjas
            för humanitära insatser i de baltiska staterna och i
          </note>
          <note>
            Ryssland.
          </note>
          <note>
            Den 19 mars i år uppdrog regeringen på mitt förslag åt försvarets
            materielverk att föra en dialog med biståndsorganet SIDA hur ett
            uppkommet överskott skall kunna utnyttjas. En viss del av det
            som omsätts måste återanskaffas och för den delen bör vissa ekonomiska
            resurser tillföras, men i stora delar kan livsmedlen ges i bistånd
            under förutsättning att kostnader för frakt och annat kan bestridas
            via de anslag som finns för internationellt bistånd inkl. den
            s.k. östhjälpen.
          </note>
          <note>
            Bl.a. har ärtsoppa lämnats till en biståndsorganisation för utportionering
            till behövande i S:t Petersburg. Biståndet har varit mycket välkommet.
          </note>
          <note>
            Låt mig vidare konstatera att de rutiner som tillämpas vid omsättningen
            av livsmedel innebär att en viss volym omsätts årligen. Den utrangerade
            volymen från förråden samlas vid olika regementen och är som störst
            vid årsskiftet. Dessa livsmedel används sedan under det kommande
            året som förplägnad åt de värnpliktiga som fullgör grundutbildningen
            eller i samband med repetitionsutbildning och olika krigsförbandsövningar.
            På detta sätt omsätts livsmedelsförråden successivt.
          </note>
          <note>
            Det bör dock inte ankomma på enskilda förbandschefer att avgöra
            vart biståndet skall lämnas. För detta finns som bekant ett centralt
            biståndsorgan.
          </note>
          <note type="speaker">
            Anf. 396 ERLING BAGER (fp):
          </note>
          <note>
            Fru talman! Jag vill tacka försvarsministern för svaret. Det
            är ju positivt att regeringen redan har tagit initiativ, som har
            gjort att man har kunnat sända över en del av beredskapslagret
            till Baltikum och S:t Petersburg.
          </note>
          <note>
            Anledningen till att jag har tagit upp den här frågan är bl.a.
            en del pressartiklar. I det här fallet berättas om en överste
            vid en flygflottilj som säger att han har reagerat under många
            år över att lagrade konserver har kastats. Ca 20--25 % har kasserats
            under flertalet år.
          </note>
          <note>
            Med litet framförhållning skulle detta kunna användas på ett
            nyttigt sätt. Jag tycker att det är bra att den nya regeringen
            nu har tagit initiativ till att man kan använda detta i bistånd
            till Baltikum. Jag tror kanske inte att det är fullt så välplanerat
            när det gäller att ta till vara detta, som försvarsministern nämnde,
            och att den del som blir över används vid manövrar och på olika
            sätt. Det är nog viktigt att försvarsministern håller ett öga
            på de enskilda förbandscheferna och ser till att det verkligen
            går så väloljat till som svaret anger. Jag är litet kritisk till
            att det skulle fungera så bra redan, men målsättningen är ju att
            det skall bli så.
          </note>
          <note>
            Slutligen skall självfallet lämpliga biståndsorgan vara med i
            hanteringen.
          </note>
          <note>
            Anf. 397 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Jag tror nog att det fungerar perfekt nu. Jag vill
            ingalunda påstå det. Men försvardepartementet har tagit initiativ
            till att få upp snabbheten i den här verksamheten. Listor har
            färdigställts över materiel för åtskilliga miljoner kronor. Det
            gäller långt ifrån bara livsmedel, utan det gäller även filtar,
            tält, kaminer och andra saker som måhända kan vara av viss betydelse.
          </note>
          <note>
            Jag vill dock göra klart att försvarsdepartementet inte äger
            rätt att bedriva biståndsverksamhet. Det är inte vår uppgift.
            Däremot är vi självfallet beredda -- och det har skett -- att
            hjälpa till att ställa transporter och annat till förfogande under
            förutsättning att finansiering kan ske via de ordinarie biståndsanslagen.
            Det finns ju faktiskt pengar avsatta för detta.
          </note>
          <note>
            Jag kan bara ge ett exempel på hur snabbt det kan gå när allt
            fungerar. Den överblivna medicinen m.m. från det s.k. Kuwaitsjukhuset
            överfördes till
          </note>
          <note>
            Estland, Lettland och Litauen med svenska
          </note>
          <note>
            Herculesflygplan från flygvapnet. Det tog inte mer än 5--6 dagar
            från det att idén kom upp till dess att regeringen hade fattat
            beslut och medicinen var levererad till samtliga tre länder.
          </note>
          <note type="speaker">
            Anf. 398 ERLING BAGER (fp):
          </note>
          <note>
            Fru talman! Jag skall inte förlänga debatten i den sena timmen.
            Jag har sagt att jag är nöjd med svaret. Jag är nöjd med att det
            nu går ut direktiv inom försvaret att man kan se till att sända
            detta överskottsmaterial till hjälpbehövande. Det är bra att rutinerna
            skapas. Jag ser fram emot att försvaret skall samarbeta med lämpliga
            biståndsorgan för att ta vara på dessa livsmedel och se till att
            de kommer till god användning.
          </note>
          <note>
            Överläggningen var härmed avslutad.
          </note>
          <note>
            68 § Svar på fråga 1991/92:754 om torskfisket i
          </note>
          <note>
            Öresund
          </note>
          <note>
            Anf. 399 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Siw Persson har frågat mig om jag avser att vidta
            åtgärder med anledning av det danska fisket efter torsk i den
            svenska delen av Öresund.
          </note>
          <note>
            1932 års konvention med Danmark angående fiskeriförhållandena
            i de till Sverige och Danmark gränsande farvattnen innehåller
            regler, vilka gäller för de båda ländernas torskfiske i Öresund.
          </note>
          <note>
            Utanför ett djup vid stranden av sju meter är torskfiske med
            garn och krok överallt i sundet gemensamt för konventionsparterna.
            Trålfiske efter torsk får ske endast inom ett begränsat område
            i sundets nordligaste del utanför Kullaberg och Höganäs.
          </note>
          <note>
            Fisket i Öresund berörs också av 1973 års konvention rörande
            fisket och bevarandet av de levande tillgångarna i Östersjön och
            Bälten -- mera känd under namnet Gdansk-konventionen. Inom den
            till konventionen knutna Fiskerikommissionen för Östersjön, med
            säte i Warszawa, har man sedan
          </note>
          <note>
            1989 fördelat de totala tillåtna årliga fångstmängderna för torsk
            mellan parterna.
          </note>
          <note>
            Svenska fiskares torskfångster i Öresund avräknas mot vad Sverige
            tilldelats, och de danska fiskarnas fångster avräknas mot Danmarks
            andel av EG:s årstilldelning.
          </note>
          <note>
            Såväl svenska som danska fiskare fångar torsk i hela
          </note>
          <note>
            Öresundsområdet. Fångststatistiken för tioårsperioden 1981--1990
            visar, att de danska yrkesfiskarna genomgående haft ett större
            intresse för detta fiske än sina svenska kolleger. De danska fångsterna
            har sammanlagt under perioden varit nästan fem gånger större.
            Totalfångsten har minskat sedan 1987 och uppgick 1990 till 842
            ton, varav Danmark svarade för 722 ton. Preliminära uppgifter
            för 1991 anger en ökning för både Sverige och Danmark.
          </note>
          <note>
            Torskfångsterna i Öresund svarar för endast ca
          </note>
          <note>
            0,5 % av det totala uttaget inom Gdanskkonventionens område.
            Därmed torde deras påverkan på den i och för sig bekymmersamma
            torsksituationen i hela Östersjön vara ytterst begränsad.
          </note>
          <note>
            Frågeställaren har också uttryckt oro beträffande
          </note>
          <note>
            Östersjöns sillbestånd. Till detta är bara att säga, att all
            expertis är enig i bedömningen att sillen är rikligt förekommande
            i Östersjön i dag.
          </note>
          <note>
            Någon betydande ändring av fiskemönstret i
          </note>
          <note>
            Öresund under de senaste åren har inte noterats av de svenska
            fiskerimyndigheterna på grundval av vare sig statistik eller andra
            uppgifter.
          </note>
          <note>
            Sammanfattningvis kan konstateras, att danska fiskare har rätt
            att fiska torsk i den svenska delen av
          </note>
          <note>
            Öresund i kraft av 1932 års konvention.
          </note>
          <note>
            Motsvarande gäller för svenska fiskare i den danska delen. Så
            länge fisket i Sveriges del av Öresund bedrivs i enlighet med
            gällande internationella och nationella regelverk och inom ramen
            för de fångstmängder som angetts av
          </note>
          <note>
            Fiskerikommissionen för Östersjön, ser jag ingen anledning att
            nu vidta några särskilda åtgärder.
          </note>
          <note>
            Fisket i fråga övervakas fortlöpande av den svenska kustbevakningen.
          </note>
          <note type="speaker">
            Anf. 400 SIW PERSSON (fp):
          </note>
          <note>
            Fru talman! Jag vill tacka för svaret.
          </note>
          <note>
            Den konvention som ingicks 1932 var säkert bra då.
          </note>
          <note>
            Det är nu väldigt många år sedan, och mycket har hänt. Tyvärr
            har förhållandena i Öresund försämrats för både växter och djur.
          </note>
          <note>
            När det gäller trålfisket utanför Kullaberg och
          </note>
          <note>
            Höganäs är detta ett stort problem. Det är ett smalt område i
            vilket man tillåts att fiska med trål. Man sveper då in över icke
            tillåtet område, och därmed har kustbevakningen ett heltidsarbete.
          </note>
          <note>
            Kustbevakningen kan faktiskt användas till bättre ändamål än
            just detta. Jag har därför motionerat om att man skulle dra en
            gräns för trålfiske från norra Kullaberg över till Danmark. Tyvärr
            blev inte den motionen bifallen.
          </note>
          <note>
            När det gäller danskt fiske med garn, fiskar man nästan inte
            på den danska sidan. Det beror förmodligen på att det där är sådana
            grundförhållanden att det inte finns fisk. Det är alltså ett mycket
            dåligt avtal som Sverige har träffat med Danmark. Det är faktiskt
            på tiden att man förhandlar om detta avtal, och det måste i så
            fall göras senast 1993, eftersom det tar två år innan man kan
            ändra det.
          </note>
          <note>
            Beträffande ministerns svar om sillen, tror jag att det senast
            i dag stod i tidningen att det nu är förbud mot fiske av skarpsill.
            Torsken är dåligt förekommande i Östersjön, och då fiskas skarpsillen
            ut.
          </note>
          <note>
            Öresund är barnkammare för många olika sorters fisk. Man kan
            fråga sig varför det inte finns någon fisk. Det är ungefär som
            att gå in på BB och ta bort mödrarna, och sedan undra varför det
            inte blir några barn. Det är alltså på tiden att myndigheterna
            inser vilken vikt Öresund har som barnkammare för olika sorters
            fisk. Det är över huvud taget en speciell miljö som finns i Öresund.
            Det har inte myndigheterna insett. Jag kan ta naturvårdsverket
            som exempel, som jag tycker på ett bedrövligt sätt har missat
            sin kontroll i Öresund.
          </note>
          <note>
            Anf. 401 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Vi vet via de svenska myndigheterna att trålfiske
            har förekommit utanför de områden där det är tillåtet. Dock har
            detta fiske inte varit av någon betydande omfattning. Att vi sedan
            har ett danskt fiske på den svenska sidan, där det är ett gemensamt
            fiske, är i och för sig heller inte någonting att gruva sig över.
            Det är ju inte förbjudet för svenska fiskare att fiska där. Det
            finns en överenskommelse om att hela detta område är tillgängligt
            för båda parter.
          </note>
          <note>
            Vad beträffar sillen i allmänhet, är jag inte för närvarande
            detaljkunnig när det gäller frågan om skarpsill. Men det är ett
            bekymmer att det finns stora sillmängder som är möjliga att fånga
            men svåra att avsätta, och det är en mycket dålig lönsamhet för
            fiskarna. Men jag ser inte detta problem som något större bekymmer.
          </note>
          <note>
            Sedan till frågan om Öresund som barnkammare.
          </note>
          <note>
            Jag tycker att Öresund är ett fantastiskt havsområde, som naturligtvis
            är känsligt för miljöföroreningar och som vi bör vara rädda om.
          </note>
          <note>
            Däremot är jag osäker på om det verkligen är en direkt barnkammare.
            Vi vet att bedömningen från experthåll är, att fisket i Öresund
            är så ringa att det har en mycket liten betydelse för den totala
            situationen i Östersjön.
          </note>
          <note type="speaker">
            Anf. 402 SIW PERSSON (fp):
          </note>
          <note>
            Fru talman! Ministern säger att trålfisket är av betydande omfattning.
            Departementet har där en avvikande uppfattning i förhållande till
            bl.a.
          </note>
          <note>
            kustbevakningen. Jag var ute med dem i höstas och fick då information
            om att de tyvärr har alldeles för mycket att göra med att bevaka
            dessa trålfiskare, som med ett mycket effektivt informellt system
            ser till att kunna fiska olagligt. Det är alltså stora resurser
            som måste användas för att fånga in dessa trålfiskare.
          </note>
          <note>
            När det gäller det faktum att det inte är förbjudet att fiska
            på den danska sidan, är jag väl medveten om det. Att svenskar
            inte fiskar där är inte så konstigt. Finns det ingen fisk, fiskar
            man inte, som jag tidigare sade. Så enkelt är det. Jag har full
            förståelse för att de danska fiskarna utnyttjar fiskeresurserna
            på den svenska sidan, eftersom det där fortfarande finns fisk.
            men vi måste ändå ha intresse av att det görs en något så när
            rimlig avvägning mellan länderna.
          </note>
          <note>
            Dessutom vill jag också passa på att påpeka hur allvarligt garnfisket
            i Öresund är. Det har t.o.m.
          </note>
          <note>
            förekommit dykarolyckor, eftersom så mycket garn har hamnat på
            havsbotten.
          </note>
          <note>
            Anf. 403 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Detta är ett område där det är tillåtet att fiska
            på både den svenska sidan och den danska sidan för svenska och
            danska fiskare. Jag har här hela serien av siffror från 1981--1990,
            och jag kan konstatera, att av totalt nästa 15 000 ton har svenska
            fiskare inte tagit upp mer än 2 500 ton, medan hela området är
            tillgängligt för alla. Det måste bero på någonting annat än själva
            avtalet.
          </note>
          <note>
            Svenska fiskare har enligt detta samma rätt.
          </note>
          <note>
            Det är möjligt, Siw Persson, att den svenska fiskeripolitiken
            har varit sämre än den danska, och att danska fiskare därför är
            mer aktiva än svenska.
          </note>
          <note>
            Det är jag i och för sig beredd att fundera över, och det gör
            vi. Regeringen har tillsatt en utredning som skall titta på på
            den svenska fiskeripolitiken.
          </note>
          <note>
            Jag var häromveckan i Köpenhamn och talade med min danske kollega
            om detta. Det tycker jag kan vara intressant. Däremot anser jag
            att avtalet är ganska bra. Det är bra att vi har Öresund ihop,
            och det vill jag inte riva upp.
          </note>
          <note type="speaker">
            Anf. 404 SIW PERSSON (fp):
          </note>
          <note>
            Fru talman! Också jag anser att vi skall ha ett avtal där vi
            kan arbeta ihop både från svensk och dansk sida. Men tyvärr har
            utvecklingen varit negativ de senaste två åren, och det har accellererat
            problematiken.
          </note>
          <note>
            Jag hoppas att departementet uppmärksammar denna fråga ännu mer
            än vad man kanske har gjort tidigare, att man noga följer utvecklingen
            och kommer med konstruktiva förslag.
          </note>
          <note>
            Anf. 405 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Jag skall inte förlänga debatten, men jag vill tillägga
            följande.
          </note>
          <note>
            År 1982 fiskade svenska fiskare 140 ton och de danska 1 638.
            År 1990 fiskade svenska fiskare 120
          </note>
          <note>
            ton och de danska 722. Det tyder på att denna situation har funnits
            ganska länge.
          </note>
          <note type="speaker">
            Anf. 406 SIW PERSSON (fp):
          </note>
          <note>
            Fru talman! Jag har inte tillgång till statistik, men jag tror
            att vi kan vara överens om att vi även utan statistik kan bevisa
            att fisketillgången har minskat radikalt under de senaste åren.
          </note>
          <note>
            Överläggningen var härmed avslutad.
          </note>
          <note>
            69 § Svar på fråga 1991/92:835 om Sverige och
          </note>
          <note>
            EG:s subventionerade tobaksodling
          </note>
          <note>
            Anf. 407 Jordbruksminister KARL-ERIK
          </note>
          <note type="speaker">
            OLSSON (c):
          </note>
          <note>
            Fru talman! Annika Åhnberg har frågat mig vilka åtgärder regeringen
            avser att vidta för att klargöra det svenska förhållningssättet
            till subventioner av tobaksodling inom EG.
          </note>
          <note>
            Det är riktigt att tobaksodling subventioneras inom ramen för
            EG:s jordbrukspolitik. Stöd till de sydliga medlemsländernas produktion
            hr generellt varit lägre än till de nordliga, vilket naturligvis
            framhålls av de sydliga medlemsstaterna. I EG:s ministerråds beslut
            förra vekcan om reform av jordbrukspolitiken har s.k. maximalt
            garanterade kvantiteter införts för tobaksodling. Produktionen
            i medlemsstaterna kvoteras.
          </note>
          <note>
            Det är naturligtvis också riktigt att tobaksbruket har negativa
            hälsoeffekter. Regeringen och svenska myndigheter söker genom
            skattepolitik, informationsverksamhet osv. minska tobakskonsumtionen.
          </note>
          <note>
            Det är emellertid också så, att Sverige inte ännu är medlem av
            EG. Det vore därför fel av regeringen att nu göra uttalanden om
            enskildheter i EG:s jordbrukspolitik. Som EG-medlem får vi alla
            tillfällen att ge våra synpunkter.
          </note>
          <note type="speaker">
            Anf. 408 ANNIKA ÅHNBERG (v):
          </note>
          <note>
            Fru talman! Jag tackar för svaret, som jag dock inte är riktigt
            nöjd med.
          </note>
          <note>
            Det är märkligt att man i EG diskuterar att förbjuda olika typer
            av tobaksbruk. Vi har t.ex.
          </note>
          <note>
            haft en diskussion om detta, och många har oroat sig för det
            s.k. våta snuset som används mycket i
          </note>
          <note>
            Sverige. Det vill man förbjuda i EG. Samtidigt subventionerar
            man odlingen av tobak. Jag tycker att det finns något slags brist
            på logik här. Var tänker man sig att tobaken skall ta vägen? Man
            måste inse att det blir problem, men ändå subventionerar man produktionen
            av den vara som ger upphov till problemen.
          </note>
          <note>
            Jag har litet svårt att förstå varför vi inte skulle kunna lägga
            oss i den diskussionen, trots att vi ännu inte är medlemmar. Det
            är ju ändå nu som man diskuterar en reformering av jordbrukspolitiken.
          </note>
          <note>
            Jag tror att det skulle vara av rätt stort intresse.
          </note>
          <note>
            Även i EG är det så, att de som är direkt berörda kanske känner
            till och diskuterar besluten. Men för den stora allmänheten är
            det rätt okänt hur jordbrukspolitiken utformas och vilka subventioner
            det handlar om. Jag tror att detta är en diskussion som skulle
            engagera många.
          </note>
          <note>
            Jag undrar litet grand varför det skall vara så omöjligt för
            Sverige att mer aktivt ta del i denna diskussion redan nu. Beror
            det månne på någon rädsla att stöta sig med de mäktiga och stora
            ekonomiska intressen som det här är fråga om?
          </note>
          <note>
            Tobaksproduktionen har en omsättning på i storleksordningen 35
            miljarder ecu. Det är ca 250--
          </note>
          <note>
            300 miljarder svenska kronor. Det handlar alltså om stor summor
            pengar. Men det är i grunden också en viktig hälsofråga. Jag tycker
            därför att det är viktigt att man inte är passiv utan aktiv i
            denna diskussion.
          </note>
          <note>
            Jag skulle gärna vilja få litet mer klargjort varför vi i Sverige
            inte kan vara aktiva trots att vi inte är medlemmar.
          </note>
          <note>
            Anf. 409 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Jag noterar att inte heller Annika
          </note>
          <note>
            Åhnberg är nöjd med mitt svar. Jag har hört samma kommentar här
            i samband med tidigare frågor.
          </note>
          <note>
            Vi kan givetvis ha en uppfattning, men vi kan rimligtvis inte
            påverka EG:s politik så länge vi inte är medlemmar. Vi kommer
            säkert som medlemmar, och redan i medlemskapsförhandlingarna,
            att få många tillfällen att ha synpunkter på EG:s jordbrukspolitik,
            framför allt på de områden som berör Sverige.
          </note>
          <note>
            När det gäller frågan om tobaken, är produktionen en sak och
            konsumtionen en annan. Om man inte vidtar kraftiga begränsningar
            i användningen eller införseln av tobak, påverkar man inte konsumtionen
            genom att påverka produktionen. I
          </note>
          <note>
            ett längre perspektiv med en friare handel kan det hända att
            detta är möjligt. Då skulle nämligen priset påverkas. Men i dagsläget
            finns det sannolikt inte särskilt stor chans att minska tobaksbruket
            i
          </note>
          <note>
            EG-länderna genom att minska tobaksodligen eller sänka subventionerna.
          </note>
          <note>
            Det skulle kompenseras genom ett inflöde av tobak från annat
            håll i stället. Därför är det här en ganska komplicerad bild.
          </note>
          <note>
            Det går att komma längre i debatten, men jag tror att det gagnar
            föga, den här tiden på dagen, så pass långt före EG-medlemskapet.
          </note>
          <note type="speaker">
            Anf. 410 ANNIKA ÅHNBERG (v):
          </note>
          <note>
            Fru talman! Detta senare kan jag hålla med om. Jag tycker i och
            för sig att vi skulle kunna delta mer aktivt i diskussionen redan
            nu, men jag hoppas att jordbruksministern delar min uppfattning
            att vi när det blir möjligt skall framhålla det principiellt felaktiga
            i att subventionera en produktion som ger upphov till denna konsumtion.
            Visserligen är produktionen och konsumtionen skilda saker, som
            jordbruksministern sade, men det ena beror ändå av det andra,
            så det finns ett samband.
          </note>
          <note>
            Det riktiga måste vara att man genom att slopa subventionerna
            får en rimligare prisrelation, så att denna produktion får bära
            sina egna kostnader. I
          </note>
          <note>
            den mån vi har någon tro på att prisfrågan avgör litet grand,
            skulle man därmed kunna bidra till att hålla tillbaka tobaksbruket,
            om kostnaderna blir mera synliga och får bäras av dem som använder
            tobaken. Jag hoppas alltså att diskussionen inte är avslutad,
            utan att detta är någonting som det finns intresse att fortsätta
            att diskutera.
          </note>
          <note>
            Anf. 411 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Jag kan tillägga ytterligare två saker.
          </note>
          <note>
            Det finns i dagsläget i Centralamerika, på Cuba och i Brasilien,
            ett stort överskott på tobak, med betydande bekymmer, och det
            skulle säkert med stor snabbhet flyta in tillräckliga mängder
            tobak om man producerade mindre inom EG.
          </note>
          <note>
            Om man nu av skilda skäl subventionerar jordbruk, framför allt
            på grund av att världshandeln inte fungerar på ett tillfredsställande
            sätt, kan det naturligtvis diskuteras om subventionen skall ske
            i förhållande till nyttigheten hos produkten. Vi kommer då långt
            in i en komplicerad diskussion, om vi skall ha samma attityd till
            alkoholproduktionen, vin- och spritproduktionen, till olika typer
            av näringsämnen, som fetter, kolhydrater, fibrer etc. I den svenska
            debatten har vi hittills inte lagt de här synpunkterna på jordbrukspolitiken.
            Med det vill jag inte säga att det är omöjligt att göra det i
            framtiden.
          </note>
          <note>
            Överläggningen var härmed avslutad.
          </note>
          <note>
            70 § Svar på fråga 1991/92:855 om reglerna om transport av hundar
            till och från Sverige
          </note>
          <note>
            Anf. 412 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Siw Persson har frågat mig om regeringen avser att
            anpassa reglerna för transport av hundar till och från Sverige
            till europeiska bestämmelser.
          </note>
          <note>
            Sverige är i likhet med några andra länder i Europa, t.ex. Norge,
            Irland och Storbritannien, fritt från sjukdomen rabies. Dessa
            länder tillämpar karantänsförvaring av hundar och katter vid införsel
            från länder där rabies förekommer eller från länder som vaccinerar
            mot rabies.
          </note>
          <note>
            Rabies är en mycket allvarlig sjukdom, som kan drabba både människor
            och djur. Sjukdomen har inte påvisats i Sverige sedan år 1886.
            För att skydda
          </note>
          <note>
            Sverige från att få in rabies i landet ställer jordbruksverket
            som villkor för att få föra in hundar och katter från rabiessmittade
            länder, att djuren skall hållas i karantän.
          </note>
          <note>
            EES-avtalet omfattar inte regler om införsel av hundar och katter,
            varför avtalet i sig inte påverkar våra införselregler i detta
            avseende. Diskussioner pågår emellertid såväl inom EG som inom
            WHO
          </note>
          <note>
            när det gäller frågan om det går att ersätta karantänsförvaring
            med någon annan metod som också gör det möjligt att skydda ett
            rabiesfritt land från att få in rabies. Jordbruksverket följer
            den internationella utvecklingen och de internationella diskussionerna.
            Mot bakgrund härav gör verket fortlöpande bedömningar om vilka
            villkor som bör ställas vid införsel av bl.a. hundar och katter
            till
          </note>
          <note>
            Sverige.
          </note>
          <note>
            Vi följer således noga det internationella arbete som bedrivs
            inom detta område. Om det kommer fram någon annan metod än karantänsförvaring
            som skyddar oss från att få in rabies i Sverige kommer vi naturligtvis
            inte att kräva att hundar och katter skall hållas i karantän för
            att få föras in i landet.
          </note>
          <note type="speaker">
            Anf. 413 SIW PERSSON (fp):
          </note>
          <note>
            Fru talman! Jag vill tacka ministern för svaret.
          </note>
          <note>
            Det finns rabiesvaccinering ute i Europa som både kliniskt och
            praktiskt har visat sig innebära ett fullgott skydd för de övriga
            europeiska hundarna.
          </note>
          <note>
            Många ställer sig då frågan: Varför kan det inte gälla även svenska
            hundar, så att de kan få följa med, nu när det skall bli lättare
            att röra sig fritt ute i Europa? Jag har hört att det också lär
            diskuteras kontinentala bestämmelser med vaccinationspass inom
            EG. Det skulle gälla även sådana länder som
          </note>
          <note>
            Storbritannien och Irland.
          </note>
          <note>
            Vi skall komma ihåg att hundar och katter i dag är uppskattade
            och viktiga familjemedlemmar. Jag tror säkert att ministern har
            noterat att ett av de få försäkringsbolag som går bra nu för tiden
            i Sverige är det försäkringsbolag som försäkrar just hundar och
            katter -- och även hästar, tror jag det var. Man är alltså i Sverige
            väldigt mån om att se till att bl.a.
          </note>
          <note>
            hundar har ett fullgott skydd.
          </note>
          <note>
            Jag har alltså förståelse för att man nu försöker väcka den här
            frågan, så att vi så tidigt som möjligt kan få ta med oss våra
            hundar vare sig vi åker in i eller ut ur landet. Därför blir jag
            litet besviken över ministerns allmänt hållna svar.
          </note>
          <note>
            Anf. 414 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Jag har stor förståelse för de synpunkterna. Jag
            har också här i kammaren uttalat mig för att titta litet närmare
            på detta. Det vore intressant om vi skulle kunna släppa något
            på reglerna, om det nu finns andra sätt att skydda sig, t.ex.
            genom vaccinering.
          </note>
          <note>
            Det är självfallet också så att om länder i omvärlden under lång
            tid är rabiesfria skulle det kunna innebära lättnader. Nu är det
            dock så att t.ex.
          </note>
          <note>
            Finland, som har varit rabiesfritt de senaste åren, inte har
            samma bestämmelser för införsel som vi har. Därför skulle man
            kunna riskera att djur, och även smitta, kommer in omvägen via
            Finland.
          </note>
          <note>
            Ett annat förhållande är enligt vad jag har erfarit att vaccinerade
            djur kan ha en viss smitta om de träffar djur som inte är vaccinerade.
            Därför måste man sannolikt, som också Siw Persson antydde, ha
            en konsekvent vaccinering av samtliga djur. Jag är inte expert
            på området, men jag tror att det kan förhålla sig ungefär på det
            sättet.
          </note>
          <note type="speaker">
            Anf. 415 SIW PERSSON (fp):
          </note>
          <note>
            Fru talman! Jag kan då sluta med att konstatera att vi även i
            den här frågan får invänta vad EG säger.
          </note>
          <note>
            Anf. 416 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Fru talman! Det är inte riktigt så enkelt. Det är den naturgivna
            förutsättningen som har gjort att den skandinaviska halvön, som
            från rabiessynpunkt är en ö, och Storbritannien och Irland, som
            är riktiga öar, under lång tid har kunnat hålla sig fria från
            denna otäcka sjukdom, och det är naturligtvis en fördel som vi
            skall vara rädda om. Det är inte riktigt samma sak som EG-anpassning.
            Om EG-
          </note>
          <note>
            anpassning skulle innebära större rabiesrisk kan vi kanske undvika
            just den typen av anpassning.
          </note>
          <note type="speaker">
            Anf. 417 SIW PERSSON (fp):
          </note>
          <note>
            Fru talman! Det var faktiskt inte min tolkning att anslutning
            till EG skulle innebära att vi skulle utsätta våra husdjur för
            större rabiesrisk. Men eftersom det nu lär förekomma diskussioner
            om bestämmelser för bl.a. just Irland och
          </note>
          <note>
            Storbritannien får vi naturligtvis invänta resultatet av dem.
            Kan de lösa det finns det lika goda förutsättningar för oss att
            klara det.
          </note>
          <note>
            Överläggningen var härmed avslutad.
          </note>
          <note>
            71 §§ Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1991/92:172 Introduktionsersättning till flyktingar och vissa
            andra utlänningar
          </note>
          <note>
            Förslag
          </note>
          <note>
            1991/92:20 Riksdagens revisorers förslag angående den nya budgetprocessen
          </note>
          <note>
            72 § Kammaren åtskildes kl. 23.09.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 4 §
            anf. 24 (delvis),
          </note>
          <note>
            av talmannen därefter t.o.m. 9 §,
          </note>
          <note>
            av andre vice talmannen därefter t.o.m. 23 §
          </note>
          <note>
            anf. 125 (delvis),
          </note>
          <note>
            av tredje vice talmannen därefter t.o.m.
          </note>
          <note>
            ajourneringen kl. 17.38,
          </note>
          <note>
            av andre vice talmannen därefter t.o.m. 53 § anf.
          </note>
          <note>
            311 (delvis) och
          </note>
          <note>
            av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
