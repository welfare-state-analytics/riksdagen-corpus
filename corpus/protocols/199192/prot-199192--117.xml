<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--117</head>
          <docDate when="1992-05-21">1992-05-21</docDate>
        </div>
      </front>
      <body>
        <div>
          <note>
            1 § Meddelande om datum för beslut om antalet ledamöter och val
            rörande EES-utskottet, m.m.
          </note>
          <note type="speaker">
            Anf. 1 FÖRSTE VICE TALMANNEN:
          </note>
          <note>
            Tisdagen den 26 maj kommer beslut att fattas om antal ledamöter
            i EES-utskottet och val att företas till EES-utskottet samt till
            styrelsen för Stiftelsen
          </note>
          <note>
            Riksbankens jubileumsfond.
          </note>
          <note>
            2 § Justering av protokoll
          </note>
          <note>
            Justerades protokollet för den 15 maj.
          </note>
          <note>
            3 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Motion 1991/92:127 till bostadsutskottet
          </note>
          <note>
            4 § Säkerhet och nedrustning
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1991/92:UU19 Säkerhet och nedrustning.
          </note>
          <note type="speaker">
            Anf. 2 MAJ BRITT THEORIN (s):
          </note>
          <note>
            Herr talman!
          </note>
          <note>
            Om man ändå
          </note>
          <note>
            på våren
          </note>
          <note>
            när man går hem från handelsboden
          </note>
          <note>
            fick sitta i skogsdungen
          </note>
          <note>
            mitt bland vitsipporna
          </note>
          <note>
            och veta med sig
          </note>
          <note>
            att dom börjat smälta kanoner
          </note>
          <note>
            till plogar
          </note>
          <note>
            se åkrarna åter klyvas livna till
          </note>
          <note>
            man skulle lägga sig på rygg
          </note>
          <note>
            rakt på blöta marken
          </note>
          <note>
            med uppköpen som huvudgärd
          </note>
          <note>
            så smått ge sig till att nynna.
          </note>
          <note>
            Pentti Sarrikoski, den begåvade finske diktaren, gav ord åt våra
            drömmar. Drömmar och visioner, som vi länge befarade skulle förbli
            drömmar. Men nu är det dags att så smått ge sig till att nynna.
            För nu börjar kanonerna smältas om till plogar.
          </note>
          <note>
            I dag är det kalla kriget slut. En dramatisk och positiv förändring
            i internationella relationer har ägt rum. En mycket kraftig nedrustning
            pågår nu av såväl kärnvapen som konventionella vapen.
          </note>
          <note>
            Upplösningen av Sovjetunionen och demokratiseringen av Central-
            och Östeuropa har lett till en totalt förändrad situation i Europa.
          </note>
          <note>
            Det finns fortfarande de som menar att just kärnvapen, militär
            styrka och avskräckning klarade freden. Men nu när dessa kraftigt
            minskar i betydelse, ökar förtroendet, samarbetet och förutsättningarna
            för verklig fred, och risken för krig minskar.
          </note>
          <note>
            Under de senaste åren har närmast en revolution ägt rum på nedrustningsområdet.
            Kärnvapen har för första gången i historien börjat förstöras.
          </note>
          <note>
            I Parisavtalet, november 1990, har alla Europas stater, jämte
            USA och Canada, kommit överens om det största nedrustningsavtalet
            någonsin om konventionella vapen och om ett alleuropeiskt samarbete
            för att stärka förtroendet och säkerheten dem emellan och för
            att främja rustningskontroll och nedrustning.
          </note>
          <note>
            Sakligt samarbete och växande ömsesidig förståelse ersätter den
            tidigare misstänksamheten och rivaliteten i en för några år sedan
            otänkbar utsträckning.
          </note>
          <note>
            För så är det: Säkerhet måste uppnås inte mot motståndaren utan
            tillsammans med honom. Den internationella säkerheten måste vila
            på samarbete för gemensam överlevnad i stället för på hot om ömsesidig
            förintelse. Säkerhet kan bara byggas tillsammans.
          </note>
          <note>
            Den gemensamma säkerhetens grundidé har i praktiken fått genomslag
            i internationell politik.
          </note>
          <note>
            Allt är långtifrån bra, även om nedrustningen har tagit fart.
            Det finns en risk att den hotande ''lag och ordning'' som kärnvapnen
            åstadkom, ersätts av en hotande oordning på grund av etniska och
            nationella konflikter, fattigdom eller protektionism och handelskrig.
            Risken är också att kunskapen hos tusentals arbetslösa f.d. sovjetiska
            kärnvapenexperter och tekniker kan komma att spridas över världen.
          </note>
          <note>
            Å andra sidan finns nu en verklig möjlighet att minska den militära
            aspekten av säkerhet.
          </note>
          <note>
            Ekonomisk utveckling och mänskliga rättigheter kan komma att
            spela en mycket större roll.
          </note>
          <note>
            Gemensam säkerhet kan ersätta gemensamt försvar i allianser.
          </note>
          <note>
            Sveriges nedrustningsarbete måste utgå från en syn på säkerhet
            och samarbete, som betonar det gemensamma intresset för fred och
            mänsklig överlevnad och samtidigt en rättvis ekonomisk och social
            utveckling. För detta krävs en fortsatt aktiv svensk internationell
            freds- och nedrustningspolitik.
          </note>
          <note>
            Denna politik är naturligtvis inte statisk. I takt med de positiva
            förändringarna för en kraftig nedrustning måste självklart svensk
            nedrustningspolitik kontinuerligt analyseras och förändras.
          </note>
          <note>
            Provstopp, icke-spridningsavtal, totalförbud mot kemiska vapen,
            begränsning och kontroll av vapenhandeln, är exempel på några
            av alla de frågor som inte kan lösas ensidigt eller i bilaterala
            avtal utan kräver internationella avtal inom
          </note>
          <note>
            Förenta nationernas ram.
          </note>
          <note>
            Sverige har genom långvarigt engagemang, teknisk kunskap och
            förhandlingskompetens särskilda möjligheter till konstruktiva
            insatser. Därtill har under en lång följd av år nedrustningspolitiken
            haft ett mycket brett stöd i riksdagen.
          </note>
          <note>
            I avsaknad av en deklarerad nedrustningspolitik från regeringens
            sida har vi socialdemokrater i vår partimotion U402 lagt fram
            förslag till en sådan politik, omfattande såväl totalförbud mot
            kemiska vapen, radiologiska vapen, laservapen som begränsning
            av vapenhandel. Men framför allt har vi föreslagit ett omfattande
            program för en kärnvapenfri värld. Trots det kalla krigets slut
            och den påbörjade nedrustningen finns fortfarande de flesta kärnvapnen
            kvar. Utskottet har också ställt sig bakom de flesta av våra förslag
            -- dock inte alla.
          </note>
          <note>
            Därför vill jag yrka bifall till reservationerna 1, 2
          </note>
          <note>
            och 3.
          </note>
          <note>
            Målet måste vara en kärnvapenfri värld; ett mål som inte längre
            är otänkbart. När INF-avtalet om avskaffande av en hel kategori
            av kärnvapen skrevs under i december 1987, skrevs i princip också
            kärnvapnens politiska dödsattest under. Det är mer en fråga om
            tid, vägar och metoder att bli av med dem. Våra förslag omfattar
            bl.a. ett fullständigt provstopp, icke-spridningsfördraget, kärnvapnens
            olaglighet, marin kärnvapennedrustning, skrotning av kärnvapen
            under FN:s kontroll och en kärnvapenfri zon i Norden.
          </note>
          <note>
            Kunskapen om kärnvapen kommer inte att försvinna, men viljan
            och möjligheten att använda dem kan undanröjas. Den viktigaste
            och kanske enda framgångsrika vägen att göra kärnvapen föråldrade
            är att göra dem ovidkommande genom ett starkt nätverk av ekonomiskt
            internationellt beroende, genom att bryta ner murar av ömsesidig
            misstro och skapa gemensamma intressen vid sidan av själva överlevandet,
            men också genom ekonomiskt, vetenskapligt, kulturellt och teknologiskt
            samarbete samt samarbete rörande miljön.
          </note>
          <note>
            Kärnvapenprov har bara ett syfte -- att utveckla mer effektiva
            kärnvapen. Den totalt förändrade situationen i världspolitiken,
            slutet på det kalla kriget, minskningen av kärnvapen, genombrottet
            för inträngande nedrustningsverifikation och framstegen i icke-spridningsarbetet
            är alla tecken på att tiden har kommit för ett fullständigt stopp
            för alla kärnvapenprov.
          </note>
          <note>
            Det har blivit allt svårare för kärnvapenmakter att rättfärdiga
            fortsatta kärnvapenprov. Vem är fienden mot vilken kärnvapen skall
            vändas?
          </note>
          <note>
            En framtida säkerhetsordning som baseras på användning av eller
            hot om användning av kärnvapen är inte acceptabel. Så länge kärnvapen
            existerar finns en risk för dess användning.
          </note>
          <note>
            Möjligheten att använda dem måste därför elimineras.
          </note>
          <note>
            Ett viktigt politiskt steg vore att folkrättsligt förbjuda användning
            av kärnvapen. Detta tar vi upp i reservation 1.
          </note>
          <note>
            Grundvalen för en ny lag, såväl sedvane- som avtalsbaserad, finns
            redan genom att kärnvapenmakterna i mer än 46 år har avstått från
            att använda dem. Den pågående processen kan förstärkas genom att
            internationella överenskommelser förhandlas fram eller genom att
            förstärka negativa säkerhetsgarantier.
          </note>
          <note>
            Ett steg i denna riktning vore att alla kärnvapenmakterna förband
            sig att inte använda kärnvapen först. Sådana deklarationer har
            Kina och Sovjetunionen avgivit. Om alla kärnvapenmakter gjorde
            liknande utfästelser, skulle det i praktiken resultera i ett förbud
            mot användning av kärnvapen.
          </note>
          <note>
            Sådana utfästelser skulle sedan följas av en internationell överenskommelse
            om totalförbud mot användning av kärnvapen. Ett sådant absolut
            förbud i internationell lag skulle utgöra en bas för vidare kärnvapennedrustning.
            Sverige bör enligt vår uppfattning lägga fram sådana förslag.
          </note>
          <note>
            I vår andra reservation tar vi upp kärnvapen till sjöss. Som
            första land tog Sverige för ett decennium sedan upp frågan om
            kärnvapen till sjöss i Förenta nationerna. År efter år har Sverige
            pekat på den stora risk som kärnvapen till sjöss utgör och fört
            fram en serie av förslag, bl.a. förbud mot taktiska kärnvapen
            till sjöss, och senast hösten 1990 att förhandlingar om ett förbud
            mot icke-strategiska kärnvapen till sjöss skulle inledas.
          </note>
          <note>
            USA:s och Sovjets ensidiga deklaration att dra tillbaka sina
            taktiska kärnvapen från ytfartyg är en positiv utveckling, men
            inte till fyllest. En del av dem förs i land och kan placeras
            ut igen, och vi vet faktiskt inte alls vilka eller hur många som
            kommer att förstöras. Målet måste vara att alla ickestrategiska
            kärnvapen förstörs under internationell kontroll. Vår uppfattning
            -- från
          </note>
          <note>
            Socialdemokraternas sida -- är att Sverige fortsatt bör aktivt
            agera för ett förbud mot icke-strategiska kärnvapen till sjöss.
          </note>
          <note>
            I vår tredje reservation föreslår vi att kärnvapen skall ställas
            under internationell kontroll. Detta är ett förslag som fördes
            fram av Förenta staterna åren efter andra världskriget. Avsikten
            var att förhindra en okontrollerad kärnvapenkapplöpning.
          </note>
          <note>
            Grundtankarna i denna plan bör nu, i den förändrade världspolitiska
            situationen, tas upp till ny diskussion. En början kan göras genom
            att ett internationellt kärnvapenregister i Förenta nationernas
            regi snabbt upprättas, omfattande alla nationella arsenaler. Sverige
            bör därför i FN föreslå att kärnvapen ställs under internationell
            kontroll.
          </note>
          <note>
            Jag yrkar på nytt bifall till samtliga reservationer.
          </note>
          <note>
            Till sist: Den positiva utveckling mot fred och nedrustning som
            vi nu upplever kommer att kräva av oss ett konstruktivt tänkande,
            som aktivt söker möjligheter och svar för framtiden. Det gäller
            ett annorlunda säkerhetstänkande som försöker identifiera hoten
            -- både militära och andra hot --
          </note>
          <note>
            mot de moderna industriländerna och den övriga världen under
            inte bara de närmaste åren utan på
          </note>
          <note>
            50 års sikt.
          </note>
          <note>
            Vi behöver en bättre förståelse för att konflikter handlar om
            oförenlighet av intressen, mål, metoder och uppfattning för att
            kunna utveckla annorlunda och bättre konfliktlösningsmetoder.
            Som Benkt-
          </note>
          <note>
            Erik Hedin säger:
          </note>
          <note>
            Vi måste lära oss
          </note>
          <note>
            att lyssna till varandra.
          </note>
          <note>
            Vi måste lära oss
          </note>
          <note>
            att förstå varandras drömmar
          </note>
          <note>
            om hur världen skall förvandlas.
          </note>
          <note>
            Vi måste lära oss
          </note>
          <note>
            att tala om våra drömmar
          </note>
          <note>
            om den värld där vi skall leva.
          </note>
          <note>
            Vi måste lära oss
          </note>
          <note>
            så att vi tillsammans
          </note>
          <note>
            kan ta makten
          </note>
          <note>
            över våra liv och över världen.
          </note>
          <note>
            Vi måste lära oss
          </note>
          <note>
            så att drömmarna blir verklighet
          </note>
          <note>
            så att människornas värld blir allas
          </note>
          <note>
            så att människornas värld blir vår.
          </note>
          <note>
            Vi måste lära oss
          </note>
          <note>
            att det är vi som har makten tillsammans.
          </note>
          <note>
            Vi måste lära oss
          </note>
          <note>
            att det är vi som har ansvaret
          </note>
          <note>
            var och en.
          </note>
          <note type="speaker">
            Anf. 3 GUDRUN SCHYMAN (v):
          </note>
          <note>
            Herr talman! Jag kan gärna instämma i föregående talares inlägg;
            jag tror inte att det fanns någonting där som inte jag också stöder.
            Det kommer också att visa sig när vi skall rösta, att samtliga
            reservationer som Socialdemokraterna har vid det här betänkandet
            kommer att stödjas av
          </note>
          <note>
            Vänsterpartiet.
          </note>
          <note>
            Men det finns en fråga som jag saknade i det inlägget och som
            jag också saknar en mer utförlig diskussion om i betänkandet.
            Det gäller definitionen av Sveriges utrikes- och säkerhetspolitik,
            definitionen av neutralitetspolitiken. Det är en mycket viktig
            fråga, anser jag. Det har ju länge funnits stor samstämmighet
            om att Sverige skall vara ett alliansfritt land för att i händelse
            av krig kunna vara neutralt. Det har därför rått stor samstämmighet
            om att Sverige inte skall ingå i någon form av organisatoriskt
            samarbete som innebär att denna alliansfrihet upphävs.
          </note>
          <note>
            Det har nu så smått förts en diskussion om en förändring av neutralitetsbegreppets
            innebörd utifrån de stora förändringar som har skett i
          </note>
          <note>
            Europa. Och det är bra att den diskussionen kommer till stånd,
            tycker jag. Det har alltså varit stora förändringar, och det är
            riktigt att det kalla kriget är slut -- enligt den traditionella
            definitionen.
          </note>
          <note>
            Det är riktigt att åtminstone den ena stormakten har upplösts
            eller vittrat sönder, men det är också ett faktum att den andra
            militära alliansen, NATO, finns kvar och har utökat sitt intresseområde
            i övriga Europa.
          </note>
          <note>
            Det är också ett faktum att det byggs upp en ny militärallians;
            i varje fall förs diskussionerna inom ramen för utvecklingen av
            den europeiska unionen.
          </note>
          <note>
            I WEU, den västeuropeiska unionen, bygger man också upp en gemensam
            försvarsallians, en europeisk försvarspelare.
          </note>
          <note>
            Diskussionen om hur detta skall påverka Sveriges ställning tycker
            jag borde ha förts mycket mer i den här kammaren, så att det hade
            kunnat bli ett nytt politiskt beslut om att vi har ett nytt begrepp
            för vår säkerhetspolitik.
          </note>
          <note>
            Om jag tolkar betänkandet riktigt, så anser åtminstone en majoritet
            av utrikesutskottets ledamöter att definitionen på Sveriges utrikespolitik
            numera är alliansfrihet, syftande till att vårt land skall kunna
            vara neutralt i händelse av krig i vårt närområde. Det är tillägget
            ''i vårt närområde'' som utgör den stora förändringen i den utrikespolitik
            som Sverige framöver skall föra.
          </note>
          <note>
            Detta tillägg gör det, såvitt jag förstår, möjligt för
          </note>
          <note>
            Sverige att i en framtid, inom ramen för den europeiska unionen,
            delta också i det försvarspolitiska samarbete som där utvecklas.
          </note>
          <note>
            I två motioner till betänkandet säger motionärerna att det inte
            skall vara möjligt för Sverige att delta i detta försvarspolitiska
            samarbete. Det är en motion från Vänsterpartiet, U534, och en
            socialdemokratisk motion, U517, där man säger att
          </note>
          <note>
            Sveriges säkerhetspolitik fortfarande skall vila på alliansfrihet
            i fred, syftande till neutralitet i krig, utan tillägget ''i vårt
            närområde''.
          </note>
          <note>
            Anledningen är ju att vi menar att en aktiv neutralitetspolitik
            fortfarande har stor giltighet i den säkerhetspolitiska situation
            som utvecklas i dag, både i Europa och i världen i stort. Det
            är ju inte så att krig är begränsade till närområden; de får ju
            effekter över mycket stora områden i alla avseenden. Jag har svårt
            att acceptera den här mycket begränsade och insnävade synen på
            säkerhetspolitiken och neutralitetspolitiken i ett läge där den
            internationella utvecklingen gör att varje land blir alltmer beroende
            av hela världens utveckling. Det globala synsättet borde ju med
            nödvändighet vara det förhärskande när man ser på säkerhetspolitiken.
            Men i stället väljer utskottsmajoriteten att snäva in det säkerhetspolitiska
            begreppet och definiera Sveriges neutralitet i förhållande till
            vårt närområde.
          </note>
          <note>
            För mig är detta fullständigt obegripligt, och jag tycker att
            det är en mycket haltande politik. Jag är övertygad om att anledningen
            till att man gör på det här sättet -- att man vill hålla kvar
            den s.k. hårda kärnan i uttrycket ''i vårt närområde'' -- är att
            man skall kunna legitimera och motivera ökade försvarskostnader
            i Sverige i ett budgetläge då det är rent oförskämt att bedriva
            social nedrustning och samtidigt bedriva militär upprustning.
          </note>
          <note>
            Här hittar man alltså motivet till detta, tror jag --
          </note>
          <note>
            att man skall kunna utgå från att det kommer att bli militära
            konflikter i vårt närområde.
          </note>
          <note>
            Jag har i flera tidigare debatter frågat, och jag tänker fråga
            nu igen, vilka länder det är som
          </note>
          <note>
            Sverige skall föra militärt krig mot. Vilka militära konflikter
            i vårt närområde tänker man på när man lägger till denna mening?
          </note>
          <note>
            Jag är medveten om att militära konflikter kan utvecklas i Europa.
            De pågår redan i dag, och det kan säkert komma fler. Vi har inte
            sett att de militära konflikterna på något sätt har någon spridningseffekt,
            dvs. sprids över till den del av
          </note>
          <note>
            Europa där Sverige befinner sig. Jag har mycket svårt att tro
            att eventuella militära konflikter kan komma att få den effekten
            i framtiden. Därför menar jag att också vi i Sverige skulle kunna
            ägna oss åt en mycket kraftig militär nedrustning, vilket man
            gör i andra länder, där man tydligen ser saken på ett något annat
            sätt.
          </note>
          <note>
            Om det skulle kunna inträffa militära konflikter som motiverar
            ett starkt svenskt militärt försvar, måste det fortfarande finnas
            kvar någon form av motsättning mellan öst och väst. Då vore det
            ändå viktigare att Sverige bibehöll sin alliansfrihet och sin
            neutralitetspolitik, för att vi i ett sådant läge inte skall tvingas
            in i ställningstaganden som vi inte själva kan råda över, vilket
            blir fallet om Sverige skulle välja att bli medlem i den europeiska
            unionen.
          </note>
          <note>
            Dessutom kommer den internationella utvecklingen i stort att
            innebära en rad konflikter som inte kan definieras i termer av
            öst--väst men väl i termer av nord--syd. Såvitt jag förstår borde
          </note>
          <note>
            Sveriges alliansfrihet och aktiva neutralitetspolitik i ett sådant
            läge vara ett utmärkt verktyg för att utveckla nya alternativa
            säkerhetspolitiska begrepp och göra det möjligt för Sverige att
            vara en aktiv aktör när det gäller att medla och bygga broar osv.
          </note>
          <note>
            Det är den traditionella roll som Sverige har haft i den internationella
            politiken, väl anförd av den socialdemokratiska regeringen. Detta
            gäller inte minst frågan om kärnvapennedrustning, som Maj
          </note>
          <note>
            Britt Theorin talade så varmt för.
          </note>
          <note>
            Vid ett medlemskap i den europeiska unionen kommer Sverige att
            vara förhindrat att bedriva en nedrustningspolitik med egen profil.
            Europeiska unionens politiska samarbete omfattar säkerhetspolitikens
            alla områden, inkl.
          </note>
          <note>
            nedrustningspolitiken. Den europeiska unionens samtliga medlemmar
            skall tala med en röst, och den rösten formas av ministerrådet
            i Bryssel enligt regler som vi alla här i kammaren väl känner
            till.
          </note>
          <note>
            Det innebär att det inte blir möjligt för Sverige att bedriva
            en aktiv och offensiv nedrustningspolitik på det sätt som Sverige
            tidigare har gjort i andra internationella fora.
          </note>
          <note>
            I ett läge där den internationella utvecklingen medför att det
            verkligen behövs en aktiv nedrustningspolitik och en aktiv politik
            för avskaffande och skrotning av kärnvapen skulle
          </note>
          <note>
            Sverige frånhända sig möjligheten att vara en motor och en pionjär
            i detta arbete. Det tycker jag vore mycket tragiskt.
          </note>
          <note>
            Det vore också mycket tragiskt om Sverige, där en klar majoritet
            bland folket valt att säga nej till kärnvapen, på detta sätt genom
            ett eventuellt medlemskap i den europeiska unionen skulle hamna
            i en militärallians som kommer att stå under s.k. beskydd av franska
            kärnvapen. Det är en fråga som har dykt upp de senaste månaderna,
            och väldigt många har uttalat sig positivt för den ordningen.
            Det skulle bli en konsekvens av ett eventuellt medlemskap i den
            europeiska unionen, och det utan att den svenska befolkningen
            skulle ha någon som helst möjlighet att frånhända sig detta s.k.
            kärnvapenparaply. Det skulle djupt strida mot den vilja som finns
            och de politiska beslut som tidigare har fattats i riksdagen.
          </note>
          <note>
            Med detta vill jag yrka bifall till den meningsyttring som vänsterpartiet
            har fogat till betänkandet.
          </note>
          <note type="speaker">
            Anf. 4 DANIEL TARSCHYS (fp):
          </note>
          <note>
            Herr talman! Det betänkande vi i dag diskuterar är utomordentligt
            viktigt. Det är första gången efter valet 1991 som riksdagen slår
            fast en del grundläggande utrikespolitiska principer.
          </note>
          <note>
            Jag menar att det är viktigt att se på den text som utskottet
            är enigt om. Normalt sett brukar journalisterna här i riksdagen
            uppmärksamma de frågor som det råder diskussion om och där något
            parti har avgivit en avvikande uppfattning genom reservationer
            eller meningsyttringar. Jag vill framför allt fästa uppmärksamheten
            på de viktiga texter i detta betänkande som det i utskottet råder
            full enighet om, och som definierar Sveriges utrikespolitik på
            ett delvis nytt sätt.
          </note>
          <note>
            Utskottet sätter in neutralitetspolitiken i dess historiska sammanhang
            och beskriver hur denna politik växte fram under en period präglad
            av det kalla krigets motsättningar mellan två stora block i
          </note>
          <note>
            Europa. Utskottet påpekar också att den historiska situation
            i vilken denna politik växte fram nu har genomgått en radikal
            förändring.
          </note>
          <note>
            Vi har efter Sovjetunionens och Warszawapaktens upplösning och
            underskriften av Parisstadgan för första gången lagt en gemensam
            ideologisk grund för samarbetet i Europa och nått ett tillstånd
            där det inte längre råder stormaktsmotsättningar i
          </note>
          <note>
            Europa. De europeiska staterna försöker att nå fram till grunderna
            för en gemensam säkerhetsordning.
          </note>
          <note>
            Det är inte så, att faran genom de förändringar som har skett
            är över för Sveriges vidkommande. Å ena sidan vet vi att riskerna
            för stormaktskonflikter har begränsats i mycket stor utsträckning.
            Det är i dag praktiskt taget uteslutet att föreställa sig en stormaktskonflikt
            i Europa. Å andra sidan är vi på det klara med att det i Europa
            nu finns ett betydande antal regionala konflikter av mycket allvarlig
            karaktär. Några som redan pågår är tragedin i Jugoslavien och
            ett antal regionala konflikter i det gamla Sovjetunionen, framför
            allt mellan Armenien och Azerbadjan. Det finns också risk för
            andra konflikter i östra delen av Europa.
          </note>
          <note>
            Allt detta sker runt omkring oss, och det har ökat riskerna för
            att säkerheten i Europa skall rubbas.
          </note>
          <note>
            Denna nya situation innebär väsentligt förändrade villkor för
            Sveriges framtida utrikespolitik. Det är nu möjligt att söka Europas
            trygghet i gemensamma ansträngningar, i en gemensam fredsordning.
            Det finns redan ett antal institutioner som på olika sätt försöker
            nå fram till en sådan fredsordning.
          </note>
          <note>
            Utskottet beskriver i betänkandet det arbete som genomförts inom
            ESK, en organisation som nu omfattar alla Europas stater och alla
            f.d.
          </note>
          <note>
            medlemsländer i det gamla Sovjetunionen.
          </note>
          <note>
            Utskottet nämner de ansträngningar som pågår inom NATO. Det nya
            som inträffat är ju att flertalet, om inte alla, av Warszawapaktens
            medlemsstater har sökt sig till NATO i strävan att nå en ökad
            säkerhet för sitt eget vidkommande.
          </note>
          <note>
            Detta har NATO tills vidare besvarat med att inrätta ett speciellt
            kooperativt organ -- ett råd som heter NACC -- som utgör ett forum
            för överläggningar om säkerhetsfrågor mellan de gamla Warszawapaktsländerna
            och NATO:s medlemsstater.
          </note>
          <note>
            Utskottet beskriver också den utveckling som skett inom Västeuropeiska
            unionen, ett organ som tidigare legat i dvala, men som nu har
            väckts till nytt liv bl.a. genom det beslut som fattades i Maastricht.
          </note>
          <note>
            Det går ut på att man vill lansera Västeuropeiska unionen som
            en säkerhetspolitisk komponent i den framtida europeiska unionen.
          </note>
          <note>
            För Sveriges vidkommande har vi sagt att vi vill delta i den
            diskussion och i det arbete som nu pågår om att skapa grunderna
            för en ny fredsordning i
          </note>
          <note>
            Europa. Vi är öppna för ett samarbete med detta mål. Detta gör
            vi med bevarad alliansfrihet, med ett bevarat starkt försvar och
            med bevarad vilja att försvara vårt territorium, men i medvetenhet
            om att det är genom gemensamma ansträngningar som vi kan trygga
            freden och säkerheten i Europa.
          </note>
          <note>
            När det gäller Västeuropeiska unionen, har den sänt ut inbjudningar
            i två riktningar. Den har sagt till de stater i Europeiska gemenskapen
            som inte är medlemmar, att de inbjuds att bli antingen medlemmar
            eller observatörer i Västeuropeiska unionen. Den har vidare sagt
            till de stater i NATO
          </note>
          <note>
            som inte är medlemmar i Europeiska gemenskapen att de inbjuds
            att bli associerade medlemmar i
          </note>
          <note>
            Västeuropeiska unionen. För Sveriges del har ingendera av dessa
            inbjudningar någon aktualitet.
          </note>
          <note>
            De är inte riktade till oss.
          </note>
          <note>
            Utskottet fastslår att frågan om svenskt deltagande i Västeuropeiska
            unionen icke har aktualitet i ett läge när vi inte är medlemmar
            i Europeiska gemenskapen. Den dag då vi är medlemmar i
          </note>
          <note>
            Europeiska gemenskapen kommer denna fråga att ställas också till
            oss. Då måste vi vara beredda att ge ett svar.
          </note>
          <note>
            Det centrala elementet i utskottets betänkande är att betona
            den process som pågår. Det är en öppen process där man ännu inte
            kan se slutpunkten. Det går inte att ge svar på alla de frågor
            som vi ställer oss själva om hur den europeiska säkerheten skall
            vara organiserad, vilka institutionella former den kommer att
            ha och hur de olika organisationer som är inblandade kommer att
            samverka i framtiden.
          </note>
          <note>
            Det är något som kommer att visa sig under de kommande åren.
            Däremot kan vi mycket bestämt säga att vi från svensk sida har
            en aktiv vilja att delta i arbetet på att stärka säkerheten i
            vår världsdel.
          </note>
          <note>
            Utskottet betonar också att strävan att stärka säkerheten i Europa
            självfallet inte står i någon motsättning till vårt globala engagemang
            för nedrustning och säkerhet i hela världen. Vi understryker att
            vi förväntar oss ett fortsatt aktivt svenskt engagemang i de nedrustningssträvanden
            och säkerhetspolitiska strävanden som pågår sedan länge.
          </note>
          <note>
            Nu kommer jag till de reservationer som
          </note>
          <note>
            Socialdemokraterna har lämnat. Enligt majoritetens uppfattning
            rör det sig om nyansskillnader, viktiga sådana, men dock nyansskillnader.
            Målen är i stort sett de samma för majoritet och reservanter.
            Reservanterna önskar vissa precisa initiativ och åtgärder från
            svensk sida som majoriteten anser att det är olyckligt att binda
            sig för. Nedrustningsarbetet är i hög grad ett arbete där man
            måste spela efter gehör och där ansträngningar pågår parallellt
            i många olika fora och på många olika fronter. Det sker överläggningar
            inom FN:s ram, inom nedrustningskommittén i Genève, genom bilaterala
            kontakter mellan stormakterna och inom ESK.
          </note>
          <note>
            I det mångfasetterade arbetet måste Sverige ha en förmåga att
            värdera fördelar och nackdelar med att vid varje givet tillfälle
            framställa olika förslag.
          </note>
          <note>
            Därför är det svårt för riksdagen att binda regeringen i dessa
            ganska ömtåliga avvägningar. Vi menar att det är bättre att riksdagen
            ger vissa allmänna riktningsangivelser och sedan överlåter åt
            regeringen att träffa avgöranden om vilka initiativ som är lämpliga
            vid olika tillfällen.
          </note>
          <note>
            Det är på den grunden som jag vill avstyrka samtliga reservationer
            och yrka bifall till hemställan i utskottets betänkande.
          </note>
          <note type="speaker">
            Anf. 5 MAJ BRITT THEORIN (s) replik:
          </note>
          <note>
            Herr talman! En sak kan vi väl vara överens om,
          </note>
          <note>
            Daniel Tarschys, nämligen att världen förändrades inte i september
            förra året. Den stora förändring som startat i Europa kom faktiskt
            i gång långt tidigare.
          </note>
          <note>
            Det finns mycket i Daniel Tarschys anförande som är intressant
            och som jag kan hålla med om, men jag vill bara poängtera att
            samarbetsformerna började ett bra tag innan den borgerliga regeringen
            tog över. Inte minst Parisavtalet från 1990 är själva grunden
            för det samarbete som Europa sedermera har utvecklat, och vill
            utveckla, som grund för nedrustningen.
          </note>
          <note>
            I mångt och mycket är vi överens i det här betänkandet. Även
            om vi med glädje hade sett väsentligt mycket mer viljeinriktning
            från majoritetens sida, är det naturligtvis regeringen som avgör
            hur man vill agera. Som jag sade tidigare i mitt första inlägg
            fanns det ingen signal från regeringen, varken i regeringsdeklarationen
            eller i budgeten, om vad man avsåg att göra med nedrustningspolitiken.
            Därför har det varit bra att vi har kunnat driva fram en diskussion
            som pekar åt rätt håll. Jag noterar också att Daniel Tarschys
            klart markerade att det skall vara en fortsatt mycket kraftig
            aktivitet från svensk sida på nedrustningsområdet. Det är mycket
            viktigt att det sker.
          </note>
          <note>
            Jag skall inte ta upp diskussionen om WEU och
          </note>
          <note>
            EG. Det kommer andra från vår sida att göra litet senare. Låt
            mig ändå i diskussionen om försvarsunionen säga att utskottets
            majoritet inte bara slår fast att frågan saknar aktualitet för
            vår del, utan vi säger också tydligt och klart att den militära
            alliansfriheten består alltjämt. Det är mycket viktigt att komma
            ihåg.
          </note>
          <note>
            När det gäller frågan om reservationerna är det inte så enkelt
            att regeringen måste ha möjlighet att agera av och till. Man gör
            ett klart avsteg från den tidigare nedrustningspolitiken när det
            gäller de marina kärnvapnen. Där är man inte längre beredd att
            driva frågan om att säga nej till alla ickestrategiska kärnvapen.
            Den frågan har Sveriges regering tidigare drivit. Jag vill bara
            påpeka att det är en mycket stor skillnad mellan att föra i land
            kärnvapen utan att ens veta vilka som förs i land, utan att man
            redovisar det internationellt, och att förstöra dem. Vårt krav
            går ut på, och har hela tiden gjort det, att Sverige aktivt skall
            arbeta för att en av de farligaste typerna av kärnvapen, de taktiska
            kärnvapnen till sjöss, skall förbjudas och förstöras under internationell
            kontroll.
          </note>
          <note>
            Likadant är det när det gäller att flytta fram positionerna.
            Där är regeringen och majoriteten mycket passiv. När det gäller
            frågan om kärnvapens olaglighet kräver vi att man tar upp den
            frågan nu, eftersom situationen har förändrats så kraftigt.
          </note>
          <note>
            Utskottets skrivningar är litet förunderliga. Man behandlar egentligen
            inte vårt krav om att ta upp frågan om att göra kärnvapen olagliga.
            Vi tror att det är hög tid att göra det nu och att resa det kravet
            i internationella fora, att gå från en deklaration om icke-första-användning
            av kärnvapen till att ta upp frågan om att förbjuda dem i internationell
            lag.
          </note>
          <note>
            Därmed skulle man omöjliggöra användandet av kärnvapen.
          </note>
          <note>
            Jag vill på nytt yrka bifall till våra reservationer till betänkandet.
          </note>
          <note type="speaker">
            Anf. 6 FÖRSTE VICE TALMANNEN:
          </note>
          <note>
            Jag ber att få erinra om den rekommendation som föreligger om
            att de ärade ledamöterna tar replikerna från sin bänk. Detta för
            tids vinnande.
          </note>
          <note type="speaker">
            Anf. 7 DANIEL TARSCHYS (fp) replik:
          </note>
          <note>
            Herr talman! Jag hade inte begärt replik, men eftersom jag nu
            får ordet skall jag använda det till att säga att i det stora
            hela är detta ett betänkande som hela utskottet står bakom. Jag
            anser att det är mycket värdefullt.
          </note>
          <note>
            När det sedan gäller en del frågor kring vilka konkreta initiativ
            som vi bör ta på nedrustningsområdet, vill jag upprepa att det
            är olyckligt att riksdagen i detalj binder regeringen för vissa
            bestämda åtgärder. Flera av de reservationer som Socialdemokraterna
            har lämnat gäller initiativ som den tidigare regeringen inte tog
            eller inte drev med någon större kraft. När man nu har kommit
            i opposition önskar man se dessa förslag drivna.
          </note>
          <note>
            Jag tror för min del att det är olyckligt för riksdagen att i
            detalj binda regeringens avgöranden. Att den allmänna inriktningen
            är att med starkt engagemang driva nedrustningsfrågorna har klargjorts
            såväl av regeringen genom utrikesministern som av det enhälliga
            utskottet i detta betänkande.
          </note>
          <note type="speaker">
            Anf. 8 MAJ BRITT THEORIN (s) replik:
          </note>
          <note>
            Herr talman! Det sägs att vi har ett nytt förslag när vi kraftigare
            driver frågan om olagligheten. Jag vill bara påminna om att Olof
            Palme redan under FN:s
          </note>
          <note>
            40-årsjubileum tog upp detta och sade att det är hög tid att
            aktualisera frågan om ett folkrättsligt förbud mot kärnvapen.
          </note>
          <note>
            Det är inte så underligt om nya förslag kommer upp när situationen
            förändras. Huvuddragen går ut på att aktivt driva ett helt program
            för att omöjliggöra kärnvapen. Det är det vi har pekat på i vårt
            förslag, som den borgerliga majoriteten till stora delar har tagit
            till sig. Man har dock inte tagit det till sig när det gäller
            de marina kärnvapnen, kärnvapnens olaglighet som sådan, och inte
            heller när det gäller att ställa kärnvapen under internationell
            kontroll.
          </note>
          <note>
            Jag medger gärna att det senaste är ett nytt initiativ från vår
            sida. Det är ett gammalt USA-förslag från tiden efter andra världskriget.
            Det är hög tid att aktualisera det förslaget igen.
          </note>
          <note>
            Vi är i huvudsak överens, även om jag gärna hade sett något mer
            aktiva formuleringar från majoritetens sida på de allra flesta
            områdena. Det är riktigt att det måste vara regeringen som fastlägger
            när och hur man för fram förslagen. Men om vi skulle acceptera
            att oppositionen inte skulle lägga fram förslag, skulle mängder
            av de bogerliga förslagen under tidigare år aldrig ha kunnat läggas
            fram i Sveriges riksdag. Så har alltid kunnat ske, och förslagen
            har antingen tagits upp av regeringen och förts fram eller avvisats
            från majoritetens sida, när man inte har funnit dem relevanta.
          </note>
          <note>
            Riksdagen måste ha intentionen att väcka frågorna om kärnvapen
            till sjöss, olagligheten av kärnvapen och om kärnvapen under internationell
            kontroll.
          </note>
          <note type="speaker">
            Anf. 9 DANIEL TARSCHYS (fp) replik:
          </note>
          <note>
            Herr talman! Det förhåller sig nog så, att åtskilliga av de frågor
            som Maj Britt Theorin tidigare drev i opposition mot den förra
            regeringen, driver hon nu i opposition mot den nuvarande regeringen.
          </note>
          <note>
            Förste vice talmannen anmälde att Maj Britt
          </note>
          <note>
            Theorin anhållit att till protokollet få antecknat att hon inte
            ägde rätt till ytterligare replik.
          </note>
          <note type="speaker">
            Anf. 10 GUDRUN SCHYMAN (v) replik:
          </note>
          <note>
            Herr talman! Det förvånar mig att varken Daniel
          </note>
          <note>
            Tarschys eller Maj Britt Theorin vill gå in i diskussionen om
            vad ett framtida eventuellt medlemskap i Europeiska unionen kan
            betyda för den svenska säkerhetspolitikens möjlighet till en egen
            profil. Jag förstår över huvud taget inte hur man kan säga att
            denna fråga inte är aktuell.
          </note>
          <note>
            Det rasar nu äntligen en debatt i Sverige om ett eventuellt medlemskap
            i den Europeiska unionen och om vilka konsekvenser det får för
            politikens samtliga områden. Dit hör naturligtvis också säkerhetspolitiken.
            Det är en av de stora frågorna i den debatten. Att då i utrikesutskottet
            säga att man inte diskuterar den frågan, för den är inte aktuell,
            tycker jag är höjden av nonchalans mot en vaknande och mycket
            medveten opinion, som vill ha besked i dessa frågor. Det är ju
            en av huvudfrågorna i debatten om ett eventuellt svenskt medlemskap.
            Jag hoppas att vi kommer tillbaka till detta. Jag får väl ställa
            frågan till någon annan.
          </note>
          <note>
            Jag skulle vilja ha klara besked av utrikesutskottets ordförande.
            Är det så att orden ''i vårt närområde''
          </note>
          <note>
            är den nya definitionen på den svenska neutralitetspolitiken?
            Är detta skillnaden mot den gamla? Det vore bra att få ett klargörande.
          </note>
          <note>
            Det vore ärligare om man från utrikesutskottets sida talade öppet
            om det faktum att WEU efter beslutet i Maastricht är en integrerad
            del i
          </note>
          <note>
            Unionens arbete. Man kommer att arbeta på att de skall slås ihop.
            Det går inte att förneka det och säga att det inte kommer att
            bli så. Man kan inte heller förneka att allt fler länder och representanter
            inom
          </note>
          <note>
            Europeiska unionen i dag säger att det är omöjligt att förena
            en neutralitetspolitik med ett medlemskap i Europeiska unionen.
          </note>
          <note>
            Det var senast i april ett seminarium i Paris, där det mycket
            klart sades ifrån: Ingen kommer att släppas in som inte accepterar
            Maastricht-fördraget och den framtida avsikten att nå en gemensam
            säkerhetspolitik och försvarspolitik. Det var två av de hårda
            krav som ställdes vid seminariet. Detta har Knut Stålberg rapporterat
            från ett seminarium, där också Sverige och företrädare för det
            svenska utrikesdepartementet fanns med. Detta är ingen hemlighet.
            Det är bättre att man talar öppet och ärligt och säger: Okej,
            det blir så här, men vi tycker att det är bra. Det vore mycket
            mer rakryggat. Tala klarspråk och säg: Vi tycker att det är värt
            att ge upp den svenska neutralitetspolitiken. Vi får så många
            andra fördelar att vi tycker att det är okej.
          </note>
          <note>
            Säg det rakt ut!
          </note>
          <note type="speaker">
            Anf. 11 DANIEL TARSCHYS (fp) replik:
          </note>
          <note>
            Herr talman! Om man vill finna det nya i detta betänkande, får
            man nog läsa hela betänkandet och inte bara fästa sig vid någon
            enstaka rad. Vad utskottet förklarar icke vara aktuellt är medlemskap
            i WEU. Jag förklarade i mitt anförande varför det inte är aktuellt.
            Det är av den enkla anledningen att WEU har riktat inbjudningar
            till två grupper av stater om olika former av engagemang. Ingendera
            av dessa grupper inkluderar Sverige. Följaktligen är frågan om
          </note>
          <note>
            WEU en akademisk fråga, eller en icke aktuell fråga, så länge
            Sverige icke är medlem i Europeiska gemenskapen. Den dag vi är
            medlemmar i
          </note>
          <note>
            Europeiska gemenskapen kommer denna fråga att vara aktuell för
            oss, i den meningen att vi måste ta ställning till den. Det är
            självfallet viktigt att vi under tiden fram till dess på olika
            sätt arbetar inom de organ där vi är med för att utveckla den
            gemensamma europeiska säkerheten.
          </note>
          <note>
            Vi har i dag möjligheter som inte fanns för några år sedan att
            skapa en fredsordning i Europa, en gemensam säkerhet. Utskottets
            mening är att
          </note>
          <note>
            Sverige aktivt bör delta i den processen för att trygga vår egen
            säkerhet och säkerheten för andra folk i vårt område.
          </note>
          <note type="speaker">
            Anf. 12 GUDRUN SCHYMAN (v) replik:
          </note>
          <note>
            Herr talman! Det står utrikesutskottets majoritet fritt att göra
            bedömningen att denna frågeställning, ett svenskt medlemskap i
            WEU, inte är aktuell.
          </note>
          <note>
            Men för medlemsländerna och företrädarna för
          </note>
          <note>
            Europeiska unionen är det en mycket aktuell fråga.
          </note>
          <note>
            Man har sagt att inga nya medlemmar göre sig besvär om de har
            tänkt sig att hålla kvar vid en neutralitetspolitik som innebär
            att de inte kan delta i en försvarsallians, ett försvarspolitiskt
            samarbete med sikte på att utforma ett gemensamt militärt försvar.
          </note>
          <note>
            Det är vad de säger rakt ut: Några sådana medlemmar göre sig
            icke besvär. Vi har tänkt oss att bygga upp Europeiska unionen,
            som inkluderar ett gemensamt försvarspolitiskt samarbete. Just
            nu sker det samarbetet i WEU. 1996 skall vi ta upp detta igen.
            Då kommer vi förmodligen att slå ihop dessa båda.
          </note>
          <note>
            Jag förstår inte varför man har skygglappar i utrikesutskottet.
            Jag tror mig dock veta anledningen. Om man började tala klartext
            om dessa frågor i utrikesutskottet skulle enigheten inte bestå.
            Vi har Centerpartiet, som säger att man bara kan tänka sig medlemskap
            under förutsättning att neutralitetspolitiken får vara kvar. Det
            kommer inte att bli möjligt. Det finns en stark opinion inom
          </note>
          <note>
            Socialdemokraterna som säger att de inte vill vara med i en försvarsallians.
            Det kommer man att bli tvungen till. Det är för att täcka över
            sprickorna i de olika politiska partierna som man beter sig på
            detta mycket bedrägliga sätt, för en allmänhet utanför detta rum.
          </note>
          <note type="speaker">
            Anf. 13 DANIEL TARSCHYS (fp) replik:
          </note>
          <note>
            Herr talman! Utrikesutskottet talar klartext i detta betänkande.
            Jag skulle vilja rekommendera hela betänkandet för noggrant studium.
            Det slås fast att
          </note>
          <note>
            Sverige alltjämt är ett alliansfritt land, att vi måste bibehålla
            ett starkt försvar och att vi är beredda att delta i det gemensamma
            europeiska arbete, som nu har startat, på att finna grunderna
            för en ny fredsordning i Europa. Jag tror personligen att detta
            betänkande kommer att vara klargörande i förhållande till de stater
            med vilka vi hoppas kunna samarbeta. Det kommer att eliminera
            en del av de frågor som har funnits kring Sveriges utrikespolitiska
            hållning. Det kommer att skapa ökad klarhet om hur vårt land ser
            på den framtida säkerhetspolitiken i Europa.
          </note>
          <note>
            Förste vice talmannen anmälde att Gudrun
          </note>
          <note>
            Schyman anhållit att till protokollet få antecknat att hon inte
            ägde rätt till ytterligare replik.
          </note>
          <note>
            Anf. 14 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Visserligen har inte mer än två år gått sedan järnridån
            föll samman och ett halvår sedan
          </note>
          <note>
            Sovjetunionen upplöstes, men man kan ändå säga att avvecklingen
            av det kommunistiska systemet skett under relativt fredliga former.
            Någon storkonflikt har inte uppstått.
          </note>
          <note>
            Detta visar väl tre saker: dels hur bräckligt detta system var
            trots den enorma militära apparat och vittförgrenade säkerhetstjänst
            det förfogade över, dels hur angelägen befolkningen var att kommunismens
            avveckling skulle ske utan en upprepning av dess blodiga historia
            och dels hur angelägen omvärlden var att bistå vid omvandlingen
            till demokrati och marknadsekonomi.
          </note>
          <note>
            Det faktum att folk i dag skjuts på Sarajevos gator och i de
            kaukasiska bergen erinrar oss samtidigt om att processen inte
            i alla delar varit framgångsrik.
          </note>
          <note>
            Även om den övervägande delen av befolkningen i de berörda länderna
            är inriktad på att söka trygghet och välstånd, som förvägrats
            den i det förflutna, finns det grupper som utnyttjar möjligheterna
            att söka fördelar på bekostnad av sina grannar.
          </note>
          <note>
            Gamla, olösta rivaliteter, som undertryckts eller hållits på
            sparlåga av kommunistregimerna, har åter kunnat stiga upp mot
            ytan, till synes otillgängliga för den typ av konflikthantering
            som utarbetas av FN och de europeiska samarbetsorganen.
          </note>
          <note>
            Det finns två skäl till att omvärlden hittills misslyckats med
            att hejda konflikterna på Balkan och i Kaukasus. Den ena är att
            FN, ESK och EG --
          </note>
          <note>
            de organisationer som deltagit i fredsansträngningarna -- saknat
            adekvata politiska mekanismer och militära resurser för att ingripa
            i en konflikt av den här typen utan tillräckligt stöd av de stridande
            parterna.
          </note>
          <note>
            Det andra är att parterna i dessa konflikter förfogar över stora
            arsenaler av tunga vapen, i Kaukasus huvudsakligen härrörande
            från Sovjetarmén och i det f.d. Jugoslavien från den federala
            armén. Den jugoslaviska folkarmén, som kontinuerligt bryter mot
            ESK:s och folkrättens principer, har hänsynslöst använt sig av
            tunga vapen mot städer och byar i icke-serbiska republiker, nu
            senast i
          </note>
          <note>
            Bosnien-Hercegovina.
          </note>
          <note>
            Liksom andra medlemmar av ESK har de nordiska länderna manat
            de stridande parterna i Bosnien-
          </note>
          <note>
            Hercegovina att återgå till att använda fredliga medel för att
            lösa sina konflikter och understrukit att det internationella
            samfundet inte kommer att acceptera en situation som åstadkommits
            med våld.
          </note>
          <note>
            Mina nordiska kolleger och jag har också framhållit att vi ser
            utvecklingen i det tidigare Jugoslavien som en bekräftelse på
            att ESK:s operativa förmåga bör stärkas och att ESK i samverkan
            med andra internationella organisationer bör få en fredsbevarande
            och kanske en fredsskapande roll på den europeiska kontinenten.
            Under ESK:s pågående uppföljningsmöte i Helsingfors verkar vi
            för att detta skall bli en realitet.
          </note>
          <note>
            Med Parisstadgan för ett nytt Europa, som antogs av ESK i november
            1990, fick medlemsländerna en grundval av gemensamma värden, som
            tjänar som bas för det nya säkerhetssystem som håller på att växa
            fram i Europa -- ett säkerhetssystem som på sikt förhoppningsvis
            skall kunna förhindra konflikter av den typ vi i dag ser i Bosnien-
          </note>
          <note>
            Hercegovina.
          </note>
          <note>
            Vi talar redan i dag om ''sammanflätade institutioner'' och ''samverkande
            säkerhet''. ESK,
          </note>
          <note>
            Europarådet, NACC, VEU och EG överväger för närvarande hur man
            bäst kan bidra till detta vittomfattande och allsidiga säkerhetssystem.
          </note>
          <note>
            Arbetet inom EG på en gemensam utrikes- och säkerhetspolitik
            (GUSP) är av stor betydelse även för Sverige. Som medlem av Europeiska
            unionen kommer vi att fullt ut medverka i detta arbete.
          </note>
          <note>
            I sitt första gemensamma säkerhetspolitiska uttalande under efterkrigstiden
            framhöll de fem nordiska utrikesministrarna i början av denna
            månad att vi alla deltar i detta breda och framåtsyftande samarbete
            och är beredda att aktivt söka fördjupa det i den nordeuropeiska
            regionen.
          </note>
          <note>
            Europas historia lär oss att en sådan samverkan är oundgänglig.
            Om Europas länder i nuvarande historiska omställningsperiod skulle
            söka sin säkerhet i isolering eller i gamla former av gruppoch
            blockindelning, skulle detta snarast medverka till uppkomsten
            av nya spänningar. Det kan noteras i detta sammanhang att ett
            antal f.d.
          </note>
          <note>
            Warszawapaktsstater förutskickat att man på sikt avser söka medlemskap
            i NATO.
          </note>
          <note>
            När Sveriges riksdag år 1920 debatterade huruvida vi skulle delta
            i Nationernas förbund, uttrycktes på sina håll en betydande tveksamhet.
            Många riksdagsmän, både till höger och till vänster, pekade på
            det nya systemets brister och framhöll att den traditionella typen
            av neutralitet givit trygghet i det förflutna.
          </note>
          <note>
            Men förespråkarna för ett svenskt deltagande i den internationella
            freds- och säkerhetsorganisationen lyckades övertala en majoritet
            av sina kolleger om att säkerhet i vår tid måste, såvitt det är
            möjligt, sökas i samverkan. Jag tror att denna insikt också håller
            på att växa fram i dag, under en tid som i mycket påminner om
            perioden efter första världskriget.
          </note>
          <note>
            Jag har hittills uppehållit mig vid framväxten av en ny säkerhets-
            och samarbetsordning i Europa och
          </note>
          <note>
            Sveriges bidrag till denna. Dessa regionala ansträngningar i
            ett historiskt skeende står emellertid inte i motsättning till
            ansträngningarna att skapa en effektivare samarbets- och säkerhetsordning
            i världen i dess helhet med
          </note>
          <note>
            Förenta Nationerna och dess stadga som grundval.
          </note>
          <note>
            Den internationella samarbetsorganisationen blir i själva verket
            betydligt effektivare när Europa förmår lösa sina egna grundläggande
            problem.
          </note>
          <note>
            Supermaktskonflikten mellan öst och väst var till sin kärna en
            europeisk konflikt. Det var genom
          </note>
          <note>
            Europa järnridån löpte. Det var här världens största vapenarsenaler
            byggdes upp. Denna utveckling har nu drastiskt förändrats. I Europa
            sker nu genom unilaterala åtaganden och internationella avtal
            en successiv reduktion av kärnvapen, konventionella vapen och
            militära styrkor.
          </note>
          <note>
            Men det finns också oroande inslag i bilden. Från svensk sida
            ägnar vi stor uppmärksamhet åt frågan om ett snart tillbakadragande
            av de f.d. sovjetiska trupperna från Estland, Lettland och Litauen.
            Det är angeläget att en tidtabell härför upprättas omgående, så
            att ett tillbakadragande i ordnade former kan inledas. Ett viktigt
            symboliskt steg vore ett omedelbart tillbakadragande av de trupper
            som finns i huvudstäderna, eftersom deras närvaro där så tydligt
            inkräktar på de baltiska staternas suveränitet.
          </note>
          <note>
            CFE-avtalet har ännu inte ratificerats av
          </note>
          <note>
            Sovjetunionens efterträdarländer i detta avseende.
          </note>
          <note>
            Vi delar förhoppningen om att detta skall kunna ske före avslutningen
            av ESK:s uppföljningsmöte i
          </note>
          <note>
            Helsingfors. Vi har också framhållit betydelsen av att medlemmarna
            av Oberoende Staters Samvälde ansluter sig till icke-spridningsavtalet
            och, i förekommande fall, ratificerar START-avtalet. Det förhållandet
            att Sovjetunionen upplösts får inte leda till att OSS-länderna
            undergräver gjorda åtaganden på detta område.
          </note>
          <note>
            Det är emellertid inte bara handhavandet av kärnvapnen i det
            f.d. Sovjetunionen som väcker oro. En annan oroskälla är förekomsten
            av så många kärnkraftverk som är bristfälliga ur säkerhetssynpunkt.
            På detta fält har vi på svensk sida större möjligheter att agera.
            I februari i år tillsatte jag en expertgrupp med uppdrag att föreslå
            och bereda svenska insatser till stöd för nedrustning och kärnsäkehet
            i OSS och Baltikum.
          </note>
          <note>
            Ett resultat av expertgruppens arbete är att vi kommer att bidra
            till upprättandet av internationella forskningscentra för kärnfysiker
            i
          </note>
          <note>
            Ryssland och Kiev. Dessa centra syftar till att ge nya uppgifter
            åt de f.d. sovjetiska kärnfysiker som inte längre kommer att ägna
            sig åt kärnvapentillverkning. Sverige kommer att lämna ett bidrag
            på sammanlagt 33 milj.kr. till de internationella forskningscentra
            som i dagarna sätts upp i Ryssland och Ukraina; 24 milj.kr. till
            Moskvacentret och 9 milj.kr. till Kiev-centret. Detta är under
            förutsättning att verksamheten också kommer att inkludera civil
            kärnsäkerhet. Vår medverkan är ett uttryck för Sveriges intresse
            för att kunskapen om kärnvapen används till fredliga ändamål.
          </note>
          <note>
            Statens kärnkraftsinspektion och Statens strålskyddsinstitut
            har vidare inlett ett nära kärnsäkerhetssamarbete med motsvarande
            myndigheter i Estland, Lettland och Litauen.
          </note>
          <note>
            Experthjälp planeras även till Ryssland, Ukraina och Litauen
            för att bygga upp nationella kontrollsystem för klyvbart material.
          </note>
          <note>
            Expertgruppen förbereder vidare konkreta åtgärder för att bistå
            till upprättandet av gränskontrollsystem som kan hindra spridning
            av materiel och teknologi för framställning av massförstörelsevapen
            från OSS-länderna.
          </note>
          <note>
            Men kärnsäkerhets- och icke-spridningsproblemen är ingalunda
            begränsade till det f.d. Sovjetväldet.
          </note>
          <note>
            Många av länderna i Mellanöstern har sannolikt utvecklingsprogram
            för kemiska vapen, och vissa länder på olika håll i världen vägrar
            fortfarande ansluta sig till avtalet om icke-spridning av kärnvapen.
            Förhoppningsvis kommer arbetet på en konvention mot kemiska vapen
            att kunna slutföras i år och den nukleära icke-spridningsregimen
            kunna skärpas på viktiga punkter före NPT:s granskningskonferens
            1995.
          </note>
          <note>
            Herr talman! I den översyn av svensk nedrustningspolitik som
            gjordes på mitt uppdrag under hösten diskuterades bl.a. den parlamentariska
            förankringen av nedrustningspolitiken. De kontakter jag tagit
            under våren har gjort att en sammanslagen folkrätts- och nedrustningssdelegation
            med ett utvidgat mandat är den lösning jag förordar. Min förhoppning
            är att den nya samrådsdelegationen skall kunna hålla sitt första
            möte i början av hösten.
          </note>
          <note>
            Jag är förvissad om att vi med denna nya organisation kommer
            att gemensamt kunna driva vidare frågor som givits en stark prioritet
            från svensk sida. Ett totalförbud mot kemiska vapen, som jag tidigare
            talat om, kan tjäna som ett exempel.
          </note>
          <note>
            Sverige deltar aktivt i arbetet på att skapa en säkrare värld,
            inte bara genom de bilaterala insatser jag nämnt utan även genom
            internationellt samarbete med likasinnade länder i G 24-gruppen,
            i Österjörådet, i IAEA, i nedrustningskonferensen i Genève, i
            ESK och i FN. Om vi för stöd för vår kandidatur till en plats
            i säkerhetsrådet för nästa mandatperiod kommer vi också att kunna
            vara med om att genomföra den utbyggnad av FN:s fredsbevarande
            och fredsskapande verksamhet som för närvarande förbereds.
          </note>
          <note>
            Vid ESK:s ministerrådsmöte i Stockholm i december övertar Sverige
            ordförandeskapet från
          </note>
          <note>
            Tjeckoslovakien för en period av 6--10 månader.
          </note>
          <note>
            Mot den bakgrund jag nu tecknat är det uppenbart att vi kommer
            att ställas inför mycket stora anspråk i ett Europa, där vissa
            stater genomgår svåra konvulsioner, där nedrustnings- och säkerhetsavtal
            alltjämt återstår att genomföra och där nya strukturer måste byggas.
            Samtidigt ger det oss ökade möjligheter att påverka utvecklingen
            på ett antal områden som är av avgörande betydelse för vår egen
            säkerhet, vårt eget välstånd och vår plats i det nya Europa.
          </note>
          <note type="speaker">
            Anf. 15 GUDRUN SCHYMAN (v) replik:
          </note>
          <note>
            Herr talman! Jag skulle vilja försöka ställa några av de frågor
            jag inte fick svar på av utrikesutskottets majoritet till utrikesministern
            i stället -- det kan vara intressant att se om man har samma åsikter.
          </note>
          <note>
            Det gäller utvecklingen av samarbetet i Europa och ett eventuellt
            svenskt medlemskap i den europeiska unionen. Utrikesministern
            sade att vi som medlemmar, om vi nu blir det, kommer att fullt
            ut delta i unionens arbete. Jag undrar: Är det då utrikesministerns
            mening att Sverige fullt ut skall delta också i den europeiska
            unionens alla institutioner och även i ett förpliktigande militärt
            samarbete, som -- enligt vad jag kan utläsa av alla beslut som
            hittills har fattats och alla utfästelser som har gjorts -- är
            det långsiktiga politiska mål som man har inom den europeiska
            unionen och som man som medlem ju förbinder sig att verka för;
            det sade också regeringen i sin regeringsdeklaration att
          </note>
          <note>
            Sverige skulle göra. -- Det var det ena.
          </note>
          <note>
            Det andra gäller beskrivningen av den s.k.
          </note>
          <note>
            traditionella neutralitetspolitiken som -- som jag uppfattade
            utrikesmininstern -- någonting mycket negativt och i termer av
            isolering och grupp- och blockbildningar, någonting som är förlegat
            och gammaldags. Det kan man väl hålla med om, men jag undrar om
            inte just grupp- och blockbildning är en mycket bra definition
            av just den europeiska unionen, som genom sin karaktär av att
            tala med en röst bygger upp ett mycket gediget och ogenomträngligt
            block i just Västeuropa. Hur ser utrikesmininstern på det i förhållande
            till andra länder och eventuella konflikter med utgångspunkt i
            ett mer globalt synsätt? Är inte den europeiska unionen ett sådant
            mycket traditionellt och gammaldags block?
          </note>
          <note>
            Anf. 16 Utrikesminister MARGARETHA AF
          </note>
          <note type="speaker">
            UGGLAS (m) replik:
          </note>
          <note>
            Herr talman! Gudrun Schyman förenklar sina frågeställningar genom
            att själv ha en mycket bestämd uppfattning om hur Europa kommer
            att se ut mot slutet av 90-talet.
          </note>
          <note>
            Gudrun Schyman brukar också föra sina debatter på det sättet
            att de som lyssnar till henne måste utgå från att det är en militärallians
            som Sverige skall ingå i när Sverige söker medlemskap i den europeiska
            unionen. Såvitt jag vet finns det en enda fungerande militärallians
            där en hel del europeiska länder i dag är med, och det är NATO.
            Det är också så att en hel lång rad Warszawapaktsländer gärna
            skulle vilja vara med i denna fungerande militärallians.
          </note>
          <note>
            Sverige söker medlemskap i den europeiska unionen. Vi säger fullt
            ut ja till den europeiska unionen såsom den avtecknar sig i Maastrichtöverenskommelsen
            och såsom den är formulerad där. Vi säger också fullt ut ja till
            de politiska målsättningar och strävanden som medlemsländerna
            i EG och så småningom den europeiska unionen ger uttryck för.
            Men detta är någonting annat än den bild som Gudrun Schyman tecknar.
            Exakt hur den säkerhetsordning kommer att se ut som nu är på väg
            att växa fram inom olika europeiska organ och i en kontinuerlig
            dialog mellan olika europeiska organ kan vi i dag inte se,
          </note>
          <note>
            Gudrun Schyman.
          </note>
          <note>
            Om jag får uttrycka hur jag som svensk utrikesmininster ser på
            det svenska intresset vill jag säga att det är att vi skall få
            en så fast och fungerande säkerhetsordning i Europa som möjligt.
            Det ligger i Sveriges nationella intresse.
          </note>
          <note>
            Samtidigt skall vi, menar jag, behålla vår egen förmåga att värna
            vår egen säkerhet och vårt eget oberoende.
          </note>
          <note type="speaker">
            Anf. 17 GUDRUN SCHYMAN (v) replik:
          </note>
          <note>
            Herr talman! Det är inte så att jag förenklar debatten, utan
            vad jag efterlyser är en större tydlighet i ställningstagandena.
            Jag tycker att det är väldigt otrevligt med dessa sliriga formuleringar
            --
          </note>
          <note>
            å ena sidan är det si och å andra sidan är det så, det är inte
            aktuellt nu, och man vet väl aldrig hur det går i framtiden, det
            får vi väl se, osv. Det finns fullt med sådana luddigheter som
            förvirrar begreppen.
          </note>
          <note>
            Det är så att de beslut som fattades i Maastricht mycket klart
            säger att WEU är och skall vara en integrerad del av den europeiska
            unionens uppbyggnad och arbete. Jag har traktattexten framför
            mig. Jag kan läsa högt ur den. Det står t.ex.
          </note>
          <note>
            att unionen begär att WEU, som är en integrerad del av EU:s utveckling,
            skall utveckla och tillämpa unionens beslut och aktioner som har
            försvarskonsekvenser.
          </note>
          <note>
            Det heter vidare: WEU skall utgöra en integrerad del i EU:s utvecklingsprocess
            och stärka sitt bidrag till solidariteten inom Atlantalliansen.
            Man är också överens om att stärka WEU:s roll i det längre perspektivet
            av en gemensam försvarspolitik i den europeiska unionen, som i
            sinom tid kan leda till ett gemensamt försvar, förenligt med Atlantalliansen.
          </note>
          <note>
            Det råder inga motsättningar om detta. NATO är ju införstått
            med den här utvecklingen, men får ju på det här sättet -- det
            måste vi väl ändå kunna säga -- möjlighet att i WEU:s namn bedriva
            militär politik också utanför Europas gränser. Det är ju finessen
            med det här -- ett NATO och ett WEU som tillsammans kan försvara
            sina s.k. intresen.
          </note>
          <note>
            NATO:s intressen har på det sättet också möjlighet att verka
            utanför Europa.
          </note>
          <note>
            Detta står i klartext på papper. Detta är vad man har beslutat,
            detta är vad man vill. Då går det väl inte att säga att det är
            hypotetiskt eller att det är förenklande resonemang? Det krävs
            en tydlighet i diskussionen som jag efterlyser, och jag tycker
            att det är ohederligt att inte redan nu ta ställning i de här
            frågorna.
          </note>
          <note>
            Anf. 18 Utrikesminister MARGARETHA AF
          </note>
          <note type="speaker">
            UGGLAS (m) replik:
          </note>
          <note>
            Herr talman! Jag finner inte utrikesutskottets skrivningar otydliga.
            Jag tycker att de är tydliga och klara och ger en god beskrivning
            av den utvecklingsprocess som vi i Europa befinner oss i, en grundläggande,
            hoppingivande utvecklingsprocess, om än med mycket svåra problem
            att lösa. Där menar jag att vi kommer in på just de frågor som
            jag delvis försökte belysa i mitt anförande, nämligen hur det
            europeiska samfundet och det internationella samfundet skall kunna
            utveckla inte bara en fredsbevarande utan även en fredsskapande
            förmåga. Det blir en av 90-talets stora frågor, och är ju en fråga
            redan i dag när vi ser vad som händer på Sarajevos gator.
          </note>
          <note>
            Jag tycker för egen del att jag uttrycker mig ganska klart --
            det måste jag säga -- när jag säger att det är i den svenska nationens
            intresse att vara med och utarbeta och delta i en så fast och
            fungerande säkerhetsordning som möjligt i Europa och se till att
            denna kommer till stånd, samtidigt som vi bibehåller vår förmåga
            att värna om vår egen säkerhet och vårt eget oberoende. Detta
            tycker jag är mycket klart.
          </note>
          <note>
            Förste vice talmannen anmälde att Gudrun
          </note>
          <note>
            Schyman anhållit att till protokollet få antecknat att hon inte
            ägde rätt till ytterligare replik.
          </note>
          <note type="speaker">
            Anf. 19 PIERRE SCHORI (s):
          </note>
          <note>
            Herr talman! Jag skall strax återkomma till det som nu har diskuterats,
            fru utrikesminister. Jag vill först säga några ord om Jugoslavien,
            ett land som vi nu ser slitas i stycken. Nya stater har bildats,
            och andra står på tur att få internationellt erkännande. I vissa
            delar, som i Bosnien-Hercegovina, kämpar folket för sin överlevnad.
          </note>
          <note>
            Tragedin i detta gamla fina kulturområde i Europa är obeskrivligt
            brutal: familjer splittras, barn dödas eller får svåra trauma,
            civila bombas och människor drivs från hem som har förstörts.
            I dag upplever vi efterkrigstidens största flyktingkris. 1,3 miljoner
            medborgare i det gamla Jugoslavien är på flykt, och man räknar
            med att ytterligare 100 000-tals är det inom kort. I Tyskland
            har man officiellt tagit emot
          </note>
          <note>
            200 000, men det rör sig säkert om en kvarts miljon, sårade,
            hungrande, förtvivlade och sjuka människor utan hem.
          </note>
          <note>
            I det läget behövs medmänsklighet mer än någonsin. Det är i sådana
            lägen länder skall leva upp till FN:s flyktingkonvention och visa
            solidaritet, och det gör Sverige. Men det är också i sådana lägen
            av ofattbar fasa och obeskrivlig terror som Ny demokrati visar
            sitt sanna och rätta jag och talar om att det är turistresor som
            organiseras från ett område där FN-soldaterna säger att det inte
            tidigare varit med om någonting liknande. Sverige visar solidaritet
            med gamla Jugoslaviens folk genom att ta sin del av de behövande
            i nöd.
          </note>
          <note>
            Men vi kan också göra annat. Det gäller omfattande flyktinghjälp
            på platser nära flyktingarnas hem, det gäller fredsansträngningarna
            inom ESK:s ram och inom
          </note>
          <note>
            Brysselkonferensen för fred i Jugoslavien. Vi måste i det sammanhanget
            fördöma den jugoslaviska folkarméns övergrepp och övervåld i Bosnien-
          </note>
          <note>
            Hercegovina, en stat som nu är en självständig medlem av ESK.
            Vi måste kräva dessa truppers uttåg omedelbart.
          </note>
          <note>
            Ett erkännande av Bosnien-Hercegovia och
          </note>
          <note>
            Makedonien bör komma snart från svenskt håll.
          </note>
          <note>
            Däremot bör självfallet erkännandet av federala republiken Jugoslavien
            vänta till dess aggressionen mot grannstaterna har upphört och
            till dess man fullt ut har anslutit sig till Parisstadgans regler
            om fred, mänskliga rättigheter och demokrati i
          </note>
          <note>
            Europa.
          </note>
          <note>
            Kosovo är nu också på allvar hotat av utvecklingen.
          </note>
          <note>
            Sverige kan och bör som medlem av ESK-trojkan uppmana ESK att
            skicka en delegation till Kosovo för att informera sig på platsen
            men också för att visa solidaritet.
          </note>
          <note>
            Vidare tycker jag att Sverige borde ta initiativet till en internationell
            återuppbyggnadsfond för
          </note>
          <note>
            Dubrovnik, denna anrika stad som klassats som del av världens
            samlade kulturarv. Vi skulle kunna göra det som ett uttryck för
            den medkänsla och det engagemang vi känner för alla folken i den
            gamla
          </note>
          <note>
            Jugoslavien och så också visa dem som kommer därifrån och lever
            i vårt land att vi bryr oss.
          </note>
          <note>
            Det sägs i den här processen att ESK, den europeiska säkerhetskonferensen,
            inte har några tänder. Men vem har egentligen det, om man inte
            är redo att gå så långt som Förenta nationerna och
          </note>
          <note>
            USA gjorde i Irak--Kuwait-konflikten. ESK är viktigt för Europas
            säkerhet, och ett betydande ansvar kommer att falla på Sverige,
            som ordförande från december, och fru utrikesministern.
          </note>
          <note>
            Man kan säga att utan att EG:s roll som en växande stabilitetsfaktor
            i Europa försvagas har ESK sitt värde genom att man inte ställer
            orealistiska förväntningar på organisationen. Vi får inte låta
            vår besvikelse över vad som händer i det f.d.
          </note>
          <note>
            Sovjetunionen och f.d. Jusgoslavien slå över i besvikelse mot
            ESK också. Det är bättre att ha
          </note>
          <note>
            ESK som det är än att inte ha det alls.
          </note>
          <note>
            ESK är inte något utvidgat EG där bara välartade länder hör hemma.
            ESK är ett redskap för att försöka åstadkomma fred, demokrati
            och ekonomisk utveckling inom ESK-området så som det nu ser ut.
          </note>
          <note>
            Läget i det gamla Jugoslavien, liksom kriget i
          </note>
          <note>
            Azerbajdzjan berör oss alla i Europa. Sökandet efter en stabil
            all-europeisk fredsordning måste fortsätta, trots bakslagen.
          </note>
          <note>
            Mycket flyter nu i Europa. Det gamla har dött, men det nya har
            ännu inte fötts. Halva vår kontinent tycks vila på något slags
            kvicksand. Ur postkommunismens krater väller lava av nya, obehagliga
            överraskningar, verkar det. I detta läge är det viktigt att Sverige
            har en klar säkerhetspolitik. Tyvärr, menar jag, har det vilat
            ett drag av osäkerhet kring regeringen Bildts säkerhetspolitik.
          </note>
          <note>
            Anders Björck -- om ni känner honom -- har talat om att neutralitetspolitiken
            är död. Det gjorde han utomlands. Carl Bildt verkar ha svårt både
            i språk och kroppsspråk att ens använda ordet neutralitetspolitik,
            Olof Johansson däremot -- som också ingår i regeringen -- säger
            att denna neutralitetspolitik är tidlös. Inte undra på att man
            både i Sverige och utomlands undrar: Vad är egentligen Sveriges
            linje?
          </note>
          <note>
            Utrikesutskottet har i detta osäkra läge hjälpt regeringen genom
            att strama upp politiken och ge den klara konturer. Det står att
            den militära alliansfriheten, som är den fredstida benämningen
            och praktiken av neutralitetspolitiken, består. Så säger alla
            partier i utrikesutskottet, utom Ny demokrati. Det är bra.
          </note>
          <note>
            Samtidigt -- och det är viktigt -- förklarar vi oss nu, som tidigare,
            villiga att aktivt verka för att hitta en alleuropeisk säkerhetsordning.
            Vi måste i det nya läget i Europa, som också påverkar oss kraftigt,
            ha en helhetssyn i säkerhetspolitiken och söka ett vidgat säkerhetsbegrepp.
          </note>
          <note>
            ESK är för oss den ideala ramen, men den har ännu inte nått målet,
            vilket vi kan se i Azerbajdzjan och
          </note>
          <note>
            Bosnien-Hercegovina. Men ESK är det enda forumet med allomfattande
            medlemskap och allomfattande dagordning. Det är där vi i första
            hand måste finna formerna för krishanteringen, för fredsskapande
            och fredsbevarande verksamhet i
          </note>
          <note>
            Europa.
          </note>
          <note>
            När det gäller den västeuropeiska unionen skriver vi i utskottet
            -- och det är också en uppstramning i förhållande till vad statsministern
            har sagt i dessa frågor -- att medlemskap i Europeiska unionen
            innebär möjlighet, men ej skyldighet att bli medlem i WEU. Beslut
            fattade inom WEU är bindande endast för dem som ingår i den organisationen.
            Det är först vid ett medlemskap i Västeuropeiska unionen som ett
            ställningstagande för svensk del kan bli aktuellt. Dessförinnan
            saknar frågan om
          </note>
          <note>
            WEU för svensk del aktualitet, skriver vi och tillägger att den
            militära alliansfriheten består.
          </note>
          <note>
            Det är en uppstramning, och det är nyttigt.
          </note>
          <note>
            Herr talman! Även i fråga om säkerheten i Norden tycker jag regeringen
            Bildt har skapat osäkerhet.
          </note>
          <note>
            Anders Björck, igen, har i samband med flygplansaffären med Finland
            sagt att vi nu inte längre bör ta hänsyn till Finland i det säkerhetspolitiska
            sammanhanget här uppe i
          </note>
          <note>
            Norden. Det är ett sammanhang där vi alltid räknat med och tagit
            största hänsyn till våra grannar.
          </note>
          <note>
            Nu brukar han tala vitt och brett om olika saker och ofta tala
            fel. Men även här har Carl Bildt gjort liknande uttalanden. Jag
            undrar vad som menas.
          </note>
          <note>
            Att hoppa på Finland och till synes hoppa av hänsynen till Norden,
            är det att ge den impuls till det nordiska samarbetet som det
            står om i regeringspropositionen? Jag hoppas att utrikesministern
            kan bringa reda i denna soppa.
          </note>
          <note>
            Till slut, herr talman: Vi hade just besök av president Landsbergis
            från Litauen. Han fick brådstörtat avbryta sitt besök i Sverige
            och åka hem, därför att ryska trupper flögs in i Litauen. Nya
            ryska trupper in i det självständiga Litauen mot
          </note>
          <note>
            Litauens vilja! Det är förstås fullkomligt oacceptabelt. Detta
            får inte passera, tycker jag, genom att vi i Sverige bara säger
            att vi protesterar.
          </note>
          <note>
            Jag har tidigare i denna kammare frågat statsministern om han
            är beredd att skicka en emissarie till president Jeltsin -- med
            vilken nu också Landsbergis har dålig kontakt, verkar det --
          </note>
          <note>
            för att understryka för den ''demokratiske hjälten'', som Carl
            Bildt kallat president Jeltsin, att detta är fullkomligt oacceptabelt?
          </note>
          <note>
            Jag skulle gärna vilja att utrikesministern kommenterade mitt
            förslag att hon själv eller någon emissarie på hög nivå gärna
            åker till president
          </note>
          <note>
            Jeltsin och säger att det är otillständigt och oacceptabelt i
            det nya Europa att man för in nya utländska trupper mot ett självständigt
            lands vilja.
          </note>
          <note type="speaker">
            Anf. 20 Utrikesministern MARGARETHA AF UGGLAS (m):
          </note>
          <note>
            Herr talman! Jag måste konstatera att även riksdagsarbetet är
            fyllt av överraskningar. Jag ser att Pierre Schori inte finns
            med på talarlistan. Han är dock välkommen i debatten. Det är mycket
            trevligt.
          </note>
          <note>
            Som gammal ledamot av utrikesutskottet gillar jag mycket de eloger
            Pierre Schori ger utskottet. Jag har alltid funnit att det är
            en mycket viktig institution i förandet av den svenska utrikespolitiken.
          </note>
          <note>
            För övrigt tyckte jag Pierre Schori verkade debattera med en
            mängd rubriker i massmedia. Jag tycker inte det är så särskilt
            meningsfullt att föra en dialog i de frågorna.
          </note>
          <note>
            Jag tycker dock det kan vara värt att understryka att det har
            skett en mycket viktig utveckling i den nordiska samverkan. När
            de nordiska utrikesministrarna var samlade i Helsingfors antog
            de ett uttalande om nordiskt samarbete för säkerhet och utveckling
            i den nordiska regionen och den norra delen av Europa inom ramen
            för det europeiska samarbetet. Det är första gången under efterkrigstiden.
            Jag vill gärna understryka att detta är en mycket viktig utveckling
            och mer att notera än den litet pikanta debatt som förs i en del
            spalter.
          </note>
          <note>
            Jag delar gärna Pierre Schoris både upprördhet och önskan att
            vi skall fortsätta att arbeta med frågan om ett tillbakadragande
            av trupper från de baltiska staterna. Det ser jag som en av våra
            viktiga uppgifter. Jag kan försäkra Pierre Schori att vi fortsätter
            att arbeta med denna fråga.
          </note>
          <note type="speaker">
            Anf. 21 FÖRSTE VICE TALMANNEN:
          </note>
          <note>
            Ärade ledamöter! Det är för podiet obegripligt att det tydligen
            finns två olika talarlistor distribuerade.
          </note>
          <note>
            Här på podiet finns en lista framför talmannen och kammarsekreteraren,
            där Pierre Schoris namn står på den plats där han nu har fått
            ordet. Tydligen finns också listor med annat innehåll.
          </note>
          <note>
            Hur detta gått till har jag ingen möjlighet att bedöma, men vi
            skall självklart undersöka saken sedan.
          </note>
          <note type="speaker">
            Anf. 22 PIERRE SCHORI (s) replik:
          </note>
          <note>
            Herr talman! Det har delvis sin förklaring i att vi har besök
            av Nelson Mandela i landet. Jag förstår att det inte är något
            som Ian Wachtmeister gillar, men så är det.
          </note>
          <note>
            Fru utrikesminister! I den tid vi lever i är det så att hälften
            av ett budskap räknas när det framförs och den andra hälften när
            det kommer ut i media. Det vet alla. Det finns många som tror
            att det som står i tidningarna om Sveriges utrikes- och säkerhetspolitik
            gäller, särskilt när en statsminister citerar det rakt av utav
            en statsminister. Det var därför jag ville att utrikesministern
            skulle bringa reda i detta: Hur ser Sveriges regering på Finland
            i det nordiska säkerhetspolitiska mönstret? Är det inte som förr?
            Skall vi hoppa av våra gamla traditioner på grund av att Finland
            köpte ett amerikanskt plan i stället för ett svenskt? Det vore
            rätt bra att få veta.
          </note>
          <note>
            När det gäller Baltikum vet jag att man i utrikesdepartementet
            arbetar med detta. Det sade också statsministern för ett antal
            månader sedan att man gjorde. Men jag menar att vi måste dramatisera
            vår oro och förbannelse genom att till president Jeltsin -- som
            inte läser eller hör utrikesministern här i kammaren -- direkt
            tala om vår upprördhet över det fullständigt unika förhållandet,
            att man för in främmande trupp mot ett självständigt lands önskemål.
          </note>
          <note>
            Jag upprepar därför min fråga: Är utrikesministern beredd att
            ta några extra ordinära grepp här för att förklara för president
            Jeltsin att vi, grannfolket till
          </note>
          <note>
            Baltikum, inte gillar detta handlingssätt?
          </note>
          <note type="speaker">
            Anf. 23 Utrikesministern MARGARETHA AF UGGLAS (m):
          </note>
          <note>
            Herr talman! På Finland ser vi som en nära vän och granne med
            vilken vi vill följas åt på den europeiska vägen och bli medlemmar
            i den europeiska unionen.
          </note>
          <note>
            Jag tror inte Pierre Schoris andra fråga vinner på att drivas
            med upprördhet. Jag tror att den vinner på att drivas med sans,
            klokhet och envishet.
          </note>
          <note type="speaker">
            Anf. 24 GUDRUN SCHYMAN (v) replik:
          </note>
          <note>
            Herr talman! Jag begärde replik av det skälet att jag inte delar
            Pierre Schoris uppfattning om att utrikesutskottets betänkande
            innebär ett förtydligande och en uppstramning av den tidigare
            oklara synen på neutralitetspolitiken.
          </note>
          <note>
            Jag har tidigare här i debatten frågat: Är den avgörande skillnaden
            det faktum att vår alliansfrihet utsträcker sig enbart till vårt
            närområde och inte längre?
          </note>
          <note>
            Är detta uppstramningen och förtydligandet? Skall man i så fall
            tolka den uppstramningen och det förtydligandet så att det i och
            med den definitionen inte finns något hinder för Sverige att delta
            i försvarspolitiskt samarbete inom ramen för den europeiska unionen?
          </note>
          <note>
            Jag är nämligen övertygad om att det kommer att bli ett sådant.
            Jag är dessutom alldeles övertygad om att Pierre Schori också
            är övertygad om att det kommer att bli ett sådant, att WEU som
            institution kommer att inkorporeras med den europeiska unionens
            övriga organisationer och institutioner.
          </note>
          <note>
            Anledningen till detta är att det står på pränt efter besluten
            i Maastricht. Det finns en klar och tydliga vilja att det så skall
            vara.
          </note>
          <note>
            Den här hypotetiska beskrivningen om ett Sverige som medlem i
            den europeiska unionen, men stående utanför det försvarspolitiska
            samarbetet är, som sagt var, mycket hypotetisk.
          </note>
          <note>
            Men om nu det är grunden för
          </note>
          <note>
            Socialdemokraternas synsätt på ett medlemskap, då skulle jag
            vilja veta svaret från Pierre Schori på en annan fråga. Om ett
            medlemskap i den europeiska unionen också innebär ett förpliktigande
            försvarspolitiskt samarbete, kommer då Socialdemokraterna att
            säga nej till den europeiska unionen?
          </note>
          <note type="speaker">
            Anf. 25 PIERRE SCHORI (s) replik:
          </note>
          <note>
            Herr talman! Utan att i detalj gå in på Gudrun
          </note>
          <note>
            Schymans fråga så kan jag säga att jag inte delar hennes bedömning.
            Jag har också studerat dokumenten från Maastricht och vet också
            bakgrunden till det hela. Jag har också, liksom
          </note>
          <note>
            Gudrun Schyman, umgåtts med många inom EG
          </note>
          <note>
            och undersökt hur man tolkar detta och vad man ser framöver.
          </note>
          <note>
            Men det som står i utrikesutskottets betänkande är helt klart:
            Detta är icke en fråga som Sverige behöver ta ställning till.
            Det blir aktuellt först vid ett medlemskap.
          </note>
          <note>
            Jag är inte heller övertygad om att WEU kommer att inkorporeras
            på det sätt som Gudrun Schyman uttrycker det.
          </note>
          <note>
            Detta är inte ett sätt att smyga runt frågan, utan det handlar
            om att sätta en stoppkloss fram till det tillfälle då vi vid ett
            eventuellt medlemskap behöver ta i frågan.
          </note>
          <note type="speaker">
            Anf. 26 GUDRUN SCHYMAN (v) replik:
          </note>
          <note>
            Herr talman! Skall vi vara realistiska, Pierre Schori, kan ett
            medlemskap för Sverige bli aktuellt kanske allra tidigast 1995.
            Nu tyder mycket på att det inte blir aktuellt förrän senare, eftersom
            det eventuellt kommer att vara många länder som vill bli medlemmar.
            Detta kräver ytterligare beslut från
          </note>
          <note>
            EG:s sida om hur utvidgningen av institutionerna skall gå till.
            Men vid det laget lär det också vara klart att den försvarspolitiska
            delen finns inom den europeiska unionen.
          </note>
          <note>
            Jag frågar igen: Om det är så -- vilket de allra flesta är helt
            övertygade om, inklusive EG:s egna talesmän och taleskvinnor från
            olika ställen -- att medlemskap för Sverige är sammanfogat med
            ett förpliktigande militärt samarbete, säger då
          </note>
          <note>
            Socialdemokraterna nej? Det måste gå att ha en åsikt om den frågan.
          </note>
          <note type="speaker">
            Anf. 27 PIERRE SCHORI (s) replik:
          </note>
          <note>
            Herr talman! Den frågan är redan besvarad i vår motion där vi
            vänder oss emot att delta i ett förpliktande militärt samarbete.
            Punkt och slut.
          </note>
          <note>
            Förste vice talmannen anmälde att Gudrun
          </note>
          <note>
            Schyman anhållit att till protokollet få antecknat att hon inte
            ägde rätt till ytterligare replik.
          </note>
          <note type="speaker">
            Anf. 28 PÄR GRANSTEDT (c):
          </note>
          <note>
            Herr talman! Jag tänker i mitt inlägg hålla mig till frågan om
            Sveriges allmänna säkerhetspolitiska orientering. Övriga frågor
            relaterade till nedrustning och liknande kommer att behandlas
            av
          </note>
          <note>
            Birgitta Hambraeus längre fram i debatten.
          </note>
          <note>
            Som många har vitsordat genomgår Europa en väldigt stark förändring
            på det säkerhetspolitiska området. Det kalla kriget är slut, och
            det är förmodligen på sitt sätt lika betydelsefullt för den säkerhetspolitiska
            strukturen i Europa som andra världskrigets slut var, även om
            det kalla kriget lyckligtvis har varit oändligt mycket lindrigare
            än andra världskriget. Detta innebär också att vi i
          </note>
          <note>
            Sverige måste ta upp vår säkerhetspolitiska orientering till
            en ingående analys. De gamla riktmärkena finns inte längre kvar.
            Det är också naturligt att vi står inför en period av osäkerhet,
            eftersom vi inte vet hur Europas säkerhetspolitiska mönster kommer
            att utvecklas.
          </note>
          <note>
            Gudrun Schyman beklagade i sitt anförande att några klara och
            entydiga linjer inte fanns. Man kan naturligtvis med en viss saknad
            se tillbaka på det kalla krigets dagar, då vi hade ett mycket
            tydligt mönster som det var lätt att orientera sig efter. Jag
            tror ändå inte att det är något att längta tillbaka till.
          </note>
          <note>
            Det nya i Europa är just föränderligheten, och det ställer krav
            på flexibilitet.
          </note>
          <note>
            Sveriges säkerhetspolitik har karakteriserats av alliansfrihet
            i fred syftande till neutralitet i krig. Det är dock viktigt att
            slå fast att den svenska neutralitetspolitiken inte är en produkt
            av det kalla kriget. Den har betydligt djupare rötter än så och
            mer långtgående motiv. Den kan i varje fall härledas tillbaka
            till Napoleonkrigets slut. Syftet med den svenska neutralitetspolitiken
            har hela tiden varit att hålla Sverige utanför stormaktsmotsättningarna
            och stormaktskonflikterna i Europa, oavsett vad det har varit
            för stormakter. Som regel har den ena parten varit Ryssland i
            olika skepnader. Den andra parten har varit Tyskland och på senare
            tid USA
          </note>
          <note>
            och NATO. Det är just strävan efter att hålla sig utanför stormaktskonflikter
            i ett Europa präglat av stormaktskonflikter som har varit det
            viktiga.
          </note>
          <note>
            Det kalla krigets slut har självfallet inte inneburit slutet
            på den svenska neutralitetspolitiken eller att behovet av en svensk
            alliansfrihet skulle ha upphört. Fortfarande måste vi naturligtvis
            räkna med risken för stormaktskonflikter i vårt närområde i Europa
            och att Sverige har ett behov av att kunna hålla sig utanför sådana
            konflikter.
          </note>
          <note>
            Detta kommer också tydligt till uttryck i utskottets betänkande,
            där vi slår fast att den svenska alliansfriheten består och att
            syftet är att vi skall kunna hålla oss neutrala om det skulle
            bli en sådan konflikt i vårt närområde.
          </note>
          <note>
            Långsiktigt måste naturligtvis målet vara en alleuropeisk säkerhetsordning,
            men i det nu förutsebara säkerhetspolitiska perspektivet är alliansfriheten
            fortfarande viktig och bidrar till stabilitet i Nordeuropa. Detta
            måste naturligtvis relateras till frågan om svenskt medlemskap
            i EG
          </note>
          <note>
            eller i den europeiska unionen.
          </note>
          <note>
            Den bedömning vi har gjort är att det bör vara möjligt för Sverige
            att vara med i den europeiska unionen och dess utrikes- och säkerhetspolitiska
            samarbete under vissa förutsättningar. En sådan förutsättning
            är att ställningstaganden av utrikespolitisk betydelse skall kräva
            enhällighet, dvs. att vi inte tvingas in i ställningstaganden
            och positioner som vi inte själva har valt. En annan förutsättning
            är att vi inte behöver delta i ett förpliktigande försvarssamarbete
            och militärt samarbete. Dessa förutsättningar uppfylls av de beslut
            som har träffats i Maastricht. Det utrikesoch säkerhetspolitiska
            samarbetet där bygger på enhällighet när det gäller de politiska
            ställningstagandena. Det militära samarbete som många EG-stater
            önskar sig förläggs till den västeuropeiska unionen, och medlemskap
            i EG
          </note>
          <note>
            eller EU kräver inte att man också är med i den västeuropeiska
            unionen.
          </note>
          <note>
            För mig är det ganska självklart att vår vilja att bibehålla
            alliansfriheten innebär att vi som medlemmar -- om vi blir det
            -- i den europeiska unionen står utanför den västeuropeiska unionen,
            i varje fall så länge som den svenska alliansfriheten fortfarande
            behövs, och den behövs i varje fall intill dess att man har lyckats
            skapa en verklig alleuropeisk säkerhetsordning. Det är framför
            allt inom ESK:s ram som förutsättningar finns att utveckla detta.
          </note>
          <note>
            Målet är naturligtvis just denna alleuropeiska säkerhetsordning,
            som skulle göra också den svenska alliansfriheten obsolet. Det
            är det som gör att jag inte bedömer att målsättningen i
          </note>
          <note>
            Maastrichtbeslutet att nå fram till en gemensam försvarspolitik
            är oacceptabel. Förutsättningen för att vi skall kunna delta i
            en gemensam försvarspolitik är som sagt att den är en del av en
            alleuropeisk säkerhetsordning och inte kan bli en del i en europeisk
            situation präglad av motsättningar mellan block eller stormakter.
            Det är alltså viktigt att se det här perspektivet när vi diskuterar
            hur vi kan förhålla oss till olika tänkbara utvecklingar.
          </note>
          <note>
            Situationen präglas alltså av vissa svårigheter att bedöma framtidsutvecklingen.
            Jag noterar att
          </note>
          <note>
            Gudrun Schyman gör vissa bedömningar, andra gör andra. Det vi
            har att hålla oss till är de beslutsordningar som finns inom den
            europeiska unionen. Man kan då konstatera att
          </note>
          <note>
            Maastrichtbeslutet i sig inte tvingar oss in i något försvarsmässigt
            samarbete och inte heller tvingar oss in i utrikespolitiska positioner
            som vi inte själva har valt. Vi kan också konstatera att varje
            förändring av detta förhållande, exempelvis att man skulle vilja
            göra medlemskap i WEU
          </note>
          <note>
            obligatoriskt eller förvandla den europeiska unionen till en
            organisation som också inkluderar ett gemensamt försvar, kräver
            enhällighet bland medlemsstaterna och också ett godkännande av
            alla medlemsstaters parlament. Vi kan alltså inte tvingas in i
            en situation som vi inte själva finner acceptabel när det gäller
            den fortsatta utvecklingen inom den europeiska unionen. Det är
            också viktigt för bedömningen att Maastrichtbeslutet i sig är
            förenligt med vår vilja att bibehålla vår alliansfrihet. Detta
            har gjort att vi för vår del kan stödja den här utvecklingen.
          </note>
          <note>
            Vi kan också konstatera att den bedömning som vi har gjort i
            Sverige inte alls är unik. Sverige är inte det enda alliansfria
            land som söker medlemskap i den europeiska unionen. Detsamma gäller
            Finland,
          </note>
          <note>
            Österrike och Schweiz. I dessa länder har man gjort samma bedömning
            som vi, nämligen att det bör vara möjligt att förena medlemskap
            med en bibehållen alliansfrihet. Man kan också notera att det
            inte saknar betydelse för den framtida utvecklingen av den europeiska
            unionen om antalet alliansfria stater som är medlemmar ökar från
            en till fem. Det är klart att också det kommer att påverka den
            framtida utvecklingen.
          </note>
          <note>
            Med detta, herr talman, vill jag för min del yrka bifall till
            utskottets hemställan i betänkandet.
          </note>
          <note type="speaker">
            Anf. 29 GUDRUN SCHYMAN (v) replik:
          </note>
          <note>
            Herr talman! Det är alldeles riktigt, Pär Granstedt, att vi gör
            olika bedömningar om den framtida utvecklingen. Det gläder mig
            att Centerpartiet så klart och tydligt uttalar att man inte kan
            tänka sig att gå med på ett förpliktigande militärt samarbete.
          </note>
          <note>
            Det är bra att det sägs så klart ut liksom att det för er är
            en förutsättning att den svenska neutralitetspolitiken består.
            Jag vet inte hur ni i
          </note>
          <note>
            Centerpartiet tolkar det lilla tillägget om alliansfrihet i vårt
            närområde och om det har någon betydelse i sammanhanget. Det kanske
            jag kunde få ett svar på.
          </note>
          <note>
            Sedan är det riktigt att en ändring av bestämmelserna kräver
            enhällighet. Men enligt min uppfattning kommer nog de flesta av
            besluten inom den europeiska unionen att vara fattade innan
          </note>
          <note>
            Sverige ens har blivit medlem. Det som en ny medlem förpliktigar
            sig att göra vid ett eventuellt medlemskap är just att arbeta
            för de långsiktiga politiska mål som har ställts upp av den europeiska
            unionen. Det har under senare tid framgått mycket klart att just
            neutralitetspolitiken är ett hinder. Det menar många uttolkare,
            framför allt inom EG-
          </note>
          <note>
            länderna. Man anser att neutraliteten inte är möjlig att förena
            med ett medlemskap.
          </note>
          <note>
            Det alleuropeiska samarbete som Pär Granstedt talade om vill
            vi naturligtvis alla ha. Men problemet med samarbetet inom den
            europeiska unionen är just att detta inte är alleuropeiskt och
            att det dessutom förhåller sig på ett traditionellt blockpolitiskt
            sätt till resten av världen utanför
          </note>
          <note>
            Europa. Det gör att varje medlemslands handlingsförmåga och därmed
            också möjligheten till flexibilitet i den föränderliga värld som
            vi lever i minskar. Ett av problemen är just att man vid ett medlemskap
            förbinder sig att på politikens alla områden tala med en gemensam
            röst, en röst som ändå formas av majoriteten i den europeiska
            unionen.
          </note>
          <note>
            Det finns också långtgående planer på att förändra majoritetsröstningen,
            särskilt om det blir många nya medlemmar, så att alla inte behöver
            vara överens utan att det räcker med ett majoritetsbeslut -- detta
            för att förhindra vissa länder att blockera utvecklingen. Jag
            vet att Pär
          </note>
          <note>
            Granstedt känner till detta.
          </note>
          <note type="speaker">
            Anf. 30 PÄR GRANSTEDT (c) replik:
          </note>
          <note>
            Herr talman! Först vill jag säga att Gudrun
          </note>
          <note>
            Schyman citerar fel. Det står inte i betänkandet att det gäller
            ''alliansfrihet i vårt närområde''. Det gäller alliansfrihet för
            att vi skall kunna vara neutrala vid en konflikt i vårt närområde.
            Det är en viktig skillnad. Alliansfriheten gäller generellt --
          </note>
          <note>
            antingen är man alliansfri eller också är man med i en allians.
            Det går inte att dela upp detta geografiskt, utan alliansfriheten
            gäller generellt, och det är vad vi har sagt.
          </note>
          <note>
            Preciseringen ''i vårt närområde'' är en anpassning till verkligheten.
            Det är nämligen så vi har tillämpat alliansfriheten -- Sverige
            har inte varit neutralt vid alla konflikter i världen. Vi var
            t.ex. inte neutrala i
          </note>
          <note>
            Gulfkriget. Vi var inte krigförande, men vi var heller inte neutrala,
            eftersom FN var den ena parten och vi politiskt stödde FN:s aktion.
          </note>
          <note>
            Man kan också på goda grunder hävda att Sverige inte har varit
            neutralt i konflikten i södra Afrika, där vi materiellt stött
            en sida, Angola och
          </note>
          <note>
            Moçambique. Vi har utövat sanktioner mot
          </note>
          <note>
            Sydafrika och har alltså absolut inte varit neutrala i den konflikten.
          </note>
          <note>
            För att gå ännu längre tillbaka i tiden kan man nog inte heller
            säga att Sverige var neutralt i
          </note>
          <note>
            Vietnamkriget, där vi materiellt stödde
          </note>
          <note>
            Nordvietnam och FNL. Vi riktade också mycket starka fördömanden
            mot den andra parten, USA.
          </note>
          <note>
            Vi har alltså aldrig haft inställningen att vi är neutrala i
            varje konflikt. Däremot har vi varit mycket angelägna om att kunna
            vara neutrala om det skulle bli en konflikt eller ett krig i vårt
            närområde och vi skulle riskera att dras in, om vi inte kunde
            upprätthålla en neutralitet. Detta är alltså en precisering som
            innebär en anpassning till verkligheten.
          </note>
          <note>
            Gudrun Schyman tror att ett antal beslut redan kommer att vara
            fattade när vi blir medlemmar.
          </note>
          <note>
            Här kan bara framtiden utvisa vilken bedömning som är den riktiga.
            Jag vill bara hänvisa till den senaste presskonferens som Jacques
            Delors hade i förra veckan, där han mycket kategoriskt sade att
            han inte bedömde det så att det behövdes några konstitutionella
            förändringar i EG för att man skulle kunna ta emot de nordiska
            länderna som medlemmar. Hans uppfattning var alltså att det inte
            kommer att ske några sådana här förändringar innan de nordiska
            länderna kan bli medlemmar.
          </note>
          <note>
            Börjar man därefter diskutera förändringar, kommer vi att ha
            ett avgörande ett inflytande på hur dessa förändringar skall genomföras.
            Ingenting kan då genomföras som vi anser vara oacceptabelt.
          </note>
          <note>
            Uttalandena om neutralitet eller inte får man ta för vad de är
            värda. Enskilda politiker i EG får ha olika uppfattningar, liksom
            enskilda politiker i Sveriges riksdag få ha det. Ingen kan påstå
            att bara därför att
          </note>
          <note>
            Gudrun Schyman sagt en sak, så är det den absoluta sanningen.
            Detta gäller även när enskilda EG-
          </note>
          <note>
            politiker uttalar sig.
          </note>
          <note>
            När det gäller den alleuropeiska dimensionen tycker jag snarast
            att det mycket tydliga mönstret i
          </note>
          <note>
            EG är att man står inför en utveckling i alleuropeisk riktning.
            I stort sett alla östeuropeiska stater står i kö för att få bli
            medlemmar, och EG har visat en mycken öppen attityd till detta.
            Det är någonting som jag tycker att vi har all anledning att uppmuntra.
            Målet måste vara att det blir ett alleuropeiskt samarbete.
          </note>
          <note type="speaker">
            Anf. 31 GUDRUN SCHYMAN (v) replik:
          </note>
          <note>
            Herr talman! Det är riktigt att Sverige inte varit neutralt vid
            alla konflikter. Med utgångspunkt i att vi är ett självständigt
            land har vi kunnat höja vår röst och säga vår mening. Vi har också
            kunnat arbeta internationellt med opinioner och för sanktionspolitik
            och annat. Det tycker jag är mycket bra. Det är en av de möjligheter
            och rättigheter som Sverige har och som vi värnar om.
          </note>
          <note>
            Det är en av anledningarna till att vi säger nej till ett medlemskap
            i den europeiska unionen, eftersom ett medlemskap skulle innebära
            att vi inte hade kvar denna möjlighet på samma sätt.
          </note>
          <note>
            Vårt ställningstagande vid konflikter har mera gällt opinionsyttringar,
            medan jag talade om det försvarspolitiska samarbete som kommer
            att utveckla sig inom den europeiska unionen. Sverige har inte
            deltagit i några militära aktioner eller fört krig för något annat
            lands s.k. intressen. Dessutom var Sveriges stöd när det gäller
            kriget i Persiska viken ganska omtvistat. Även i denna kammare
            fanns det många olika uppfattningar om på vilket sätt Sverige
            skulle ge sig in i den här konflikten. Det rådde absolut ingen
            enighet i den frågan, och de riktades en mycket skarp kritik från
            många av oss mot dem som förespråkade att Sverige också skulle
            gå in militärt i denna konflikt. Sådana insatser har
          </note>
          <note>
            Sverige aldrig gjort, och vi kan därför inte hänvisa till att
            det är en del av vår neutralitetspolitik. Jag hoppas att det inte
            heller kommer att bli det.
          </note>
          <note type="speaker">
            Anf. 32 PÄR GRANSTEDT (c) replik:
          </note>
          <note>
            Herr talman! I och för sig kan man ge exempel på konflikter där
            Sverige deltagit militärt inom FN:s ram. Inte heller i det avseendet
            har den förutvarande politiken inneburit något absolut hinder.
            Jag tycker ändå att det är viktigt att konstatera att den formulering
            vi diskuterar slår fast alliansfriheten. Denna har inte geografiska
            begränsningar -- det ligger i sakens natur.
          </note>
          <note>
            Alliansfrihet innebär att man inte förbinder sig att gå i krig
            på grund av att något annat land har gått i krig, och vi förväntar
            oss inte att något annat land skall komma till vår militära hjälp.
            Man tar själv ansvar för sitt eget försvar och bara för sitt eget
            försvar. Detta är vad som gäller.
          </note>
          <note>
            Däremot kan vi inte förbinda oss att stå neutrala i varje konflikt
            var än i världen den inträffar. Vi kan inte ens uttala det syftet,
            eftersom vi aldrig tidigare har tillämpat en sådan politik. Det
            är detta som ligger i den formulering som utskottet har stannat
            för.
          </note>
          <note>
            Jag tycker också att det är viktigt att nu klargöra att ett medlemskap
            i den europeiska unionen naturligtvis inte medför någon utrikespolitisk
            munkavle. Det finns en klart uttalad ambition att man skall försöka
            uppträda enigt. Det innebär för vår del att vi ser som vårt viktigaste
            utrikespolitiska instrument att försöka påverka en gemensam europeisk
            uppfattning. Lyckas vi med det, får vi självfallet ett kolossalt
            mycket större genomslag än om vi står upp som det ensamma landet
            på barrikaderna. Men det är också så att på de områden som man
            inte lyckas enas inom den europeiska unionen, återstår bara de
            nationella uppfattningarna. Förutsättningen för att det skall
            bli en gemensam europeisk politik är att alla medlemsländer ställer
            upp på ställningstagandena inom unionen. Även om detta inte är
            ambitionen kommer det säkert att uppkomma frågor där man inom
            unionen inte lyckas nå fram till en gemensam uppfattning, och
            då får var och en stå för sin egen uppfattning också i framtiden.
          </note>
          <note>
            Jag tycker emellertid att det är en rimlig utgångspunkt att först
            och främst försöka få med oss hela Europa på en vettig politik.
            Det måste vara vår förstahandssträvan.
          </note>
          <note type="speaker">
            Anf. 33 MARGARETA VIKLUND (kds):
          </note>
          <note>
            Herr talman! För varje gång säkerhetspolitiken diskuteras här
            i riksdagen ser världen annorlunda ut än vad den gjorde när frågan
            dessförinnan diskuterades. Med det menar jag att den politiska
            förändringsprocessen i omvärlden är så snabb att det nästan är
            omöjligt att kunna ha en klar bild över situationen i dagsläget,
            trots att vi kanske kan anse oss väl underrättade. Hela världen
            tycks befinna sig i en omvälvningsprocess. Det är svårt att se
            hur den kommer att sluta och vad som kommer att bli av den.
          </note>
          <note>
            Många som tycker om att ha trygghet i det bestående, kan känna
            oro över situationen. Även för den som tycker om snabba ryck kan
            det vara svårt att hänga med i förändringsprocessen och gardera
            sig för otrevligheter i den nära omgivningen och på långt håll.
          </note>
          <note>
            Säkerhetspolitiken får därför inte enbart grunda sig på en analys
            av den nuvarande situationen, utan måste också ta med i beräkningarna
            möjliga politiska förändringar och faror samt risken för att konflikter
            kan spridas.
          </note>
          <note>
            För att ha en handlingsberedskap för allt det som sker i omvärlden
            är det viktigt att bygga upp en säkerhetspolitik och ett förhållningssätt
            som är grundat på en basförutsättning, grundbult, ideologi. Socialismen,
            liberalismen, konservatismen och andra ismer har sina ideologier,
            som de ofta i form av politiska rörelser och program arbetar utifrån.
          </note>
          <note>
            Vi i den kristdemokratiska rörelsen här i Sverige arbetar utifrån
            den kristdemokratiska ideologin med grundbultarna: förvaltaransvar,
            alla människors lika värde och gemenskapstanken.
          </note>
          <note>
            Jag anser att det går att bygga upp en säkerhetspolitik för dagens
            och morgondagens samhälle utifrån vad de grundbultarna står för.
            Som rörelse kan vi i kds inte, om vi blickar tillbaka i historien,
            ta på oss ett politiskt ansvar för den politik som tidigare förts
            i och av vårt land. Vi kan således inte förrän efter hösten 1991
            ställas till svars för den säkerhetspolitik som förs av och i
            vårt land.
          </note>
          <note>
            Den situationen gör att vi, när det gäller politiskt beslutsfattande
            på central nivå, riksnivå, är litet historielösa, samtidigt som
            vi nu är med om att skapa historia både här i riksdagen och i
            regeringen. Jag är glad över att vi i kds får vara med här.
          </note>
          <note>
            Jag är så optimistisk att jag tror att världen vill ha fred.
            Jag tror inte att människor egentligen vill skjuta ihjäl varandra.
            Men vi lärs upp till det. Stor frustration och okontrollerade
            hämningar kan få folkmassor att följa galna och maktlystna ledare.
          </note>
          <note>
            Det har historien visat många gånger även i vår tid.
          </note>
          <note>
            Att vara delaktig i beslutsfattande på riksnivå är allvarligt.
            Det gäller att i tid bromsa sådana tendenser som jag nyss har
            beskrivit.
          </note>
          <note>
            Sveriges neutralitetspolitik är historiskt grundad men inte inskriven
            i grundlagen. Sveriges neutralitet har aldrig varit ett syfte
            utan endast ett politiskt medel för att hålla Sverige utanför
            konflikter. Dessutom har den svenska utrikespolitiken förbehållit
            sig rätten att frångå neutraliteten vid behov.
          </note>
          <note>
            Sovjetunionen betraktade inte Sverige som en neutral stat utan
            som en del av västvärlden. De ansåg i mitt tycke med all rätt
            att Sveriges kulturella identitet och styrelseskick tillhörde
            en västdemokrati.
          </note>
          <note>
            Förutom Sveriges kulturella tillhörighet och
          </note>
          <note>
            Sovjetunionens brist på respekt för folkrätten --
          </note>
          <note>
            Budapest 1956, Berlin 1961, Prag 1968,
          </note>
          <note>
            Afghanistan 1979 och Warszawa 1980 -- fanns det yttelligare anledning
            till tvivel på att Sverige skulle kunna hålla sig utanför en stormaktskonflikt
            i
          </note>
          <note>
            Europa. Anledningen är Sveriges strategiska läge i
          </note>
          <note>
            Nordeuropa och tillgångarna på naturresurser och teknologiskt
            kunnande. Det är något vi fortfarande har.
          </note>
          <note>
            Oavsett sönderfall eller inte kommer Oberoende
          </note>
          <note>
            Staters Samvälde att vara en viktig faktor att räkna med när
            det gäller Europas och Sveriges säkerhetspolitik. Den latenta
            rivaliteten mellan nationer i Europas östra delar är en ytterligare
            faktor i det sammanhanget.
          </note>
          <note>
            Mellan Europa och USA finns ett 100-årigt försvarssamarbete.
            Det finns fortfarande ett starkt säkerhetspolitiskt behov av att
            samarbeta. De främsta beståndsdelarna av detta samarbete är för
            närvarande kärnvapenförvaltning och amerikanska truppers närvaro
            i Europa.
          </note>
          <note>
            Situationen på den europeiska kontinenten är minst sagt rörig.
            Åtminstone sex organisationer gör anspråk på en säkerhetspolitisk
            roll, nämligen
          </note>
          <note>
            NATO, NACC, EG, WEU, ESK och FN.
          </note>
          <note>
            De sex staterna som ingick i det första EG försökte som en utveckling
            av sin gemenskap bilda en försvarsgemenskap. Även om detta misslyckades
            bildade man den Västeuropeiska Unionen, WEU, som ett gemensamt
            forum för försvarspolitiska frågor. WEU har på senare tid fått
            förnyad aktualitet.
          </note>
          <note>
            WEU fick ny kraft genom det tyska enandet.
          </note>
          <note>
            Tyskland har med stöd av Frankrike alltid strävat efter ökad
            europeisk integration.
          </note>
          <note>
            Maastricht-mötet i december 1991 betydde för det politiska samarbetet
            att EG skulle utveckla en egen utrikespolitik och även en egen
            försvarspolitik, men endast skissa på ett förslag till ett eget
            försvar.
          </note>
          <note>
            I Maastricht beslutades också att på sikt göra
          </note>
          <note>
            Europa mer självständigt ur säkerhetspolitisk synvinkel.
          </note>
          <note>
            Sammanfattningsvis kan man säga att en av de planer som diskuteras
            är att omvandla WEU till att bli Europas starka pelare. Det har
            nämnts tidigare här i dag. Fortfarande råder dock vissa oklarheter
            när det gäller organisation, koordineringsmodell etc.
          </note>
          <note>
            Inom kds har vi fortfarande en viss tveksamhet när det gäller
            WEU och dess framtida funktioner. Men om WEU kan bidra till fredens
            bevarande är det en stor och viktig uppgift. Men om WEU bidrar
            till att öka motsättningarna mellan Europa och den övriga världen
            är vi tveksamma till dess funktionella berättigande.
          </note>
          <note>
            Detta är en fråga som måste bevakas och noga följas. Tyvärr är
            världen sådan att vi måste ha ett försvar. I den framtida utvecklingen
            av EG ligger också, enligt mitt sätt att tolka bilden, inte att
            bygga murar men att försvara den uppbyggda gemenskapen i Europa.
          </note>
          <note>
            Enligt kds uppfattning behövs NATO för att vara en atlantisk
            länk, för att hantera kärnvapenproblem, forma en ny säkerhetsstruktur
            i Europa och för att undvika oro i Centraleuropa på grund av Tyskland,
            som alltmer utvecklas till en stormakt.
          </note>
          <note>
            NATO:s möte i Rom 1991 resulterade i att NACC
          </note>
          <note>
            skapades. NACC är den sista europeiska säkerhetsskapelsen. Organisationen
            omfattar alla
          </note>
          <note>
            16 NATO-länderna, Warszawapaktländerna, de baltiska länderna
            och OSS-länderna. Agendan har bara blivit tjockare med tiden och
            kan kanske bli ännu tjockare.
          </note>
          <note>
            NACC uppstod utifrån en stark önskan från den tidigare öststaterna
            att ingå i NATO, som de betraktade som den enda verkningsfulla
            organisationen för fred och oberoende. NACC
          </note>
          <note>
            skall därför ses som en påbörjad dialog och som en hjälporganisation.
          </note>
          <note>
            ESK började som en förhandlingsorganisation.
          </note>
          <note>
            Först 1990 i Paris blev den permanent. Tre institutioner startades
            inom ESK, nämligen ett sekretariat i Prag, ett institut för konfliktreduktion
            i Wien och ett institut för övervakning av fria val i
          </note>
          <note>
            Warszawa.
          </note>
          <note>
            I dag har ESK 52 medlemsländer för bevarande av fred och säkerhet.
            Svagheterna i ESK ligger i att besluten kräver absolut enighet
            och att organisationen endast kan ge förslag till lösningar men
            inte implementera dem. Mellan de länder som ingår i ESK råder
            också stora kulturella och ekonomiska skillnader.
          </note>
          <note>
            Men ESK håller på att stärkas. I Prag, januari 1992, förstärktes
            ESK genom att beslut togs att ett land kan tvingas att följa ett
            övrigt enat ESK.
          </note>
          <note>
            ESK:s roll hänger nära samman med FN:s. Att FN
          </note>
          <note>
            nu är djupt inblandad i Jugoslavien beror på att
          </note>
          <note>
            ESK var för svag för att kunna åstadkomma något av betydelse.
            Men världens fattigaste länder skall väl egentligen inte behöva
            vara med och betala för att upprätthålla freden i det rika Europa!
          </note>
          <note>
            Vi i kds anser att det är viktigt att ESK:s roll och förmåga
            att lösa konflikter och genomföra fredsskapande operationer stärks.
            Det finns annars risk att organisationen förlorar sin betydelse
            i det framtida samarbets- och säkerhetsarbetet. Det är även viktigt
            att ESK får en tydlig fredsbevarande roll. Direktiven för ESK:s
            roll måste vara klara och tydliga. Det kan också ifrågasättas
            om de asiatiska länderna, som tidigare tillhörde Sovjetunionen,
            skall ingå i ESK.
          </note>
          <note>
            Den svenska säkerheten baseras på ett starkt försvar och en neutralitetspolitik.
            Historiskt kan den sammanfattas med: ''Ensam står stark''. De
            yttre omständigheterna kräver emellertid att
          </note>
          <note>
            Sverige håller dörrarna öppna för andra lösningar.
          </note>
          <note>
            Framtiden kan kräva att en annan inriktning på
          </note>
          <note>
            Sveriges säkerhetspolitik ges.
          </note>
          <note>
            Till sist några ord om FN:s roll. FN:s huvuduppgift är att säkra
            freden i världen, men som fredsfaktor har inte FN alltid haft
            den önskvärda tyngden. FN
          </note>
          <note>
            bygger på att stormaktskonsortiet kollektivt skulle hålla pli
            på de små staterna, men det kalla kriget lamslog säkerhetsrådet
            och gjorde de flesta åtgärder ganska verkningslösa.
          </note>
          <note>
            Först nu då det kalla kriget har upphört har världsorganisationen
            fått förnyad kraft. Dessutom har det internationella beroendet
            ökat explosivt, vilket har förenat länderna i en ödesgemenskap.
          </note>
          <note>
            Det absoluta beviset för denna nyvunna enighet är handläggningen
            av Kuwait-krisen.
          </note>
          <note>
            FN:s fredsbevarande insatser sträcker sig från valövervakning,
            genomförande, till stationering av fredstrupper. Den sistnämnda
            åtgärden bygger på frivillighet. Ingen tvingas att ta emot trupper,
            och ingen tvingas att delta med trupper.
          </note>
          <note>
            Även om det finns tecken som förebådar ett starkare FN med högre
            kompetens så skiljer sig FN
          </note>
          <note>
            och världssamfundet från enskilda länder och andra organisationer.
            I FN finns ingen absolut rättsautomatik, eftersom rätten kan sättas
            ur spel.
          </note>
          <note>
            Sverige måste därför, som de övriga länderna, bygga upp ett eget
            säkerhetspolitiskt system oberoende av FN:s existens.
          </note>
          <note>
            Fru talman! Jag yrkar bifall till utskottets hemställan.
          </note>
          <note type="speaker">
            Anf. 34 IAN WACHTMEISTER (nyd):
          </note>
          <note>
            Fru talman! Vi har fått lära oss att det inte är Pierre
          </note>
          <note>
            Schori utan Nelson Mandela som bestämmer dagordningen i Sverige
            riksdag. Jag ber att få ifrågasätta det å det skarpaste.
          </note>
          <note>
            Förändringens vind har blåst över världen, och en liten pust
            har t.o.m. trängt in genom riksdagens tjocka murar. Vi i Sverige
            kan inte längre gömma oss bakom den bekväma neutraliteten -- inte
            nu längre. Skulle vi stå neutrala till öppet förtryck och en numera
            allmänt accepterad demokrati? Nej!
          </note>
          <note>
            Visserligen gjorde vi det när vi skyddade oss med den s.k. kålsuparteorin
            -- alla var lika goda kålsupare. Sovjet eller USA? Vad spelade
            det för roll? Endast vi var kloka, goda och neutrala där vi satt
            på parkett. När skall vi våga erkänna att vi t.ex.
          </note>
          <note>
            överlevt de senaste fytio åren mycket tack vare
          </note>
          <note>
            USA?
          </note>
          <note>
            Tänk om, fru talman, ärade ledamöter, någon tyckte att vi var
            ynkliga. Tänk om många tyckte att vi var ynkliga. Tänk om vår
            historia med vår neutralitet är en egentligen ganska trist läsning
            om opportunism, rädsla för starka grannar, stöddighet mot avlägsna
            och överseende vänner, skriven av samma sorts människor som våra
            politiska ledare en gång så gärna besökte och drack konjak med,
            på den tiden då järnridån och Berlinmuren skyddade oss från att
            erkänna verkligheten.
          </note>
          <note>
            Pierre Schoris opportuna uppträdande i utrikespolitiken imponerar
            på ett begränsat och troligen ständigt sjunkande antal personer.
          </note>
          <note>
            Förlöpningar mot Ny demokrati är standard, och vi får glädja
            oss åt att de inte görs från Cuba.
          </note>
          <note>
            I vad gäller försvaret läser jag här ur utrikesutskottets betänkande
            att vi även i fortsättningen på egen hand måste kunna försvara
            vårt stora luftrum och vidsträckta land och sjöterritorium. Är
            Sverige stort? Ja, operationsområdet i Irak-kriget motsvarade
            ett svenskt militärområde, och hela kriget fördes med alla baser
            o.d. på en yta ungefär lika stor som
          </note>
          <note>
            Sveriges.
          </note>
          <note>
            Trots detta kan man redan höra tongångar om att ett försvar inte
            behövs. Faran är ju över, sägs det.
          </note>
          <note>
            Vem skulle föra krig mot oss.
          </note>
          <note>
            Efter att ha haft äran att träffa ledarna för våra baltiska grannländer
            -- nu senast president
          </note>
          <note>
            Landsbergis från Litauen -- har jag en helt annan bild. Att så
            många som 100 000 ryska soldater inte lämnar dessa fria nationer
            som inte själva har soldater är otroligt och kusligt. Nu hotar
            även ryssarna med att skicka ännu fler soldater. Jämför det förhållandet
            att drygt 100 000 sovjetsoldater blev kvar här och att de dessutom
            uppträdde arrogant och provokativt. Sverige är lika stort som
            de tre baltiska staterna tillsammans. Vad skulle vi säga om någon
            under de här förhållandena gratulerade oss till vår återvunna
            frihet?
          </note>
          <note>
            Vi förstår alltid alldeles för snabbt övermakten, precis som
            vi ofta förstår alla möjliga diktatorer och terroristorganisationer.
            Vi säger: Det är inte lätt för ryssarna. Var skall de göra av
            alla dessa soldater?
          </note>
          <note>
            Ja, var gömmer man 0,1 miljoner människor i ett land som har
            200 miljoner. Om ryssarna inte kan ta hem sina soldater, skulle
            vi inte kunna ta emot fler än 4 000 flyktingar hit -- inte om
            året, utan över huvud taget. Ryssland är nämligen 25 gånger så
            stort som Sverige. I Sverige kan vi emellertid ta emot 10 gånger
            så många människor varje år. Kan vi över huvud taget acceptera
            detta resonemang?
          </note>
          <note>
            En idé som borde tilltala alla goda och godtrogna politiker är
            att ta emot de ryska soldaterna här i
          </note>
          <note>
            Sverige. Tänk vilken hjälp för balterna det skulle vara. Vi skulle
            kunna betala med baltguldet, vilket skulle bli ungefär 3 000 kr.
            i guld per soldat.
          </note>
          <note>
            Ryssarnas vapen skulle vi kunna ge i u-hjälp till de mottagarländer
            som ändå köper vapen för 8,5
          </note>
          <note>
            gånger den u-hjälp som vi ger dem. Detta, fru talman, var ironiskt.
            Man får inte skoja här, och det gör jag inte heller. Ironin är
            djupt allvarlig.
          </note>
          <note>
            Vi får inte förstå den starkes rätt, men det gör vi.
          </note>
          <note>
            Vi har så lätt för att förstå någon som är stark och skrämmer
            oss. Vi måste tvätta bort den fega neutraliteten. Det inslag som
            gör att vi gömmer oss måste tvättas bort ur vårt handlande och
            ur våra hjärtan. Vi måste också lära oss att ställa upp.
          </note>
          <note>
            Märket ''rör inte min kompis'' går bra att bära på rockuppslaget
            här hemma i Sverige. Jag skymtar märket här i kammaren då och
            då. Borde vi inte sätta de baltiska flaggorna runt det märket
            i så fall?
          </note>
          <note>
            När kommer vi över huvud taget att våga säga ifrån ute i den
            stora fula världen?
          </note>
          <note>
            Tallinn ligger lika långt från denna kammare som
          </note>
          <note>
            Jönköping. Jag tror vi skulle behöva producera ett vykort med
            verklighetens karta på. Det som händer i Östersjöområdet berör
            oss vare sig vi vill eller inte. Andra europeiska länder, andra
            stora internationella makter, förväntar sig att vi tar vårt ansvar
            just här i vårt hörn av Europa. Det ställs t.o.m. krav på oss
            att göra detta. Usch vad kusligt, eller hur, vi som jämt ställer
            krav på andra och tillgriper begreppet neutralitet så snart det
            ställs några krav på eller hot mot oss.
          </note>
          <note>
            Baltikums problem är våra och deras sak är vår sak.
          </note>
          <note>
            Vi måste alltså handla därefter. Det får inte bli någon restpost
            i en budget. Det här är nämligen vår nya verklighet.
          </note>
          <note>
            Säkerhet och nedrustning är rubriken för den här debatten. Det
            låter som ett önskemål. Vårt hörn av världen har väl egentligen
            aldrig varit mer osäkert i den bemärkelsen att vi inte har en
            aning om vad som händer nästa vecka, eller vad som händer denna
            eftermiddag borta i Baltikum. Vi vet inte det.
          </note>
          <note>
            Vi vet inte vem som bekrigar vem i vår omgivning, vi vet inte
            vem som regerar var, och vi vet inte vem som kontrollerar vapnen
            som kan utplåna jorden.
          </note>
          <note>
            Just därför måste vi fokusera uppmärksamheten, åtgärderna, och
            investeringarna i vår egen verklighet, som ju också är vår egen
            framtid och möjlighet.
          </note>
          <note>
            I Sverige talar vi helst om inrikespolitik. Men det är utrikespolitiken
            som avgör vårt öde. Vi lever i en värld, och det är i den världen
            som det fattas beslut som påverkar vår framtid, och det är i den
            världen som vi måste fatta våra beslut.
          </note>
          <note>
            Sammanfattningsvis tar Ny demokrati ställning på följande sätt
            när det gäller säkerhet och framtid:
          </note>
          <note>
            Vi måste satsa på, agera i och ställa upp för
          </note>
          <note>
            Baltikum. Deras säkerhet blir vår.
          </note>
          <note>
            Vi måste protestera kraftigt mot de upprepade ryska övergreppen.
            Pierre Schori hade rätt i fråga om detta. Jag tycker att man nu
            ''saftigt'' skall säga ifrån att det olaga hot som återigen kommer
            från
          </note>
          <note>
            Kreml måste beivras.
          </note>
          <note>
            Vi måste hjälpa och stödja alla initiativ att få bort och oskadliggöra
            kärnvapnen. Men räkna med att det blir tillräckligt många kvar
            för att ställa till ett helvete på jorden -- det är inte att svära,
            det är en direkt beskrivning.
          </note>
          <note>
            Vi måste jobba hårt för snabba åtgärder att säkra
          </note>
          <note>
            Östeuropas kärnkraftverk, dessa uppenbarligen livsfarliga verk
            som den socialistiska teknologin försett just oss med. Kom ihåg
            att det finns 600
          </note>
          <note>
            kärnkraftverk ute på båtar, sjöburna kärnkraftverk på militära
            farkoster.
          </note>
          <note>
            Sverige skall gå med i Europa helt och fullt, menar vi. EG, ESK
            och Europeiska unionen, som är EG:s fortsättning, vad det än är,
            så handlar EG-
          </note>
          <note>
            förhandlingarna inte om huruvida EG finns eller om Europa finns.
            De handlar om huruvida vi skall med på tåget eller stå kvar och
            kratta löv när tåget åker in i framtiden. Vi måste i detta fall
            se möjligheterna och jobba för dem, inte sitta och gnälla och
            klaga på att världen ser ut som den gör.
          </note>
          <note>
            Vi måste givetvis stödja FN och se till att FN blir den världspolis
            som verkligen behövs, eftersom det nog aldrig blir frid på jorden.
            Vi kommer att behöva den polisen.
          </note>
          <note>
            Vi måste bekämpa illegal vapenhandel. De gulliga registren, som
            nämns i utrikesutskottets betänkande, torde knappas räcka. Där
            står det nämligen att man skall registrera handeln. Då blir det
            frid och fröjd. I så fall skulle socialstyrelsen klara av narkotikahandeln
            och alla narkotikabrott i
          </note>
          <note>
            Sverige genom att genomföra en folk- och bostadsräkning.
          </note>
          <note>
            Vårt engagemang måste öka inte, som vi hörde förut i den parodiska
            beskrivningen av svensk neutralitetspolitik, minska ju närmare
            oroshärden kommer oss. Hittills har ju vårt intresse ökat med
            kvadraten på avståndet. Vi har varit engagerade i södra Afrika,
            södra Asien, osv. Vi måste tvärtom engagera oss här.
          </note>
          <note>
            Den nya regeringen har förvisso tagit några steg i rätt riktning.
            Men jag tror att regeringen liksom utrikesutskottet fortfarande
            har vissa problem med denna verklighet. Verkligheten är vår största
            fiende, sade en annan statsminister. Jag hoppas att dagens något
            längre upplaga kan hitta verkligheten bland gamla trepartimotioner
            och försiktigt önsketänkande. Verkligheten är förvisso ingen soffa
            som man kan resa sig ur och gå ifrån -- vad jag nu kan mena med
            det.
          </note>
          <note>
            Till sist undrar jag hur många riksdagsledamöter som skulle närvara
            vid en utrikespolitisk debatt i
          </note>
          <note>
            Baltikum. En bild säger mer än tusen ord. Därför får bilder inte
            visas i denna sal, men ibland kan den bilden tas just i denna
            kammare.
          </note>
          <note>
            (Applåder)
          </note>
          <note type="speaker">
            Anf. 35 PÄR GRANSTEDT (c) replik:
          </note>
          <note>
            Fru talman! Ian Wachtmeister gjorde, inte helt oväntat kanske,
            en ganska grund och populistisk beskrivning av den svenska neutralitetspolitiken
            som inte bör stå oemotsagd.
          </note>
          <note>
            Det finns säkert de som har haft uppfattningen att den svenska
            neutralitetspolitiken var ett sätt att fegt smyga sig undan. Men
            i själva verket innebar, och innebär fortfarande, den svenska
            alliansfriheten att vi tar ett betydande ansvar också för försvaret,
            eftersom den svenska neutralitetspolitiken hela tiden har varit
            uppbackad av ett förhållandevis starkt försvar och faktiskt inneburit
            större försvarsansträngningar än vad som skulle ha krävts om vi
            hade ingått i en skyddande allians.
          </note>
          <note>
            Den svenska alliansfriheten har bidragit till stabilitet i norra
            Europa till gagn också för NATO-
          </note>
          <note>
            länderna. Det har minskat trycket österifrån på
          </note>
          <note>
            Finland. Det har gjort det möjligt med en lägre militär närvaro
            i NATO-länderna Danmark och
          </note>
          <note>
            Norge. Det innebär att även de inom NATO, som gör en något djupare
            analys av det säkerhetspolitiska läget än vad kanske Ian
          </note>
          <note>
            Wachtmeister hade tillfälle att göra här, uppskattar den svenska
            neutralitetspolitiken som ett starkt bidrag till fred och avspänning
            i den här delen av världen. Eftersom även NATO:s syfte har varit
            att bevara freden i Europa -- inte att försöka åstadkomma krig
            -- har de svenska utrikespolitiska strävandena och NATO:s utrikespolitiska
            strävanden i detta fall sammanfallit.
          </note>
          <note>
            Den svenska neutralitetspolitiken har varit ett aktivt bidrag
            till säkerheten i Europa och inte ett sätt för Sverige att försöka
            smyga sig undan.
          </note>
          <note>
            Anf. 36 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Jag konstaterar med förtjusning att min beskrivning
            var grund och populistisk. Det betyder nämligen att den förmodligen
            var begriplig.
          </note>
          <note>
            Vi talar om engagemanget och neutraliteten. Vad jag säger är
            att vi har varit så väldigt duktiga, och vi har tagit ställning
            i alla jordens hörn. Vi har varit, som Grankvist själv påpekade,
            i södra Afrika och tagit ställning för och emot. Vi har varit
            och försökt mäkla fred i Mellanöstern. Vi har gjort allt möjligt.
          </note>
          <note>
            Men så fort det har kommit hit hem, då har vi blivit strikt neutrala.
            Jag har skrivit om detta i en bok, och det var en djup satir på
            svensk neutralitet som visar att strikt neutralitet tillämpas
            vid varje incident i Östersjön.
          </note>
          <note>
            Vad jag nu vill säga är att vi måste vända på detta resonemang.
            Vårt engagemang måste vara större här än vad det är långt bort.
            Vår verklighet är här, och det är här som vi måste ta ställning,
            och det är här som vi måste ställa upp för våra kompisar.
          </note>
          <note type="speaker">
            Anf. 37 PÄR GRANSTEDT (c) replik:
          </note>
          <note>
            Fru talman! Om en grund och felaktig analys framförs på ett lättbegripligt
            sätt är det knappast någon fördel. Det gör ju det hela bara ännu
            värre.
          </note>
          <note>
            Då är ju risken att ännu fler blir lurade.
          </note>
          <note>
            Vi i Sverige har faktiskt inte avstått från att påverka den säkerhetspolitiska
            utvecklingen i vårt närområde. Tvärtom har vi genom vår alliansfrihet
            på ett mycket konkret och handfast sätt bidragit till att skapa
            ett gynnsamt säkerhetspolitiskt läge i vårt närområde. Vi har
            kunnat medverka till att få en lägre spänningsnivå och en lägre
            militär närvaro i såväl öst som väst tack vare vår aktiva neutralitetspolitik.
            Bilden att vi skulle bry oss om bara avlägsna hörn i världen är
            alltså helt felaktig.
          </note>
          <note>
            Vi har starkt engagerat oss även i vårt närområde.
          </note>
          <note>
            Men för den skull bör vi naturligtvis inte heller glömma andra
            delar av världen. Det är faktiskt ganska viktigt för oss även
            vad som händer på andra sidan jordklotet.
          </note>
          <note>
            Anf. 38 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Jag står för min beskrivning av den tillämpade svenska
            neutralitetspolitiken. Jag står också för den satir av den som
            jag har gjort.
          </note>
          <note>
            Pär Grankvist gav själv på fullt allvar i sitt anförande precis
            den satiriska bild som jag har givit, vilket vi alla kan övertyga
            oss om genom den uppskattade läsningen av snabbprotokollet.
          </note>
          <note>
            Talmannen anmälde att Pär Granstedt anhållit att till protokollet
            få antecknat att han inte ägde rätt till ytterligare replik.
          </note>
          <note>
            Ajournering
          </note>
          <note>
            Kammaren beslöt kl. 14.21 på förslag av talmannen att ajournera
            förhandlingarna till kl. 14.25.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.25.
          </note>
          <note>
            Parentation
          </note>
          <note type="speaker">
            Anf. 39 TALMANNEN:
          </note>
          <note>
            Just som våren står i sin allra vackraste skrud och bär löfte
            om ljus och liv nås vi av det smärtsamma budet att Ulla-Britt
            Åbark hastigt har avlidit.
          </note>
          <note>
            Ulla-Britt tillhörde riksdagen sedan 1981. Här har hon framför
            allt engagerat sig i kriminalpolitiska frågor.
          </note>
          <note>
            Som socionom var hon väl skickad att ta sig an de svåra problem
            som kriminalpolitiken rymmer. Hon har gjort en betydande insats
            på detta område både i justitieutskottet som hon tillhört sedan
            1982 och i andra sammanhang.
          </note>
          <note>
            Vid sidan av kriminalpolitiken var hon också mycket intresserad
            av internationella frågor.
          </note>
          <note>
            Hon har också varit politiskt aktiv på framträdande poster i
            sitt hemlän, Halland, och -- lokalt -- i
          </note>
          <note>
            Kungsbacka, där hon var bostatt.
          </note>
          <note>
            Ulla-Britt Åbark var vid sitt frånfälle 55 år och hade mänskligt
            att döma mycket kvar att ge, inte bara av sitt stora kunnande
            utan också av den värme och generositet mot sina medmänniskor
            som var ett av hennes förnämsta kännetecken. Många utsatta, flyktingar
            och andra människor i nöd, har henne att tacka för hjälp och engagerat
            stöd.
          </note>
          <note>
            Våra tankar går i dag till hennes närmaste, till hennes barn
            och barnbarn och till hennes far. Vi känner varmt för dem och
            deltar med fullaste hjärta i deras stora sorg.
          </note>
          <note>
            Vi lyser frid över Ulla-Britts minne med en stunds tystnad.
          </note>
          <note>
            Ajournering
          </note>
          <note>
            Kammaren beslöt kl. 14.28 på förslag av talmannen att ajournera
            förhandlingarna till kl. 14.30.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.30.
          </note>
          <note>
            5 § Muntliga frågor till regeringen
          </note>
          <note>
            Ryska trupper i Baltikum
          </note>
          <note type="speaker">
            Anf. 40 TALMANNEN:
          </note>
          <note>
            Vi hälsar statsminister Carl Bildt, arbetsmarknadsminister Börje
            Hörlund, statsrådet
          </note>
          <note>
            Alf Svensson, utrikesminister Margaretha af
          </note>
          <note>
            Ugglas och statsrådet Bo Lundgren välkomna.
          </note>
          <note>
            Statsministern besvarar övergripande och allmänpolitiska frågor.
            Frågorna till de övriga statsråden förutsätts beröra deras ansvarsområden
            inom regeringen.
          </note>
          <note type="speaker">
            Anf. 41 PÄR GRANSTEDT (c):
          </note>
          <note>
            Fru talman! Jag har en fråga till utrikesminister
          </note>
          <note>
            Margaretha af Ugglas. Vi har fått rapporter under den här veckan
            om att Ryssland flyger in nya trupper i de baltiska länderna.
            Det är uppenbarligen nya rekryter. Det skulle vara intressant
            att höra vad Sverige gör för att brännmärka detta uppenbart folkrättsstridiga
            handlande från Rysslands sida och även vad Sverige gör för att
            öka trycket på Ryssland att uppfylla sina utfästelser och förpliktelser
            när det gäller att dra tillbaka sina trupper från de baltiska
            republikerna.
          </note>
          <note>
            Anf. 42 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Det är en fråga om uppgifternas korrekthet. De informationer
            vi har tyder på att det snarare är en form av trupprotation som
            pågår. Det finns i stället vissa indikationer på ett trupptillbakadragande
            som har sitt intresse.
          </note>
          <note>
            Det alldeles omedelbara svenska agerandet är att den svenska
            ambassadören i Moskva har haft kontakt med premiärminister Burbulis.
            Vi har alltså haft ett direkt svenskt agerande. Det allra senaste
            tillfället jag själv hade att i multilateralt sammanhang ta upp
            frågan om de baltiska trupperna var vid Europarådets ministerråd.
          </note>
          <note>
            Utrikesminister Kozyrev var nämligen där för att framföra den
            ryska ansökan om medlemskap i
          </note>
          <note>
            Europarådet. Jag kunde i det sammanhanget tyvärr konstatera att
            Sverige var det enda där närvarande landet som tog upp denna fråga.
            Det innebär att vi har all anledning att verka i internationella
            sammanhang för att få en mer kraftfull uppslutning av det internationella
            samfundet när det gäller att verka för detta trupptillbakadragande.
          </note>
          <note type="speaker">
            Anf. 43 PÄR GRANSTEDT (c):
          </note>
          <note>
            Fru talman! Det stämmer i och för sig också med de uppgifter
            jag har, att det handlar om att föra in nya värnpliktiga till
            förbanden i Baltikum. Men jag kan inte inse att det på något sätt
            skulle vara godtagbart att Ryssland för in ny personal till de
            befintliga förbanden, även om det kanske innebär att man tar tillbaka
            annan personal, som har fullgjort sin värnplikt. Det innebär att
            man tillför ny personal till landet som inte fanns där tidigare.
            Jag förutsätter att Sverige reagerar kraftigt också mot detta
            handlande.
          </note>
          <note>
            Jag noterar med tillfredsställelse de framstötar som har gjorts.
            Men det är ett problem att förhandlingarna om trupptillbakadragandet
            verkar ha gått i stå. Det sägs bland företrädare för militära
            styrkor i t.ex. Litauen att man väntar på politiska förändringar
            i Litauen. Det är utomordentligt oroväckande att man tror att
            det kan bli politiska förändringar som gör att man kan stanna
            kvar. Det är mycket viktigt med största möjliga tryck från omvärlden
            för att man verkligen skall få fart på förhandlingarna och också
            göra klart för Ryssland att om Ryssland inte medverkar blir dess
            engagemang i Europa föga välkommet.
          </note>
          <note>
            Anf. 44 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Den svenska ståndpunkten är klar.
          </note>
          <note>
            Ingenting annat är godtagbart än att avtal ingås om ett tillbakadragande
            av de f.d. sovjetiska styrkorna på baltiskt territorium.
          </note>
          <note>
            Arbetsmarknadsläget
          </note>
          <note type="speaker">
            Anf. 45 INGELA THALÉN (s):
          </note>
          <note>
            Fru talman! Jag skulle vilja ställa en fråga till arbetsmarknadsministern.
            Den borgerliga majoriteten i arbetsmarknadsutskottet har uttalat
            att man noga skall följa utvecklingen på arbetsmarknaden för att
            se att arbetslinjen upprätthålls. Nu är min fråga till arbetsmarknadsministern:
            Hur hög arbetslöshet bedömer arbetsmarknadsministern att vi skall
            ha, innan regeringen är beredd att sätta till ytterligare resurser
            för aktiva åtgärder?
          </note>
          <note>
            Anf. 46 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Jag är inte beredd att ha exercis i dessa frågor.
            Jag vill bara med kraft betona att hela regeringen är inställd
            på att hålla arbetslinjen. Vi undersöker hela tiden vilka åtgärder
            som är möjliga och som skall kunna ge så många arbetstillfällen
            som möjligt i den svåra situation som vi har ärvt från den socialdemokratiska
            regeringen.
          </note>
          <note type="speaker">
            Anf. 47 INGELA THALÉN (s):
          </note>
          <note>
            Fru talman! Nu frågade inte jag om vilken arvedel som regeringen
            har fått, utan jag frågade vad regeringen nu är beredd att göra
            för att upprätthålla arbetslinjen. Vi har nu 44 000 långtidsarbetslösa.
          </note>
          <note>
            Det är dubbelt fler än förra året. I regeringens egna prognoser
            säger man att arbetslösheten kommer att stiga till 5 %. Min fråga
            är fortfarande: Vad är regeringen beredd att ytterligare göra
            för att denna prognos inte skall bli verklighet?
          </note>
          <note>
            Anf. 48 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Jag förstår att Ingela Thalén inte vill diskutera
            arvet. Det har jag verkligen förståelse för.
          </note>
          <note>
            Jag avser att återkomma till riksdagen i höst för att t.ex. till
            fullo finansiera ungdomspraktikplatserna.
          </note>
          <note>
            Det är ett mycket viktigt steg för att få ned arbetslösheten.
          </note>
          <note>
            Som Ingela Thalén vet bedömer jag motförslaget från Socialdemokraterna
            i denna fråga som arbete för några få, men arbetslöshet för det
            stora antalet ungdomar. Vi har ju prövat det motförslag som
          </note>
          <note>
            Socialdemokraterna lade fram i denna kammare.
          </note>
          <note>
            Stödområdesindelningen
          </note>
          <note type="speaker">
            Anf. 49 TAGE PÅHLSSON (c):
          </note>
          <note>
            Fru talman! Jag har en mer konkret fråga till arbetsmarknadsministern.
            Postverket har stora organisationsändringar på gång. Det innebär
            stora personalindragningar, vilket slår litet olika på olika håll.
            En av de hårdast drabbade orterna är Ånge, där en av Sveriges
            största paketsorteringsanläggningar skall läggas ned enligt planerna.
            170 anställda mister sitt arbete. Det blir ett femtontal kvar.
            Det är ett dråpslag för kommunen, tillsammans med nedläggningen
            inom
          </note>
          <note>
            SJ och skogssektorn och för något år sedan
          </note>
          <note>
            Nobelindustrier/Ljungaverk. Det rör sig om 750--
          </note>
          <note>
            800, kanske uppåt 900 arbetstillfällen. Man kan göra en jämförelse
            med Stockholm.
          </note>
          <note type="speaker">
            Anf. 50 TALMANNEN:
          </note>
          <note>
            Korta frågor, tack!
          </note>
          <note type="speaker">
            Anf. 51 TAGE PÅHLSSON (c):
          </note>
          <note>
            Fru talman! Förlåt, jag skall konkretisera.
          </note>
          <note>
            Vi behöver den hjälp som går att få. Det finns en motion om att
            man tillfälligt skall placera några kommuner i bl.a. Västernorrlands
            län i stödområde. Min fråga är: Kommer regeringen att ta hänsyn
            till den svåra arbetsmarknadssituationen i Ånge kommun vid den
            pågående översynen av stödområdesindelningen?
          </note>
          <note>
            Anf. 52 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Jag har personligen varit i kontakt med postens generaldirektör
            för att diskutera den stora neddragning som föreslås för Ånge.
            Han visade stor förståelse och överväger självfallet saken.
          </note>
          <note>
            När det gäller den fråga som ligger på mitt eget departement
            pågår nu en beredning om hur vi skall förändra tillfälliga stödområden.
            Jag kan inte svara i sak förrän det beredningsarbetet är klart.
            Men vi försöker se rättvist på olika kommuner. De som ligger riktigt
            illa till prövas speciellt noga.
          </note>
          <note>
            Överenskommelse med Ny demokrati
          </note>
          <note type="speaker">
            Anf. 53 ALLAN LARSSON (s):
          </note>
          <note>
            Fru talman! Jag vill vända mig till statsministern.
          </note>
          <note>
            Jag vill börja med att gratulera statsministern till att ha lyckats
            samla hela regeringen i Ny demokratis riksdagssoffa. Vi som har
            följt detta från innerplan i finansutskottet förstår att det har
            varit många turer och mycket givande och tagande, i ett långt
            perspektiv. Såvitt jag förstår har statsministern löst regeringens
            parlamentariska situation genom uppgörelsen.
          </note>
          <note>
            Den fråga som jag vill ställa är: När kommer statsministern att
            låta riksdagen och svenska folket veta innehållet i den pactum
            turpe, den hemliga uppgörelse, som ligger bakom det faktum att
            statsministern nu känner sig så säker i sadeln? Och en liten tilläggsfråga:
            Är Bengt Westerberg informerad om innebörden i de uppgörelser
            som statsministern träffat?
          </note>
          <note type="speaker">
            Anf. 54 Statsminister CARL BILDT (m):
          </note>
          <note>
            Fru talman! Allan Larsson är mig veterligt ledamot av finansutskottet.
            Finansutskottets betänkande där det förekommer besked om vad som
            gäller är tillgängligt för allmänheten, tror jag, och borde i
            alla fall vara tillgängligt för finansutskottets ledamöter. Där
            står vad vi har kommit fram till vad gäller avvecklingen av löntagarfonderna.
            Det är det som gäller, varken mer eller mindre.
          </note>
          <note>
            Sedan är det bara notera att det var väldigt mycket fram och
            tillbaka i samband med förhandlingarna i finansutskottet, har
            jag erfarit. Det var ingen socialdemokratisk inaktivitet i fråga
            om kontakter åt vare sig det ena eller det andra hållet. Därför
            kan jag konstatera att det lilla ordspråk som väl passar bäst
            som svar på Allan Larssons fråga här i dag är:
          </note>
          <note>
            Surt, sa räven om rönnbären.
          </note>
          <note type="speaker">
            Anf. 55 ALLAN LARSSON (s):
          </note>
          <note>
            Fru talman! Statsministern ger intryck av att det som har diskuterats
            mellan regeringen och Ny demokrati är så oförargligt. Det är bara
            detta som står svart på vitt. Det handlar visserligen om att ta
            bort 22 miljarder ur pensionssystemet, 20 000 kr.
          </note>
          <note>
            per ATP-pensionär. Det är i och för sig en väldigt stor sak.
            Men det var inte det jag var ute efter, utan det som ligger i
            förlängningen.
          </note>
          <note>
            Statsministern gav intryck av att Ian Wachtmeister skulle vara
            så dålig förhandlare att han nöjde sig med detta som nu står svart
            på vitt. Jag tror inte att
          </note>
          <note>
            Ian Wachtmeister är så dålig. Därför har statsministerns uttalande
            ingen trovärdighet.
          </note>
          <note type="speaker">
            Anf. 56 Statsminister CARL BILDT (m):
          </note>
          <note>
            Fru talman! Jag begär inte att Allan Larsson skall instämma i
            vad jag säger. Men det var faktiskt åtskilliga turer fram och
            tillbaka i finansutskottet, där det noterades en påtaglig socialdemokratisk
            vilja att träffa uppgörelse med både det ena och det andra partiet.
            Jag lastar inte Allan Larsson för detta, för det är fullt legitimt.
            Det fanns enligt massmedieuppgifter t.o.m. en och annan i andra
            partier, utan att nämna namn, som var intresserad av kontakterna
            med Socialdemokraterna.
          </note>
          <note>
            Det blev som så att det formades en majoritet kring ett förslag
            om att avveckla löntagarfonderna som jag råkade tycka är rimligt
            och bra. Det utgick från det förslag som regeringen har lagt fram,
            och det kompletterade detta med en, vad jag tror, viktig och riktig
            förstärkning av möjligheterna till riskkapitalförsörjning för
            de små och medelstora företagen.
          </note>
          <note>
            Detta innebär att vi nu sätter punkt för det tragiska, förfelade
            och eländiga fondsocialistiska kapitel som
          </note>
          <note>
            Socialdemokraterna drev oss in i för ett decennium sedan. Skall
            något hedrande sägas om den socialdemokratiska inställningen,
            är det väl att inte ens socialdemokraterna längre öppet vågar
            förorda löntagarfonderna som princip. Det var ett historisk misslyckande.
            Nu gör vi den historiska avvecklingen. Att Allan Larsson inte
            får vara med om den är väl bara följdriktigt.
          </note>
          <note>
            Sanktioner mot Sydafrika
          </note>
          <note>
            Anf. 57 KARL-GÖRAN BIÖRSMARCK
          </note>
          <note>
            (fp):
          </note>
          <note>
            Fru talman! Jag har en fråga till statsministern som rör avvecklingen
            av sanktionerna mot Sydafrika.
          </note>
          <note>
            I regeringens proposition och utskottets betänkande talas om
            en stegvis avveckling under vissa villkor. Villkoren skulle, vad
            gäller handelsförbudet, bl.a. vara att det skulle upphävas när
            det föreligger en bindande överenskommelse om en interimsregering
            i Sydafrika. Beträffande investeringsförbudet skulle upphävandet
            vara kopplat till att en interimsregering har bildats i
          </note>
          <note>
            Sydafrika.
          </note>
          <note>
            Inget av dessa krav har uppfyllts i dag. Vi vet att förhandlingarna
            har kört fast. Enligt ANC:s talesman, som besökte utskottet i
            går, kan det dröja fram mot hösten innan man kommit så långt.
          </note>
          <note>
            Hur motiverar statsministern sitt uttalande att sanktionerna
            kan komma att hävas inom några veckor, när läget i förhandlingarna
            inte ger de rätta förutsättningarna enligt regeringens proposition
            eller utskottets ställningstagande?
          </note>
          <note type="speaker">
            Anf. 58 Statsminister CARL BILDT (m):
          </note>
          <note>
            Fru talman! Det handlar om en bedömning, och bedömningar kan
            göras på litet olika sätt. Vi har haft möjligheten till utförliga
            samtal med ANC:s ordförande Nelson Mandela där det gällt att bedöma
            vilken tidpunkt som kan vara riktig.
          </note>
          <note>
            ANC har en officiellt fastlagd position. Den går ut på att inga
            sanktioner får hävas förrän en interimsregering har bildats. Samtidigt
            säger
          </note>
          <note>
            Nelson Mandela att han har mycket stor förståelse för om länder
            som Sverige och Norge väljer att gå fram tidigare. Han tycker
            att det är besvärande att sanktionerna bara ligger kvar i länder
            som har varit
          </note>
          <note>
            ANC:s vänner. Det innebär att det är vännerna som drabbas i framtiden.
          </note>
          <note>
            Mot denna bakgrund är den svenska inställningen den att vi kan
            börja häva handelsförbudet i samband med att det finns en överenskommelse
            om en interimsregering. När den kommer att finnas kan vi bara
            ha bedömningar av. Den bedömning som vi och den norska regeringen
            har gjort är att detta inte ligger i så långt fram i tiden som
            det uttalande som gjordes här lät antyda. Om detta vet vi ingenting.
            Under mellantiden finns ju möjlighet att bevilja de dispenser
            som kan vara lämpliga.
          </note>
          <note>
            ANC:s ordförande Nelson Mandela har sagt att han har den allra
            största förståelse för det. Detta är inte längre någon stor fråga
            i våra förbindelser.
          </note>
          <note>
            Utnämningen av chef för arbetsmiljöinstitutet
          </note>
          <note type="speaker">
            Anf. 59 JOHAN BROHULT (nyd):
          </note>
          <note>
            Fru talman! Jag har en fråga till arbetsmarknadsministern och
            den gäller arbetsmiljöinstitutet. Där pågår mycket basal och implementerad
            forskning då det gäller arbetsskador och rehabilitering. Man är
            beroende av mycket tung basvetenskap och också implementerad forskning.
            Institutet anställer 400
          </note>
          <note>
            forskare, och på institutet finns en vilja att få en forskare
            som chef. Emellertid har det kommit signaler om att Anna-Greta
            Leijon skulle utses som chef. Alla på arbetsmiljöinstitutet tycker,
            liksom jag själv, att Anna-Greta Leijon är en alldeles utmärkt
            person. Låt mig få detta sagt.
          </note>
          <note>
            Däremot tycker jag att det skulle vara bättre med en forskare
            som chef på denna viktiga institution.
          </note>
          <note>
            Anf. 60 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! När chefsfrågan prövades stod hela tiden för ögonen,
            om man säger så, arbetsmiljöinstitutets bästa och också forskningen
            som har med arbetslivet att göra. Vi har dessutom ett starkt intresse
            av att få ett bra samband ut ifrån institutet, till nytta för
            hela arbetslivet.
          </note>
          <note>
            När frågan prövades, kom jag fram till att den bästa lösningen
            var att föreslå Anna-Greta Leijon. Hon är en beslutsstark chef
            och mycket kunnig i dessa frågor. Forskningens frihet och utveckling
            är någonting som Anna-Greta Leijon mer än väl förstår sig på,
            inte minst i sin egenskap av ordförande i sociala forskningsrådet.
          </note>
          <note>
            Skattesänkningar
          </note>
          <note type="speaker">
            Anf. 61 LARS BÄCKSTRÖM (v):
          </note>
          <note>
            Fru talman! Jag har en fråga till biträdande finansminister Lundgren.
          </note>
          <note>
            Regeringen har tidigare uttalat att skatterna bör sänkas med
            ungefär 10 miljarder per år fram till mitten av 90-talet. Kommer
            regeringen att uppfylla detta löfte, trots att budgetunderskotten
            växer i en takt som kan föra landet till en alltför varm trakt?
          </note>
          <note type="speaker">
            Anf. 62 Statsrådet BO LUNDGREN (m):
          </note>
          <note>
            Fru talman! Regeringens ekonomisk-politiska strategi utgår ifrån
            att den offentliga sektorn måste reformeras så, att den blir effektivare
            och inte tränger ut resurser som kan användas i andra sektorer
            samt för att vi skall kunna se till att det blir en positiv näringsutveckling.
            Dessutom måste transfereringssystemen ändras så, att de blir produktivitetsbefrämjande.
          </note>
          <note>
            Dessa erforderliga reformer i offentlig sektor skapar utrymme
            för såväl skattesänkningar som en nödvändig neddragning av den
            strukturella delen av budgetunderskottet. Båda åtgärderna måste
            vidtas för att man skall kunna vända utvecklingen i
          </note>
          <note>
            Sverige, lägga grunden för en stabil positiv utveckling och trygga
            jobben.
          </note>
          <note>
            Kasinospel
          </note>
          <note type="speaker">
            Anf. 63 FILIP FRIDOLFSSON (m):
          </note>
          <note>
            Fru talman! Min fråga riktar sig till statsrådet Alf
          </note>
          <note>
            Svensson, som jag känner mig förbrödrad med, eftersom vi har
            samma frikyrkobakgrund.
          </note>
          <note>
            Jag läste häromdagen i en tidning att Alf Svensson säger definitivt
            nej till att folkrörelserna skulle kunna få pengar från ett eventuellt
            framtida kasinospel här i landet. Detta har jag svårt att begripa,
            eftersom t.o.m. de politiska partierna ju stöds genom lotterispel.
            Jag kan erkänna inför kammaren och inför min partiledare statsminister
          </note>
          <note>
            Bildt att jag har spelat på kds lotterispel ett par gånger. Jag
            har alltså bidragit till att kds har kommit in här i riksdagen.
          </note>
          <note>
            Jag kan inte förstå att det skulle vara något fel att stödja
            folkrörelserna i deras fantastiskt viktiga arbete genom att ge
            pengar från ett eventuellt framtida kasinospel. Jag vill höra
            vad statsrådet Alf
          </note>
          <note>
            Svensson har för motiv till att säga nej till detta.
          </note>
          <note type="speaker">
            Anf. 64 Statsrådet ALF SVENSSON (kds):
          </note>
          <note>
            Fru talman! Jag skall svara broder Fridolfsson att jag absolut
            inte har någonting emot att folkrörelser stöds. Väldigt många
            av folkrörelserna arbetar ju för att hjälpa människor bort ifrån
            bekymmer, svårigheter och elände. Därför är folkrörelserna värda
            allt stöd.
          </note>
          <note>
            Jag är naturligtvis ytterligt tacksam, fru talman, för att Filip
            Fridolfsson har känt sig så besutten att han satsat någon tia
            på en lott som kds har stått bakom.
          </note>
          <note>
            Jag hoppas att jag kan returnera generositeten vid något tillfälle.
          </note>
          <note>
            När det gäller kasinospel kan man nog ändå inte komma ifrån det
            faktum att det är en hel del människor som fastnar i kasinospelande
            och som därmed drar på sig ekonomiska och sociala bekymmer. Det
            är därför som jag har uttalat mig som jag har gjort. Det handlar
            inte alls om att jag inte skulle önska stöd till folkrörelserna.
          </note>
          <note>
            Jag är alltså rädd för att människor som har svårt för att sätta
            stopp för sitt spelande skall fastna i kasinospelande och dra
            på sig själva bekymmer och förorsaka samhället kostnader.
          </note>
          <note>
            Bolagsbeskattningen
          </note>
          <note type="speaker">
            Anf. 65 LARS HEDFORS (s):
          </note>
          <note>
            Fru talman! Den borgerliga regeringen har ju gjort sig känd för
            att i en mycket snabb takt sänka skatter för kapitalägare och
            företagare. Man har då ofta använt sig av det s.k. EG-argumentet,
            dvs. att det gäller att anpassa skattenivåerna till förhållandena
            i Europa.
          </note>
          <note>
            Jag har i min hand ett pressmeddelande, där jag läser att skatteministern
            har tillsatt en utredning, som bl.a. skall föreslå att bolagsskattesatsen
            sänks till 25 %. Då är min fråga till Bo Lundgren: På vilket sätt
            anknyter denna bolagsskattesats till aktuella EG-debatter och
            aktuella EG-
          </note>
          <note>
            förhållanden?
          </note>
          <note type="speaker">
            Anf. 66 Statsrådet BO LUNDGREN (m):
          </note>
          <note>
            Fru talman! Jag förstår att det är svårt för Lars
          </note>
          <note>
            Hedfors att inse det, men de skattesänkningar som har genomförts
            syftar till att skapa tillväxt i Sverige samt till att trygga
            sysselsättningen och välfärden.
          </note>
          <note>
            Det är en nödvändig politik efter de år som vi har haft med ständigt
            stigande skatter.
          </note>
          <note>
            När det gäller omläggningen av bolagsskatten --
          </note>
          <note>
            som genomfördes i bred enighet och som påbörjades den 1 januari
            förra året -- finns det anledning att se över en del ingredienser
            i det sammanhanget. Det s.k.
          </note>
          <note>
            skatterättsutjämningsreserven är väldigt komplicerad att hantera
            rent tekniskt, både för företagen och för dem som så småningom
            har att sköta bokföring och granskning.
          </note>
          <note>
            Det finns alltså anledning att fundera kring om vi inom ramen
            för ett helt oförändrat bolagsskatteuttag kan få en enklare struktur
            som passar bättre in i EG-perspektivet, men inte bara i förhållande
            till EG-länderna utan också i förhållande till andra länder, så
            att vi får ökad förståelse för det svenska skattesystemet.
          </note>
          <note>
            Omläggningen syftar alltså till enkelhet och internationell anpassning
            inom ramen för ett oförändrat skatteuttag.
          </note>
          <note>
            Däremot kommer vi att lägga fram förslag som skall bidra till
            att förbättra mindre och medelstora företags skattesituation.
            Dessa företag är i dag överbeskattade. För att det skall bli växtkraft
            i ekonomin gäller det för oss att stötta dem i detta avseende.
          </note>
          <note>
            Pensionssystemet
          </note>
          <note type="speaker">
            Anf. 67 ARNE KJÖRNSBERG (s):
          </note>
          <note>
            Fru talman! Statsministern har vid upprepade tillfällen sagt
            att han och regeringen eftersträvar så bred enighet som möjligt
            när det gäller ett framtida pensionssystem. Jag vill då återkomma
            till det som tydligen är en symbolfråga för statsministern.
          </note>
          <note>
            Känns det inte besvärande att börja detta arbete med att tappa
            ur pensionssystemet 22 miljarder kronor?
          </note>
          <note type="speaker">
            Anf. 68 Statsminister CARL BILDT (m):
          </note>
          <note>
            Fru talman! Jag vill börja med att påpeka att löntagarfonderna
            var ett socialistiskt påfund. De tillkom framför allt för att
            man skulle utöva makt och inflytande över näringslivet. ''Med
            fonderna tar vi successivt makten.'' Så hette det när
          </note>
          <note>
            Socialdemokraterna införde dem.
          </note>
          <note>
            Sedermera började man tala om att detta hade med pensionerna
            att göra. Men det visade sig att så inte var fallet. Om det hade
            varit ett socialdemokratiskt intresse att säkra pensionerna under
            den tid man hade regeringsmakten, hade man gjort det på ett mer
            genuint sätt. Löntagarfonderna hade ingenting med detta att göra.
          </note>
          <note>
            Nu har det ankommit på oss att ta itu med den stora frågan om
            att skapa stabilitet i pensionssystemet.
          </note>
          <note>
            Det finns en arbetsgrupp tillsatt, där man har ett konstruktivt
            samarbete mellan företrädarna för de olika partierna. De påverkas
            inte av detta.
          </note>
          <note>
            Avvecklingen av löntagarfonderna lades fast redan i regeringsförklaringen
            och i de propositioner som regeringen lade fram under höstriksdagen.
          </note>
          <note>
            Yttrandefrihet för militärer
          </note>
          <note type="speaker">
            Anf. 69 JOHAN LÖNNROTH (v):
          </note>
          <note>
            Fru talman! Regeringen bad för ett tag sedan ryska myndigheter
            att förhindra ryska militärer att fritt tala om ubåtar med svenska
            journalister. Jag vill fråga statsministern eller utrikesministern
            -- om hon föredrar att svara -- hur de skulle reagera om t.ex.
            Boris Jeltsin bad svenska myndigheter att hindra svenska militärer
            från att tala med svenska journalister.
          </note>
          <note type="speaker">
            Anf. 70 Statsminister CARL BILDT (m):
          </note>
          <note>
            Fru talman! Uppgiften är av lätt insedda skäl felaktig. Om det
            hade legat i min makt att påverka, förhindra eller styra vad sovjetiska
            eller ryska militära representanter gjorde eller sade, är det
            mycket som hade sett annorlunda ut i världen. Jag kan alltså dementera
            uppgiften i dess helhet.
          </note>
          <note>
            U-landsbiståndet
          </note>
          <note type="speaker">
            Anf. 71 IAN WACHTMEISTER (nyd):
          </note>
          <note>
            Fru talman! Jag har en fråga till biståndsministern beträffande
            u-hjälpens omfattning och inriktning.
          </note>
          <note>
            Vi har nu ett budgetunderskott som snart uppgår till 100 miljarder
            kronor. Är det biståndsministerns och andras i regeringen uppfattning
            att vi skall fortsätta att låna pengar för att ge hjälp till länder
            som köper vapen för åtta nio gånger den hjälp som de får?
          </note>
          <note>
            Det betyder att med ett budgetunderskottet som förväntas finnas
            kvar skjuts betalningen fram i tiden till våra barn. Skall den
            svenska kedjebrevsekonomin utsträckas till att gälla även uhjälpen?
          </note>
          <note type="speaker">
            Anf. 72 Statsrådet ALF SVENSSON (kds):
          </note>
          <note>
            Fru talman! I Ian Wachtmeisters tappning lånar vi alltid till
            den här enda procenten av BNI och inte till något annat. Vi behåller
            alltså i stort sett 99 %.
          </note>
          <note>
            1 % ges solidariskt till dem som många gånger ingenting har och
            som i varje fall inte alltid har valt sina regimer själva.
          </note>
          <note>
            Jag tror att vi mår väl av att vidga vårt nationella perspektiv
            så pass mycket att vi inser att vi, trots det budgetunderskott
            som råder, trots den lågkonjunktur vi lever i, ändå tillhör dem
            som det förunnats att leva en lyxtillvaro.
          </note>
          <note>
            Jag tycker att vi skall orka med att drivas av solidaritet visavi
            dem som bor på södra halvklotet.
          </note>
          <note>
            Orkar vi inte med att drivas av solidariteten, tycker jag att
            vi skall drivas av insikten om att självbevarelsedriften, morgondagens
            samhälle, kräver att det norra halvklotet bryr sig om det södra.
            Nord--syd-dialogen är den största utmaningen för oss om vi vill
            skapa en trygg värld för våra barn och barnbarn i Europa.
          </note>
          <note>
            (Applåder)
          </note>
          <note type="speaker">
            Anf. 73 IAN WACHTMEISTER (nyd):
          </note>
          <note>
            Fru talman! Det var inte svar på min fråga. Jag frågade om vi
            skall fortsätta att ge pengar till dem som köper vapen för belopp
            som är åtta nio gånger högre.
          </note>
          <note>
            Jag är nog en lika god människa som Alf Svensson.
          </note>
          <note>
            Det här handlar inte om att övertyga mig om att hjälpa andra.
          </note>
          <note>
            Sverige har drivit en u-hjälpspolitik som har hjälpt regimer
            -- inte folk. I mottagarländerna har levnadsstandarden sjunkit
            och i stället har massvis med vapen köpts.
          </note>
          <note>
            Nu är Sverige på väg att låna pengar för att kunna genomföra
            denna politik. Jag uppfattar det som att regeringen skall gå in
            på ett nytt spår. Jag tänkte att regeringen skulle få en injektion
            när regeringen utöver de principiella aspekterna också har att
            brottas med ett stort budgetunderskott. Det blir inte mindre av
            att man menar väl.
          </note>
          <note type="speaker">
            Anf. 74 Statsrådet ALF SVENSSON (kds):
          </note>
          <note>
            Herr talman! Under de 30--40 senaste åren har det skett utomordentigt
            stora förbättringar för dem som lever i tredje världen. Det är
            ett felaktigt perspektiv att göra gällande att tredje världen
            är ett enda miserabelt träsk. Jag påstår naturligtvis inte att
            det endast är biståndssatsningar som har åstadkommit dessa förbättringar.
            Det är helt klart att handeln har spelat en stor roll. Det är
            viktigt att säga att förbättringar har skett.
          </note>
          <note>
            Vi skall också komma ihåg att vi till bara för en kort tid sedan
            har levt i det kalla krigets skugga. Det har inte alla gånger
            varit rimligt att säga till de fattiga länderna att vi i den rika
            delen av världen skall ha vårt försvar och dessutom hålla oss
            med tillverkning av militära prylar och att de helst inte skall
            köpa något.
          </note>
          <note>
            I förhandlingar med biståndsländer, och när
          </note>
          <note>
            Världsbanken agerar, diskuteras även upprustningskostnader. Det
            är verkligen min innerliga förhoppning att u-länderna kommer att
            minska sitt rustande -- och flera av dem är också på väg att göra
            det.
          </note>
          <note>
            Relationerna med Thailand
          </note>
          <note type="speaker">
            Anf. 75 NILS T. SVENSSON (s):
          </note>
          <note>
            Fru talman! De senaste dagarnas händelser i
          </note>
          <note>
            Bangkok har djupt upprört oss alla. Blodbadet häromdagen måste
            kraftfullt fördömas. Militärens våld mot demonstranterna pekar
            på att demokratin i Thailand vilar på en bräcklig grund.
          </note>
          <note>
            Hur tänker regeringen agera gentemot den thailändska regeringen?
            Är det lämpligt att frysa de officiella kontakterna i väntan på
            att normala förhållanden återupprättas i landet? Kan det vara
            lämpligt att avbryta det bistånd som Sverige ger och som kanaliseras
            via den thailändska regeringen?
          </note>
          <note type="speaker">
            Anf. 76 Statsminister CARL BILDT (m):
          </note>
          <note>
            Fru talman! När blodbadet inträffade befann sig utrikesministern
            antingen i Tjeckoslovakien eller i
          </note>
          <note>
            Ungern. Det ankom på mig att göra ett uttalande.
          </note>
          <note>
            Jag gjorde också å regeringens vägnar ett skarpt formulerat uttalande,
            där jag uttryckte den allvarliga oro regeringen kände för utvecklingen
            i
          </note>
          <note>
            Thailand.
          </note>
          <note>
            Det har varit litet fram och tillbaka. Det har pågått en långsiktig
            demokratiseringsprocess i Thailand.
          </note>
          <note>
            Den avbröts i samband med militärkuppen -- om jag inte missminner
            mig -- i februari förra året. I
          </note>
          <note>
            mars i år var det val. Det etablerades en militärvänlig fempartikoalition,
            och därefter har det utbrutit motsättningar av politisk, social
            och ekonomisk natur. Dessa motsättningar har kulminerat i det
            man kan kalla massakern i
          </note>
          <note>
            Bangkok i helgen.
          </note>
          <note>
            Nu hoppas vi alla att den dialog som har inletts med hjälp av
            kungens ingripande i går, och som skall leda till nya konstitutionella
            samtal under de närmaste dagarna, skall bidra till att stabilisera
            situationen. Det är min övertygelse att man kommer att inse att
            utvecklingen i Thailand är så pass beroende av utländska investeringar
            och turismen, att den situation som har rått den senaste veckan
            är i grunden intolerabel och icke kan fortgå och att det måste
            bli möjligt att återknyta till en konstitutionell utveckling.
          </note>
          <note>
            Detta är regeringens ståndpunkt. Vi har framfört den med större
            kraft än vad de flesta andra regeringar i västvärlden har gjort.
            Det finns inte för dagen någon anledning att ompröva de begränsade,
            mera tekniska, insatser som sker från BITS sida i
          </note>
          <note>
            Thailand.
          </note>
          <note>
            Konkurrensbefrämjande åtgärder
          </note>
          <note type="speaker">
            Anf. 77 BERT KARLSSON (nyd):
          </note>
          <note>
            Fru talman! Jag skulle vilja ställa en fråga till statsministern.
            Regeringen har sagt att man vill införa fri konkurrens, framför
            allt när det gäller livsmedelsförsäljning. Men det har snabbt
            visat sig att kommunerna ständigt kör över de intentioner både
            regering och riksdag har. Det finns många exempel i Sveriges land
            där den fria konkurrensen stoppas. Varberg är det senaste exemplet.
          </note>
          <note>
            Vad kommer regeringen att göra för att få kommunerna med på samma
            linje?
          </note>
          <note type="speaker">
            Anf. 78 Statsminister CARL BILDT (m):
          </note>
          <note>
            Fru talman! Jag är inte insatt i detaljerna i ärendet om Varberg.
            Det har genomförts en lagändring där möjligheter har tagits bort
            som tidigare fanns för kommunerna att göra de ingripanden som
            föranledde så mycket debatter, bl.a. politiska sådana.
          </note>
          <note>
            Jag vet dess värre inte vilket konkret fall, lagutrymme eller
            möjligheter frågan gäller i
          </note>
          <note>
            Varbergs kommun. Men det är inte värre än att det faktiskt går
            att ta reda på.
          </note>
          <note type="speaker">
            Anf. 79 BERT KARLSSON (nyd):
          </note>
          <note>
            Fru talman! Är inte statsministern ens informerad om sin egen
            lag? Den ger nämligen kommunerna möjligheter att agera på det
            sättet.
          </note>
          <note>
            Den förändring som gjordes i plan- och bygglagen gällde redan
            etablerade handelsområden. Men här gäller frågan även nya områden.
          </note>
          <note type="speaker">
            Anf. 80 Statsminister CARL BILDT (m):
          </note>
          <note>
            Fru talman! Då börjar jag komma litet underfund med vad frågan
            gäller. Uppenbarligen är det fråga om ett nyetableringsärende.
            Inom stadsplaneområde är det klart att det krävs tillstånd att
            uppföra nya hus. Den lagen har inte förändrats.
          </note>
          <note>
            Men den möjlighet som tidigare fanns för kommuner att ingripa
            mot etableringar av t.ex.
          </note>
          <note>
            närbutiker finns inte längre kvar. Däremot kan kommunerna efter
            eget skön, och efter den lokala demokratins olika utslag, avgöra
            olika stadsplanefrågor.
          </note>
          <note>
            Överläggningen var härmed avslutad.
          </note>
          <note>
            6 § (forts. från 4 §) Säkerhet och nedrustning
          </note>
          <note>
            (forts. UU19)
          </note>
          <note type="speaker">
            Anf. 81 DANIEL TARSCHYS (fp) replik:
          </note>
          <note>
            Fru talman! Ian Wachtmeister var mycket ironisk över den neutralitetspolitik
            som Sverige har fört under många decennier. Självfallet kan detaljerna
            i svensk utrikespolitik alltid diskuteras. Men vad utskottet anser
            vara helt klart är att grundlinjerna i denna politik har gagnat
            vårt land. Det har varit klokt av Sverige att under en epok av
            stormaktsmotsättningar och en ömtålig regional balans i vårt område
            föra en neutralitetspolitik.
          </note>
          <note>
            I dag är läget, vilket utskottet utvecklar, delvis annorlunda.
            Vi står inför en ny säkerhetspolitisk situation i vår omgivning,
            och det finns därför förutsättningar att delta i sökandet efter
            nya säkerhetspolitiska lösningar i Europa.
          </note>
          <note>
            Ian Wachtmeister var också ironisk över utskottets intresse för
            studier av vapenhandeln och vapenexport. Får jag påpeka att just
            den typen av studier är mycket viktig för att få fram kunskaper,
            kunskaper som gör det möjligt att tillbakavisa t.ex.
          </note>
          <note>
            sådana svepande påståenden som vi hört tre gånger i kammaren
            i dag, nämligen att militärutgifterna i u-länderna skulle vara
            7--9 gånger större än biståndet. Om Ian Wachtmeister ville konsultera
            de källor som finns till förfogande, skulle han veta att detta
            är grovt vilseledande och att det inte blir sannare av att Ian
            Wachtmeister upprepar det tre gånger.
          </note>
          <note>
            Anf. 82 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Det stämmer att jag var ironisk. Jag talade också
            om det för säkerhets skull så att det skulle framgå av protokollet.
            Det kan ju annars missuppfattas när man skämtar. Ironin var också
            djupt känd och djupt berättigad, och det är det tråkiga.
          </note>
          <note>
            Jag påpekade att vi lever i sådan verklighet att vi inte kan
            hålla på som tidigare, då jag menar att vi missbrukade vår neutralitetspolitik.
            Vi var kaxiga, tog ställning till sådant som skedde långt bort
            och löste saker i världen, men här hemma iakttog vi sträng neutralitet,
            dvs. vi var fega.
          </note>
          <note>
            Vad gäller registren tror jag att jag sade att de var ganska
            gulliga. Om man tror att man med hjälp av register skall komma
            åt den illegala vapenhandeln i världen har man fel. Jag har för
            mig att jag drog parallellen till att man skulle kunna lösa problemen
            i Sverige med narkotikabrottslighet genom att genomföra en folk-
            och bostadsräkning. Jag tycker fortfarande att de påpekandena
            får stå i varje fall för min del, men jag har med förtjusning
            noterat att de inte står för herr Tarschys del.
          </note>
          <note>
            Jag ber samtidigt den jag kallade för herr Grankvist om ursäkt,
            han heter nämligen Pär Granstedt.
          </note>
          <note type="speaker">
            Anf. 83 DANIEL TARSCHYS (fp) replik:
          </note>
          <note>
            Fru talman! Om Ian Wachtmeister ville konsultera den statistik
            och de register som finns över vapenutgifter i världen, skulle
            han kunna upptäcka att han har anledning att be hela kammaren
            om ursäkt för att han tre gånger här har sagt att vapenutgifterna
            i tredje världen är 7--8 gånger så höga som det bistånd dessa
            länder mottar.
          </note>
          <note>
            Anf. 84 IAN WACHTMEISTER (nyd)
          </note>
          <note>
            replik:
          </note>
          <note>
            Fru talman! Vad gäller statistiken om satsningar på vapeninköp
            i våra mottagarländer grundar jag mig på en internationell statistik
            som säger, att om man inkluderar Indien, som också är ett av våra
            mottagarländer, blir beloppet tretton gånger vår uhjälp.
          </note>
          <note>
            Låt mig också säga att det inte är frågan om huruvida det är
            tretton gånger, åtta gånger eller låt oss säga fyra gånger, som
            är det viktiga. Jag vill än en gång säga: Skall vi verkligen hålla
            på och ge bistånd i de fall där man använder det till att köpa
            vapen? Är det någon sorts tillämpad neutralitetspolitik, eller
            är det bara dumhet?
          </note>
          <note>
            Talmannen anmälde att Daniel Tarschys anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 85 INGER KOCH (m):
          </note>
          <note>
            Fru talman! Vi upplever nu ett Europa statt i en genomgripande
            omvandling. En omvandling som också leder till ett totalt förändrat
            säkerhetspolitiskt läge. Vi kan också konstatera att en ny europeisk
            säkerhetsordning är under uppbyggnad. Även jag vill betona vikten
            av att
          </note>
          <note>
            Sverige fullt ut deltar i utbyggnaden av detta frihets- och säkerhetspolitiska
            samarbete inom såväl Europeiska unionen som ESK i syfte att bygga
            upp en fungerande europeisk säkerhetsordning.
          </note>
          <note>
            Sverige kommer i framtiden att spela en ny roll i det nya Europa
            som nu växer fram och som genom internationell samverkan arbetar
            för gemensam säkerhet och fred.
          </note>
          <note>
            Utskottet konstaterar också i sitt betänkande att
          </note>
          <note>
            Europas säkerhet är beroende av många fler faktorer än de militära.
            Den förändrade stormaktsbalansen, den ekonomiska utvecklingen,
            handelsfrågorna, hoten mot miljön, integrationssträvandena, de
            nationella motsättningarna och en ökad migration är några exempel
            på faktorer som kommer att ha en avgörande betydelse för den framtida
            säkerheten även i Europa. Detta ställer stora krav på en helhetssyn
            i säkerhetspolitiken och på en internationell samordning av alla
            dessa faktorer.
          </note>
          <note>
            EG kommer att spela en stor roll vid utformningen av denna nya
            frihets- och samarbetsordning i
          </note>
          <note>
            Europa. Sverige kan som medlem i denna gemenskap aktivt påverka
            den fortsatta politiska, sociala och ekonomiska utvecklingen i
            det nya
          </note>
          <note>
            Europa. Även ESK spelar en avgörande roll när det gäller de framväxande
            europeiska säkerhets- och samarbetsstrukturerna.
          </note>
          <note>
            Genom Parisstadgan om ett nytt Europa som antogs 1990 fick Europa,
            som utrikesministern tidigare påpekade, en grundval av gemensamma
            värderingar. Alla de deltagande länderna förband sig att verka
            för demokrati, grundad på mänskliga rättigheter och grundläggande
            friheter, marknadsekonomi inriktad på uthållig ekonomisk tillväxt,
            välstånd, social rättvisa, ökad sysselsättning och ett effektivt
            resursutnyttjande.
          </note>
          <note>
            Mötet i Paris blev inledningen på en ny fas i ESK:s historia.
            Ett normsystem som omfattades av alla hade skapats.
          </note>
          <note>
            ESK har nu genom sina fasta institutioner -- ett ministerråd
            som forum för regelbundna politiska konsultationer, en kommitté
            av högre ämbetsmän vars uppgifter är att dels förbereda och genomföra
            utrikesministrarnas beslut, dels sammanträda i krissituationer,
            ett administrativt sekretariat i Prag, ett center för förhindrande
            av konflikter i Wien och ett kontor med uppgift att stärka demokratiska
            institutioner och stärka mänskliga rättigheter i
          </note>
          <note>
            Warszawa -- etablerat ett system för genomförande, uppföljning
            och översyn av stadgans intentioner.
          </note>
          <note>
            Vid det nu pågående uppföljningsmötet i
          </note>
          <note>
            Helsingfors deltar ett stort antal nya stater -- alla f.d. sovjetrepubliker.
            Dessa nyligen självständiga stater åtar sig som medlemmar att
            fullt ut delta i
          </note>
          <note>
            ESK-processen, vilket innebär att de förbinder sig att följa
            de grundläggande principerna vad gäller de mänskliga rättigheterna,
            demokrati och fri ekonomisk marknad. För att hjälpa de nya staterna
            att förstå vad dessa åtaganden innebär har ministerrådet på svenskt
            initiativ antagit ett stödprogram för att kunna förmedla utbildning
            i dessa frågor och för att lotsa de nya staterna in i
          </note>
          <note>
            ESK-systemet.
          </note>
          <note>
            De nu pågende striderna i Bosnien-Hercegovina och Nagorno-Karabach
            visar nödvändigheten av att alla ESK:s medlemsstater lever upp
            till åtagandena i ESK:s stadga och även respekterar de etniska
            minoriteternas rättigheter. Helt avgörande för en framtida fredlig
            utveckling är att dessa minoriteter erkänns och skyddas i de olika
            ländernas konstitutioner.
          </note>
          <note>
            Den svenska regeringen har vid ett flertal tillfällen nu senast
            av utrikesministern här i kammaren deklarerat hur viktigt det
            är att stärka ESK i sin roll som nyskapande och stabiliserande
            faktor i den europeiska politiken. ESK är det enda europeiska
            forum som har ett allomfattande medlemskap och en allomfattande
            agenda. Med sitt vida säkerhetsbegrepp, som omfattar mänskliga
            rättigheter, militära och politiska komponenter, ekonomiskt samarbete
            och miljövård, är det väl rustat att möta de krav som ställs i
            den nya situationen i Europa. I december övertar Sverige ordförandeskapet
            i ESK:s ministerråd, vilket ger den svenska regeringen möjlighet
            att återigen understryka behovet av -- och verka för -- att organisationen
            ges ett fastare formulerat mandat när det gäller den fredsskapande
            och fredsbevarande uppgiften.
          </note>
          <note>
            Vid ministerrådets sammanträde i Prag i slutet av januari i år
            uttryckte Tjeckoslovakiens president
          </note>
          <note>
            Havel i sitt anförande en förhoppning om att
          </note>
          <note>
            Europa i framtiden, genom ESK:s samarbetssystem, skulle sprida
            en anda av fred och demokrati, inte av expansion och konfrontation,
            till resten av världen. Låt oss hoppas och arbeta för att denna
            vision kan förverkligas.
          </note>
          <note>
            Dagens krissituation i flera av de nyligen självständiga staterna
            i Central- och Östeuropa visar emellertid att övergången från
            diktatur till demokrati kan vara en smärtsam och svår procedur.
          </note>
          <note>
            Den visar också tydligt hur viktigt det är att vi snabbt får
            till stånd en säkerhetsordning som omfattar alla Europas stater.
          </note>
          <note>
            Säkerheten är en grundförutsättning för att dessa nya stater
            skall kunna utvecklas till stabila och säkra demokratier och få
            en stabil ekonomi. Vi vet inte i dag hur denna nya allomfattande
            säkerhetsordning skall se ut. Vi kan konstatera att det i dagens
            läge finns många organisationer som verkar för att åstadkomma
            säkerhet och fred, t.ex.
          </note>
          <note>
            FN, EG, ESK, NATO och det nyligen bildade
          </note>
          <note>
            NACC. Många olika scenarier och framtida samarbetsformer diskuteras.
            Därför är det viktigt att Sverige inte nu gör uttalanden som låser
            oss i framtiden eller utesluter någon form av samarbete.
          </note>
          <note>
            I den socialdemokratiska reservationen nr 1 sägs det att en framtida
            säkerhetsordning som baseras på användning av, eller hot om användning
            av, kärnvapen inte är acceptabel.
          </note>
          <note>
            Även om alla stater ansluter sig till kärnvapenavvecklingen är
            detta en process som tar tid. Samtidigt är det bråttom att få
            till stånd en ny säkerhetsordning. Hur tänker Socialdemokraterna
            i praktiken lösa detta problem för Sveriges del?
          </note>
          <note>
            Fru talman! Jag har i mitt anförande inte berört de baltiska
            staternas särskilda problem när det gäller tillbakadragandet av
            de ryska trupperna. Detta kommer Peeter Luksep att göra senare
            i sitt anförande.
          </note>
          <note>
            Fru talman! Jag yrkar bifall till hemställan i utrikesutskottets
            betänkande.
          </note>
          <note type="speaker">
            Anf. 86 HANS GÖRAN FRANCK (s):
          </note>
          <note>
            Fru talman! I ett särskilt yttrande till utskottsutlåtandet går
            Nydemokraterna mycket långt. I det yttrandet sägs inte bara att
            man vill växa in i Västeuropeiska unionen, utan man anser också
            att hela neutralitetspolitiken är överspelad. Denna inställning
            står i bjärt kontrast till vad vi socialdemokrater har hävdat.
            Det vinner inte heller resonans i det utskottsutlåtande som finns.
            Där avstyrks den här ståndpunkten.
          </note>
          <note>
            I motion U517 har jag och ett antal andra socialdemokrater sagt
            att riksdagen bör slå fast att vad riksdagen tidigare uttalat
            om att en bibehållen neutralitetspolitik, dvs. alliansfrihet i
            fred syftande till neutralitet i krig, fortfarande skall gälla.
            Det gäller även inför de förhandlingar med EG eller
          </note>
          <note>
            Europaunionen som förestår. Jag kan inte finna att utskottet
            här har sagt något annat än att den svenska traditionella politiken
            ligger fast, även om det talas om att det skall finnas en öppenhet
            för olika alternativ beroende på hur utvecklingen blir.
          </note>
          <note>
            Men det finns inga konkreta förslag i utskottsutlåtandet som
            går ut på någon ändring av vår utrikespolitik.
          </note>
          <note>
            När det gäller WEU, som har tagits upp i den här reservationen,
            kan man naturligtvis säga att det uttalande som majoriteten i
            utrikesutskottet gör är begränsat, eftersom det där sägs att ett
            ställningstagande i den frågan inte är aktuellt. Men samtidigt
            anförs också att den militära alliansfriheten står fast.
          </note>
          <note>
            Det var också viktigt att Pierre Schori särskilt poängterade
            vad som står i den socialdemokratiska huvudmotionen, nämligen
            att det inte kan bli fråga om ett förpliktande militärt samarbete
            för svensk del. Därmed är ståndpunkten klarlagd från vår sida.
            Utskottets uttalanden och hållning stämmer ju också bra överens
            med det beslut som riksdagen har fattat den 12 december 1990,
            och även med regeringsdeklarationen den 14 juni 1991.
          </note>
          <note>
            När det gäller neutralitetspolitiken, utöver det som är av betydelse
            för den militära alliansfriheten, vill jag nämna några saker som
            ligger utanför det här utskottsutlåtandet, men som ändå har betydelse.
          </note>
          <note>
            Den svenska neutralitetspolitiken har under en lång tid varit
            starkt förankrad hos vårt folk. Den har lett till att Sveriges
            fred, frihet och oberoende framgångsrikt bevarats och säkrats
            under lång tid.
          </note>
          <note>
            Den har också spelat en stor roll i våra internationella relationer,
            särskilt till tredje världen. Där har vår hållning vunnit aktning
            och uppskattning.
          </note>
          <note>
            Vår medlande och fredsmäklande roll, som gett vissa positiva
            resultat bl.a. i samband med
          </note>
          <note>
            Vietnamkriget och Mellersta Östernkonflikten, har också underlättats
            genom vår alliansfria hållning.
          </note>
          <note>
            Vår medverkan i olika fredsbevarande operationer, t.ex på Cypern
            och i Libanon, har varit efterfrågade och oomstridda. Respekten
            för våra ställningstaganden och vårt agerande i mänskliga rättighetsfrågor
            har också varit stark. Allt detta beror till inte ringa del på
            vår grundläggande alliansfria utrikespolitiska hållning.
          </note>
          <note>
            Det finns, enligt min mening, inte skäl att inom överskådlig
            tid förändra eller överge denna aktiva alliansfria utrikespolitik,
            i all synnerhet som det inte finns något bättre konkret och preciserat
            alternativ för vårt land. Någon förändring kan inte heller vara
            aktuell så länge stormakter och andra makter i världen anser att
            de behöver upprätthålla militära pakter. Det gäller främst Atlantpakten
            som existerar i samma omfattning som tidigare, om än med en viss
            ändrad inriktning.
          </note>
          <note>
            Den omständigheten att
          </note>
          <note>
            Maastrichtöverenskommelsen öppnar vägen för ett säkerhets- och
            försvarspolitiskt samarbete mellan
          </note>
          <note>
            Europaunionens medlemsstater bör inte ändra någonting i sak för
            vår del. Den bör inte heller framdeles ge anledning för en uppslutning
            kring något sådant. Detta innebär sålunda att något förpliktande
            försvarspolitiskt samarbete med för
          </note>
          <note>
            Sverige bindande verkan inte bör komma i fråga, vare sig inom
            WEU eller NATO, så länge den av riksdagen fastställda försvars-
            och säkerhetspolitiken upprättshålls. Den har enligt opinionsmätningar
            ett mycket starkt stöd hos det svenska folket.
          </note>
          <note>
            Avslutningsvis vill jag därför säga att det enligt min mening
            inte kan bli fråga om att ersätta vår nuvarande utrikes- och säkerhetspolitik
            med vare sig Ny demokratis förslag eller med oklara och diffusa
            begrepp om europeisk identitet.
          </note>
          <note type="speaker">
            Anf. 87 CARL B. HAMILTON (fp):
          </note>
          <note>
            Fru talman! Den svenska neutralitetspolitiken är utslocknad.
            Det finns inte längre ett öst och ett väst att vara neutralt emellan
            när Warszawapaktens gamla medlemmar i dag vill bli med i både
            EG och
          </note>
          <note>
            NATO. Sveriges nuvarande alliansfrihet är en övergångslösning.
            Med den säkerhetspolitiska struktur som nu växer fram i Europa
            blir svensk alliansfrihet successivt allt mindre relevant. I
          </note>
          <note>
            ständigt växande utsträckning gäller att Nordens sak är vår,
            men också att Europas sak är vår. Detta är kontentan av vad jag
            har att säga. Låt mig nu kort motivera det.
          </note>
          <note>
            De problem som vår europeiska säkerhetspolitik har att möta under
            kommande decennier är mycket förenklat sannolikt tre stycken:
            För det första
          </note>
          <note>
            Rysslandsfrågan. För det andra fortsatt rivalitet mellan USA
            å ena sidan och OSS och Ryssland å den andra. För det tredje stabiliteten
            på kontinenten, dvs. det som något föråldrat brukar kallas Tysklandsfrågan.
          </note>
          <note>
            Sveriges politik kan vara antingen aktiv eller reaktiv. En aktiv
            politik går ut på att söka påverka omvärldens prioriteringar genom
            att delta i utvecklandet av en europeisk säkerhets- och försvarsgemenskap.
            En reaktiv politik, nej-till-EG-
          </note>
          <note>
            anhängarnas alternativ förmodar jag, innebär att hela tiden vara
            noga med att hålla Sverige utanför allt som luktar EU:s säkerhets-
            och försvarssamarbete och i stället inrikta landets politik på
            att i efterhand göra återkommande anpassningar till omvärldens
            dispositioner i vårt närområde.
          </note>
          <note>
            Vilket utrymme finns då för en aktiv politik under
          </note>
          <note>
            1990-talet? Det är ett särskilt stort och gott utrymme som står
            till buds. Inte sedan slutet av
          </note>
          <note>
            1940-talet har Europa varit inne i en sådan formativ period som
            nu. Det pågår ett sökande efter nya säkerhetsarrangemang, och
            successivt skapas en säkerhetspolitisk struktur som sannolikt
            blir bestämmande för åtskilliga årtionden framöver.
          </note>
          <note>
            Vad är det då som bör skapas.
          </note>
          <note>
            Man kan utgå från målen för den svenska säkerhetspolitiken som
            de ges i utrikesutskottets betänkande: ''att i alla lägen och
            i former som vi själva väljer trygga en handlingsfrihet för oss
            att --
          </note>
          <note>
            såsom enskild nation eller i självvald samverkan med andra länder
            -- kunna utveckla vårt samhälle politiskt, ekonomiskt, socialt,
            och i varje annat hänseende.''
          </note>
          <note>
            Vad som emellertid försvinner något i den här målformuleringen
            är att politiskt och ekonomiskt samarbete bör ses som ett mål
            i sig. Samarbete har ett egenvärde genom att det knyter ihop länder
            och folk på ett sätt som i sig är fredsfrämjande. De europeiska
            nationalstaternas förskräckande historia av ständiga revirstrider
            och krig kan enligt min mening bara elimineras på ett sätt, nämligen
            med en fortsatt, fördjupad och utvidgad europeisk ekonomisk integration
            genom utvecklandet av EG
          </note>
          <note>
            eller EU. De, som likt nej-till-EG-kampanjen, motarbetar dessa
            fundamentala fredssträvanden tar på sig ett betydande ansvar.
          </note>
          <note>
            I det längre perspektivet är en fortsatt spontan och formaliserad
            europeisk integration i kombination med Rysslandsfrågans lösning
            helt central. Ett
          </note>
          <note>
            Ryssland i form av en internationellt integrerad marknadsekonomi
            präglad av en fortsatt någorlunda väl fungerande demokrati blir
            mindre farligt för sin omgivning. Att underlätta framväxandet
            av ett sådant Ryssland är därför ett centralt säkerhetspolitiskt
            mål för Sverige.
          </note>
          <note>
            Om Ryssland i stället skulle återgå till att bli isolerat ställs
            det bl.a. krav på ett starkt försvar av
          </note>
          <note>
            Öst- och Västeuropa. En sådan utveckling skulle stärka argumenten
            i Europa och i USA för att behålla en amerikansk militär närvaro
            här i Europa och för ett fortsatt NATO, sannolikt med ett starkare
            samarbete österut, eventuellt fördjupat genom NACC:s försorg.
          </note>
          <note>
            Om USA, trots en negativ utveckling i Ryssland, ändå skulle dra
            sig ur Europa, stärks efterfrågan på en gemensam, rent europeisk
            försvarslösning, särskilt från f.d. Warszawapaktsländer i Öst-
            och
          </note>
          <note>
            Centraleuropa, de baltiska staterna och flera OSS-
          </note>
          <note>
            republiker. De flesta av dessa stater har redan gjort klart att
            de inte vill inta någon neutralistisk hållning till NATO eller
            WEU. Skälet är enkelt: de litar inte på morgondagens Ryssland
            och söker efter ett pålitligt skydd inför risken av en pånyttfödd
            rysk expansionism. De anser uppenbarligen att ett sådant handfast
            skydd och stöd kan de bara få genom medlemskap i NATO eller EG,
            eller i båda organisationerna, och ju förr dess bättre.
          </note>
          <note>
            Östeuropas och Baltikums intresse för NATO- och
          </note>
          <note>
            EG-medlemskap motsvaras dock inte i dag av samma tillmötesgående
            från NATO- och EG-
          </note>
          <note>
            länderna. För att tills vidare lösa dilemmat inrättade NATO 1991
            det s.k. Nordatlantiska rådet, NACC, som består av alla NATO-länder
            plus f.d. Warszawapaktsstater inkl. Ryssland och de tre baltiska
            staterna.
          </note>
          <note>
            Men varför inte ta med några av länderna i
          </note>
          <note>
            Östeuropa i NATO, t.ex. reformländerna Polen,
          </note>
          <note>
            Ungern och Tjeckoslovakien? Ett med reformländerna utvidgat NATO
            som inte omedelbart accepterar Ryssland som medlem skulle av Ryssland
            i värsta fall kunna uppfattas som en västlig utfrysning. Därför
            är en välkomnande hållning från NATO:s sida -- och EG:s -- till
            utvidgning viktig. Den är särskilt viktig för oss i
          </note>
          <note>
            Norden. Annars skulle det kunna bli en ny tudelning av Europa.
            Ryssland skulle kunna uppfatta sig självt som utpekat som ett
            utanförstående, annorlunda och hotfullt land.
          </note>
          <note>
            Detta riskerar i sin tur att försvaga demokratiska krafters ställning
            i Ryssland och bereda vägen för ett återfall i odemokratiskt styre
            och självvald isolering, dvs. det värsta som kan hända svensk
            säkerhetspolitik.
          </note>
          <note>
            Vi måste i Sverige och Norden göra allt för att motverka en tudelning
            av Europa och en isolering av Ryssland. Vi har ett centralt intresse
            av att i stället effektivt och oåterkalleligt bädda in
          </note>
          <note>
            Ryssland politiskt och ekonomiskt i Europa, för att på så sätt
            underlätta framväxten av ett fredligt demokratiskt Ryssland.
          </note>
          <note>
            Vilket är då det bästa instrument som står Sverige till buds
            för uppgiften att bädda in Ryssland? Mitt svar är ett svenskt
            medlemskap i Europeiska unionen. Även om Europeiska unionen och
            dess framtida dotterorganisationer inte var skapta för uppgiften,
            är dock Europeiska unionen det i särklass bästa alternativ som
            står oss svenskar till buds. Sveriges och övriga Nordens egenintresse
            bjuder att vi genom medlemskap i EU påverkar
          </note>
          <note>
            EU-länderna dels så att Gemenskapen prioriterar en utvidgning
            av sin politiska och ekonomiska integration i östlig riktning,
            dels så att EU-
          </note>
          <note>
            ländernas ekonomiska ansträngningar i form av bistånd, handelspreferenser
            osv. så mycket som möjligt kanaliseras till vårt närområde, dvs.
          </note>
          <note>
            Ryssland, Baltikum och Polen, för att där underlätta framväxten
            av demokrati, stabilitet och ekonomisk tillväxt. Dessa utgör en
            bättre grogrund för demokrati än utbredd fattigdom och skulle
            också leda till färre flyktingar.
          </note>
          <note>
            Därför ligger det också i Rysslands, Baltikums och
          </note>
          <note>
            Polens intresse att Sverige och övriga nordiska länder är medlemmar
            av Europeiska unionen.
          </note>
          <note>
            Efter att under 30 år ha setts som ett problem i
          </note>
          <note>
            Moskva, ses därför i dag de nordiska ländernas framtida medlemskap
            i EU som en tillgång.
          </note>
          <note>
            De i ett långt perspektiv viktigaste säkerhetspolitiska fallen
            i vårt närområde gäller
          </note>
          <note>
            Danmark, Norge, Finland och Baltikum. På sikt är nog Baltikums
            enda chans att Ryssland blir en demokratisk stabil marknadsekonomi.
            För de baltiska staterna vore en EG-/NATO-integration av Norden,
            Baltikum och Ryssland en drömlösning i deras mycket utsatta position.
          </note>
          <note>
            Hur går det då med Norden? Låt oss se 15--20 år framåt i tiden.
            Antag att Sverige och övriga Norden då har varit EU-medlemmar
            i många år, med en långtgående faktisk ekonomisk integration av
            marknader, företag osv. Dessutom har länderna då knäsatt en rad
            gemensamma politikområden, t.ex.
          </note>
          <note>
            gemensam valuta, gemensam transportpolitik, gemensam jordbrukspolitik
            och gemensam handelspolitik. För resonemangets skull antar jag
            att någon gemensam försvarspolitik inte förekommer.
          </note>
          <note>
            Antag att ett militärt hot då skulle riktas mot något land inom
            Unionen, som också är vår union. Skall ett alliansfritt Sverige
            då avstå från att hjälpa sina grannar och EG-kamrater, dra sig
            ur den etablerade djupa integrationen och klippa av existerande
            band med Finland, Norge och andra
          </note>
          <note>
            EG-länder? Skall Sverige ha ställt ut något slags alliansfrihetsgaranti,
            med innebörden att Sverige för sin del inte avser att ingripa
            till EG-kamraten
          </note>
          <note>
            Finlands eller Norges eller något annat EG-lands stöd? Viktigare
            ändå, skulle en sådan deklaration vara trovärdig i omvärlden?
            Även om jag i detta exempel har valt att bortse från FN:s roll
            som fredsbevarare, saknar det trovärdighet att man i ett
          </note>
          <note>
            EG-land skulle sitta med armarna i kors och inskränka sin reaktion
            till handelssanktioner eller liknande. Men icke desto mindre är
            det just ett sådant orealistiskt, cyniskt svenskt beteende som
            är innebörden, kanske ibland omedvetet, av nejsidans ställningstagande
            i EG-debatten.
          </note>
          <note>
            Sverige kan inte efter några decennier med EU
          </note>
          <note>
            eller med EES-avtal -- observera detta -- slita den faktiska
            sammanvävning som spontan och formaliserad integration medför.
            Om Sverige har eller inte har någon formell alliansklausul blir
            om några årtionden en allt mer substanslös fråga, när alla Nordens
            länder är fast inlemmade i EU eller har ett hängavtal liknande
            EES-avtalet.
          </note>
          <note>
            Fru talman! De västeuropeiska länder som stiftade
          </note>
          <note>
            EG deklarerade redan i Romfördraget att de ville skapa en grundval
            för en allt tätare gemenskap och samverkan mellan de europeiska
            folken. Stiftarna av EG kallar andra europeiska folk som delar
            samma ideal att delta i dessa strävanden. Vi svenskar har nu tagit
            första stegen för att göra detta på ett fullvärdigt sätt. Vi liberaler
            väntar oss mycket av ett medlemskap. Det främsta resultatet, som
            kommer att bli den europeiska integrationens bidrag till historien,
            är att konkurrensen och revirstriderna mellan nationalstaterna
            omvandlas till fredligt samarbete.
          </note>
          <note type="speaker">
            Anf. 88 TALMANNEN:
          </note>
          <note>
            Jag får meddela att anslag om kvällsplenum nu har uppsatts.
          </note>
          <note type="speaker">
            Anf. 89 BIRGITTA HAMBRAEUS (c):
          </note>
          <note>
            Fru talman! Jugoslavien har under lång tid varit en av den svenska
            vapenindustrins största och pålitligaste kunder. Under 80-talet
            uppgick den svenska vapenexporten dit till mer än 1,6 miljarder
            kronor. Bofors har levererat fartygskanoner, vapensystem till
            luftvärnsvagnar, ammunition och
          </note>
          <note>
            Robot 15 till den federala jugoslaviska krigsmakten. Så sent
            som första halvåret 1991 gav den socialdemokratiska regeringen
            flera tillstånd för export av krigsmateriel till Jugoslavien.
            Vi får anledning att återkomma till detta när riksdagen skall
            ta ställning till regler för vapenexporten i höst.
          </note>
          <note>
            Nu vill jag bara nämna detta som en av anledningarna för Sverige
            att särskilt engagera sig för fred i Jugoslavien.
          </note>
          <note>
            Sverige har länge arbetat förtroendefullt tillsammans med Jugoslavien
            och andra neutrala alliansfria länder. När det nu har uppstått
            stora problem inom länder som ingår i denna grupp, tar vi inga
            egna initiativ just för dessa länder. De diplomatiska reglerna
            fungerar inte i inbördeskrig.
          </note>
          <note>
            Det är en annan sorts sakkunskap som behövs för att skapa fred
            inom ett land. Det hjälper inte bara med proklamationer och att
            vi önskar att någonting skall hända.
          </note>
          <note>
            Den europeiska säkerhetskonferensen, ESK, kan vara det forum
            där nya infallsvinklar uppstår. I
          </note>
          <note>
            Moskva i september 1991 vid ESK:s konferens om de mänskliga rättigheterna
            kom man överens om att fördjupa den s.k. mekanismen. Alla ESK-
          </note>
          <note>
            länderna skulle välja ut tre personer med stort förtroende i
            samhället. När problem med de mänskliga rättigheterna uppstod
            i ett land, kunde detta kalla på hjälp från listan. Om nio ESK-stater
            ville det, skulle man också kunna begära att få ingripa i ett
            problemland.
          </note>
          <note>
            När utrikesutskottet för någon månad sedan lyssnade på de säkerhetsansvariga
            från de svenska ambassaderna, förde jag denna mekanism på tal
            och undrade om man inte kunde använda den i
          </note>
          <note>
            Jugoslavien. Ingen visste vad jag talade om. Så småningom gick
            det upp att det var en MR-
          </note>
          <note>
            mekanism jag åberopade. Det var ingenting för experterna på säkerhet!
            Mänskliga rättigheter har alltså ingenting med inbördeskrig att
            göra ...
          </note>
          <note>
            Hur skall världen någonsin komma till rätta med de sammansatta
            problemen i mänskliga konflikter, när man reducerar sitt ansvarsområde
            så snävt? Här behövs verkligen helhetsyn och nya grepp! Det är
            därför mycket glädjande att en sammanslagen folkrätts- och nedrustningsdelegation
            nu skapas.
          </note>
          <note>
            Där bör de fruktbara kopplingarna mellan olika specialiteter
            ske.
          </note>
          <note>
            När jag inom kort reser till Helsingfors för att närvara vid
            ESK-mötet tänker jag undersöka intresset för följande förslag.
          </note>
          <note>
            I många av Europas länder liksom i Sverige finns nu flyktingar
            från det forna Jugoslavien. De personer som valts ut på vår resurspersonlista
            för MR-frågor är förhoppningsvis kloka, känslomogna och förtroendeingivande
            människor. De kunde möta utvalda män och kvinnor från de grupper
            som bekämpar varandra i det forna Jugoslavien men som här lever
            i fred på neutral mark.
          </note>
          <note>
            Resurspersonerna kunde bli katalysatorer i en försoningsprocess.
          </note>
          <note>
            Ordna förtroendeskapande möten i liten, personlig skala, en miljö
            som kvinnor brukar vara bra på att skapa. Analysera orsakerna
            till hatet. Lyssna på kvinnorna! Alla parter har gjort sig skyldiga
            till väldiga övergrepp. Väj inte för känslostormar och förtvivlade
            utfall. Gå till botten av bitterheten, sök metoder att förlåta
            och gå vidare.
          </note>
          <note>
            Vilka utomstående intressen ligger bakom striderna? Vilka rent
            personliga prestige- och maktintressen finns och hur klargör man
            dessa illusionsfritt men inte desillusionerat? Och hur kommer
            man till rätta med dem?
          </note>
          <note>
            Sök med förväntan lösningar på hur man i framtiden skall kunna
            leva ihop utan att förödmjuka och utnyttja varandra! Vilka former
            för självstyre skulle kunna fungera i länder med många befolkningsgrupper?
            Här behövs det sociala uppfinningar, där alla känner att de vinner
            något och kan ge med sig utan att förlora det de anser väsentligt.
          </note>
          <note>
            Klart är att det inte fungerar med vanliga förhandlingar, där
            diplomater och statsmän söker övertyga representanter för de stridande
            men där dessa uppenbarligen inte har makt att genomföra vad de
            lovar.
          </note>
          <note>
            Sanktioner är också vanskliga sätt att lösa konflikter. Hot om
            våld och militära ingrepp för att kväsa de stridande är ännu sämre
            metoder. Snarare behövs psykologiska konfliktlösningsmetoder.
            Låt mig nämna Carl Rogers skola som ett intressant exempel. Medlaren
            accepterar och sätter sig djupt och kärleksfullt in i varje persons
            situation. Man försöker skapa en konstruktiv relation mellan personerna
            i konflikt, så att dessa får lust att söka lösningar som passar
            båda, vinna-vinna-lösningar.
          </note>
          <note>
            Om sådana grupper bildades i olika länder dit jugoslaver tagit
            sin tillflykt, kunde man kanske finna vägar att nå in till de
            krigande. Det är i alla fall värt ett försök.
          </note>
          <note>
            Sverige blir alltså nu ordförande i ESK. Konflikten i Jugoslavien
            hotar att förstöra denna viktiga samarbetsorganisation. Det behövs
            nytänkande och djärva idéer, med personligt engagemang och mycket
            god vilja.
          </note>
          <note type="speaker">
            Anf. 90 PEETER LUKSEP (m):
          </note>
          <note>
            Fru talman! Jag vill tacka utrikesministern för hennes upprepande
            både i dag och i andra sammanhang av Sveriges inställning när
            det gäller de sovjetiska truppernas närvaro i Baltikum. Det finns
            en viss risk, när nyheterna inte är särskilt dramatiska, dvs.
            när inga sovjetiska stridsvagnar för tillfället har kört över
            några baltiska ungdomar, att man glömmer bort det vardagsproblem
            som det utgör för de tre baltiska länderna att på sin mark ha
            främmande trupper utan tillstånd av valda företrädare för de baltiska
            folken.
          </note>
          <note>
            Jag kan glädja mig åt att intresset i kammaren under denna dag
            har varit mycket stort för de sovjetiska truppernas närvaro i
            Baltikum.
          </note>
          <note>
            Visserligen är det i somliga fall ett ganska senkommet intresse,
            som då möjligen kompenseras med litet extra hög ljudnivå. Icke
            desto mindre kan man glädja sig åt detta allomfattande intresse
            för att hjälpa de tre baltiska länderna att bli av med den oönskade
            främmande militära närvaron.
          </note>
          <note>
            Som vi hört både i den här debatten och vid frågestunden, nämnde
            president Landsbergis som skäl för sin tidigare hemresa från Sverige
            att nya sovjetiska värnpliktiga tagits in till förbanden i
          </note>
          <note>
            Litauen. Vi i utrikesutskottet hörde i dag Estlands biträdande
            utrikesminister Velliste nämna samma problematik.
          </note>
          <note>
            Tyvärr är problemet kanske i själva verket ännu värre. Det finns
            ryska källor som uppger att åtminstone fram till det senaste årsskiftet
            har den sovjetiska militära närvaron i Estland och Litauen och
            möjligen också Lettland i själva verket ökat.
          </note>
          <note>
            Efter augustikuppen och efter det sovjetiska och för all del
            även ryska erkännandet av de tre baltiska ländernas självständighet
            lever vi kanske i tron att den militära närvaron åtminstone i
            någon liten mån skulle ha minskat. Men det finns tydliga tecken
            på att det har förts in ny materiel och nya soldater, inte som
            ersättning för materiel och soldater som förflyttats därifrån
            utan som förstärkning av befintliga styrkor. Bl.a. uppger ryska
            källor att man har fört in motoriserat pansar både i Vilnius och
            i
          </note>
          <note>
            Tallinn i storleksordningen 260 nya enheter och att man ökat
            trupperna kring dessa med ca 4 000 man.
          </note>
          <note>
            Man har vidare ökat mängden bandgående artilleri i Tallinn med
            ca 40-talet pjäser och också uppgraderat en del av den utrustning
            man tidigare haft, dvs. bytt tidigare befintlig materiel mot bättre
            utrustning.
          </note>
          <note>
            Det här är då inte vapen eller människor vars uppgift kan sägas
            vara att hjälpa till med luftförsvaret av Moskva eller för att
            skydda andra större ryska säkerhetspolitiska intressen. Det finns
            nog skäl att vara orolig för att det är den typ av materiel som
            främst lämpar sig för skall vi säga inrikespolitiska aktiviteter
            i de baltiska länderna.
          </note>
          <note>
            Vår kunskap om bakgrunden till detta är naturligtvis begränsad.
            Men så mycket vet vi, att det inte handlar om omgrupperingar i
            samma militärområde, för motsvarande kategorier utrustning och
            personal har ökat också i närområdet, i Kaliningrad och i Sankt
          </note>
          <note>
            Petersburgsområdet.
          </note>
          <note>
            Jag tror att det här är en viktig aspekt att lägga till den vällovliga
            viljeyttring vi har hört från många håll i dag om att hjälpa till
            att få bort de sovjetiska trupperna från Baltikum. Jag vill gärna
            uttrycka en förhoppning att Sverige inte bara skall fortsätta
            sitt aktiva engagemang för att kräva detta utan också att Sverige
            skall kunna i ESK-sammanhang verka för att tillsammans med andra
            länder finna en säkerhetslösning för de baltiska staterna som
            innebär inte bara att man får ut de sovjetiska trupperna som finns
            där i dag utan också kan garantera Estlands, Lettlands och Litauens
            säkerhet på litet längre sikt.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 5 (svensk säkerhetspolitik)
          </note>
          <note>
            Utskottets hemställan bifölls med 276 röster mot 13
          </note>
          <note>
            för meningsyttringen av Bertil Måbrink.
          </note>
          <note>
            Mom. 8 (icke-första användning och negativa säkerhetsgarantier)
          </note>
          <note>
            Utskottets hemställan bifölls med 163 röster mot
          </note>
          <note>
            126 för reservation 1 av Pierre Schori m.fl.
          </note>
          <note>
            Mom. 9 (icke-strategiska kärnvapen till sjöss)
          </note>
          <note>
            Utskottets hemställan bifölls med 164 röster mot
          </note>
          <note>
            127 för reservation 2 av Pierre Schori m.fl.
          </note>
          <note>
            Mom. 10 (kärnvapenregister m.m.)
          </note>
          <note>
            Utskottets hemställan bifölls med 165 röster mot
          </note>
          <note>
            127 för reservation 3 av Pierre Schori m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Beslut om uppskjuten votering
          </note>
          <note>
            På förslag av talmannen medgav kammaren att de ärenden som hann
            debatteras färdigt under återstoden av dagens sammanträde skulle
            företas till avgörande vid nästa arbetsplenum, tisdagen den
          </note>
          <note>
            26 maj.
          </note>
          <note>
            7 § Sverige och EG
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1991/92:UU24 Sverige och EG.
          </note>
          <note type="speaker">
            Anf. 91 MATS HELLSTRÖM (s):
          </note>
          <note>
            Fru talman! Vi diskuterar i dag EG-motionerna från den allmänna
            motionstiden. Det mest omfattande politiska dokumentet i det sammanhanget
            är den socialdemokratiska partimotionen, där vi i 17 olika punkter
            tar upp de krav som vi vill ställa på den svenska medlemskapsförhandlingen
            liksom de bidrag som vi menar att Sverige bör kunna ge som EG-
          </note>
          <note>
            medlem.
          </note>
          <note>
            Motionen omfattar allt, som utrikes- och säkerhetspolitik, jämställdhet,
            ekonomisk politik, regionalpolitik, jordbruksfrågor, miljöpolitik
            och många andra för oss viktiga områden i det ekonomiska och sociala
            samarbetet i Europa. Vi går igenom för- och nackdelar med ett
            EG-
          </note>
          <note>
            medlemskap, vi anger varför ett EG-medlemskap är viktigt för
            Sverige och varför vi förordar ett EG-
          </note>
          <note>
            medlemskap.
          </note>
          <note>
            Det handlar om att vi i framtiden behöver samarbeta med det övriga
            Europa för att vi här hemma skall kunna hävda våra mål när det
            gäller sysselsättning, en bra miljö och ekonomisk utveckling.
            Det handlar också om att vi menar att
          </note>
          <note>
            Sverige har bidrag att ge till Europas utveckling i den fas av
            dramatiska förändringar som vår världsdel nu befinner sig i. Det
            gäller den sociala dimensionen, medborgarnas möjligheter att utveckla
            sig själva i arbetslivet, en starkare miljöpolitik, kampen mot
            rasism och invandrarfientlighet och mycket mer.
          </note>
          <note>
            Den socialdemokratiska partimotionen har i centrala avseenden
            också behandlats positivt i utrikesutskottet. Motsättningen gäller
            framför allt de områden där den borgerliga regeringen här i
          </note>
          <note>
            Sverige i sin politik går på tvärs emot såväl utvecklingen inom
            EG som den svenska sociala modellen. Det gäller framför allt arbetslivets
            område, särskilt arbetsrätten, synen på kollektivavtal, där regeringen
            vill minska de kollektiva fackliga rättigheterna.
          </note>
          <note>
            I Maastricht nådde man framgångar när det gällde den sociala
            dialogen, trepartsöverläggningarna mellan arbetsgivare och löntagare
            under ledning av
          </note>
          <note>
            EG-kommissionen. Vi menar att Sverige bör välkomna de möjligheter
            som Europafacket har fått att påverka villkoren på arbetsmarknaden.
          </note>
          <note>
            Inom EG accepteras nu i större utsträckning synen på arbetsmarknadens
            parter som viktiga aktörer.
          </note>
          <note>
            Parterna på Europanivå får möjlighet att träffa avtal i frågor
            som hör till det sociala området.
          </note>
          <note>
            Kollektivavtal skall kunna användas för att införa
          </note>
          <note>
            EG-direktiv i medlemsländerna. Den svenska regeringen bör, menar
            vi, verka för att utvecklingen fortsätter i den här riktningen
            och att kollektivavtalens betydelse erkänns så att den för den
            svenska och nordiska modellen skall kunna erkännas fullt ut.
          </note>
          <note>
            EG har beträffande social dumping föreslagit att arbetet i ett
            annat land skall följa de lagar och avtal som gäller i det land
            där arbetet utförs. Sverige bör verka i linje med den principen.
          </note>
          <note>
            På arbetsmiljöområdet är det viktigt att regeringen i medlemskapsförhandlingarna
            verkar för att säkra det som har uppnåtts i EES-avtalet när det
            gäller särlösningar för att bibehålla väsentliga skyddsnormer
            för hälsa, miljö och säkerhet.
          </note>
          <note>
            Regeringen bör också redovisa en lista -- liksom på miljöområdena
            i övrigt -- över de ämnen eller områden för vilka Sverige tills
            vidare måste begära undantag från EG:s regler.
          </note>
          <note>
            Dessa krav och andra är konkreta och gäller arbetslivets villkor,
            och jag yrkar bifall till den socialdemokratiska reservationen.
          </note>
          <note>
            Herr talman! Nu när man i Maastricht har tagit de första stegen
            mot ett tätare politiskt samarbete i den europeiska unionen är
            det viktigt att ställa frågan: Vilka är i dag de väsentliga drivkrafterna
            bakom denna process? Här tror jag att någonting intressant har
            skett i den politiska debatten i
          </note>
          <note>
            Europa.
          </note>
          <note>
            Högern har inte längre en vision om en europeisk union. Högerns
            politiska Europavision försvann med Berlinmurens fall -- det skulle
            jag våga påstå.
          </note>
          <note>
            Jag är beredd att lyssna till motargument, om någon här menar
            att det fortfarande finns en sådan högerns politiska Europavision.
            Men det kitt som höll samman högerkrafternas strävan till politiskt
          </note>
          <note>
            Europasamarbete var järnridån och allt som har att göra med det
            begreppet.
          </note>
          <note>
            I dagens nya Europa har högern svårt att orientera sig. Många
            är naturligtvis nöjda med den inre marknaden, men det är ju någonting
            helt annat än att gå till ett tätare politiskt samarbete i en
            politisk union.
          </note>
          <note>
            Visst finns det på många håll en allmän önskan att
          </note>
          <note>
            Europa skall kunna uppträda som en stormakt vid sidan av Japan
            och USA. Det är säkert en önskan som delas av många i högerdelen
            av det politiska spektrumet. Men det är allmänna motiv som ingalunda
            är preciserade så att de har kraften att åstadkomma en politisk
            union mellan Europas länder.
          </note>
          <note>
            Jag menar naturligtvis inte med detta att vi socialdemokrater
            skulle ha monopol på 1990-talets
          </note>
          <note>
            Europavision. Men jag menar att de starka drivkrafterna bakom
            det tätare politiska samarbete som Maastricht manifesterar kommer
            från ett center-vänster-engagemang i Europas politiska spektrum.
            Det handlar framför allt om det politiska samarbete som är viktigt
            för att se till att den inre marknadens frukter verkligen skall
            komma folkflertalet till del. Det tar vi också upp i den socialdemokratiska
            reservationen.
          </note>
          <note>
            Den ekonomiska strukturomvandling som kommer att följa i den
            inre marknadens spår måste få till följd att många av de frågor
            som rör arbetslivets villkor -- social trygghet för alla, jämställdighet
            mellan könen, lika möjligheter att förena föräldraskap och förvärvsarbete,
            utjämning mellan regioner, förnyelse av industrin osv. -- kommer
            att sättas högt upp på den europeiska dagordningen.
          </note>
          <note>
            Det gäller att med politiska medel verka för att den ekonomiska
            marknadsharmoniseringen kan genomföras i former som medger sociala
            förbättringar, en god miljö, trygghet och ökad sysselsättning
            för medborgarna i den europeiska unionen.
          </note>
          <note>
            Det sociala protokollet från Maastricht måste aktivt användas
            för att stärka löntagarnas ställning i arbetslivet. En framtidsinriktad
            forsknings- och industripolitik för Europa förutsätter vidgade
            samhällsinsatser i de olika medlemsstaterna, t.ex.
          </note>
          <note>
            samordning av strategiska funktioner inom spjutspetsforskning
            och annat. Inte minst viktigt blir detta i ljuset av den ökade
            import vi alla måste acceptera från Östeuropas länder, om det
            alls skall vara möjligt för Östeuropas länder att kunna gå in
            i en modern ekonomi. Då måste vi också försöka se till att arbetstillfällen
            ökar på nya områden inom den europeiska unionen i stället för
            dem som kommer att förloras när vi ökar importen från
          </note>
          <note>
            Östeuropa.
          </note>
          <note>
            Då krävs naturligtvis forsknings- och utvecklingspolitik och
            modern industripolitik -- inte den gamla typen av subventioner.
          </note>
          <note>
            En intensifierad regionalpolitik är viktig för att motverka att
            de fria kapitalrörelser som finns i dag leder till en ensidig
            centralisering av arbetstillfällen till olika tillväxtcentra i
            Europa.
          </note>
          <note>
            Målet bör i stället vara att med utnyttjande av modern informationsteknologi
            -- bl.a. de nätverk som finns upplagda i t.ex. Transeuropean
          </note>
          <note>
            Networks -- och modern transportteknologi möjliggöra en spridd
            sysselsättning, också i
          </note>
          <note>
            Europas glesbygder.
          </note>
          <note>
            Detta är viktiga uppgifter för Sverige att arbeta för vid ett
            EG-medlemskap. Det bör understrykas att den svenska regeringen
            kan förväntas ha möjlighet till påverkan i en del av dessa frågor
            redan före ett medlemskap genom de olika konsultationsprocesser
            som man kommer att ta del i under och efter förhandlingsfasen.
          </note>
          <note>
            I många avseenden gäller de krav jag har räknat upp i den här
            framställningen naturligtvis också frågor som regeringen enligt
            vår mening skall ta upp med EG under medlemskapsförhandlingarna.
          </note>
          <note>
            Med detta, herr talman, vill jag yrka bifall till den socialdemokratiska
            reservationenm.
          </note>
          <note type="speaker">
            Anf. 92 GUDRUN SCHYMAN (v):
          </note>
          <note>
            Herr talman! Jag kommer här att yrka bifall till den meningsyttring
            som finns i detta betänkande från utrikesutskottet. Där klargör
            vi att Vänsterpartiet inte vill ha något svenskt medlemskap.
          </note>
          <note>
            Vi säger också i meningsyttrandet att vi tycker att förutsättningarna
            för den ansökan som en majoritet här i kammaren valde att ställa
            sig bakom har ändrats drastiskt i och med besluten i Maastricht.
          </note>
          <note>
            Majoriteten sade ju ja till ett svenskt medlemskap under förutsättning
            av bibehållen neutralitet.
          </note>
          <note>
            Nu har vi redan haft den debatten i dag, så vi behöver kanske
            inte ta den en gång till. Men enligt vår uppfattning kommer ett
            medlemskap inte att vara förenligt med en klart uttalad neutralitetspolitik.
            Detta bekräftas också av många av EG:s egna förespråkare och representanter.
          </note>
          <note>
            Det är ett av skälen till att Vänsterpartiet inte vill ha ett
            svenskt medlemskap. Vi vill inte ha en svensk medverkan i en militär
            allians som kommer att ha operativ förmåga globalt för att försvara
            ''sina''
          </note>
          <note>
            västeuropeiska intressen.
          </note>
          <note>
            Det andra skälet till att vi säger nej till ett svenskt medlemskap
            i den europeiska unionen är synen på demokratin och vad som händer
            med demokratin i
          </note>
          <note>
            Sverige om Sverige skulle välja att bli medlem. Vi har i vår
            motion påtalat att vi anser att det kommer att innebära en urholkning
            av den svenska demokratin, vilket utskottsmajoriteten inte instämmer
            i. Jag menar att det kommer att få stora följder för den svenska
            demokratiska processen om vi hela tiden kommer att mötas av besked
            att våra beslut strider mot de beslut som har fattats av ministerrådet
            i Bryssel.
          </note>
          <note>
            På punkt efter punkt kommer vi, när vi ställer politiska krav
            och vill ha förändringar, att mötas av just det beskedet: Det
            strider emot de regler och lagar som finns inom EG och de beslut
            en majoritet i ministerrådet har fattat. Vid allt fler tillfällen
            kommer vi att få höra det.
          </note>
          <note>
            Det innebär att den demokratiska processen i
          </note>
          <note>
            Sverige kommer att urholkas. En lång rad av de politiska beslut
            vi i dag fattar här i kammaren kommer i stället att fattas av
            ett ministerråd i
          </note>
          <note>
            Bryssel. Detta råd sammanträder, det vet vi, under sådana former
            som vi inte skulle acceptera ur demokratisk synpunkt, nämligen
            utan insyn och kontroll. Vi vet att rådet kommer att avgöra allt
            fler politiska beslut med majoritet. Där har de befolkningstäta
            ländernas ministrar betydligt fler röster än andra länders. Det
            sista behöver man inte bli upprörd över, men problemet blir att
            när majoriteten bestämmer kommer de besluten också att få giltighet
            i samtliga medlemsländer, oavsett vad ministern för dessa länder
            yttrat. Och vad den ministern eventuellt har yttrat är det heller
            inte säkert att vi får reda på, eftersom mötena är lagda under
            sekretess.
          </note>
          <note>
            Detta kommer naturligtvis att få en hel del konsekvenser för
            hur den demokratiska processen kommer att verka i Sverige. Jag
            är övertygad om att vi gång på gång kommer att ställas inför fullbordat
            faktum -- det vi vill göra här och har politisk majoritet för
            här i kammaren, kommer vi inte att kunna göra med hänvisning till
            de lagar och regler som gäller i EG, och som man redan i dag har
            fattat beslut om.
          </note>
          <note>
            Jag tycker att den redogörelse som Mats Hellström just gav är
            ett väldigt önsketänkande. I er motion och i er reservation har
            ni på alla politikens sakområden talat om hur ni tycker att det
            borde vara och vad ni kommer att arbeta för när Sverige blir medlem
            i den europeiska unionen. Det är naturligtvis bra att ni kommer
            att göra det. Det är mycket viktiga frågor som ni reser, om miljön,
            om arbetsmiljön, de sociala frågorna, regionalpolitiken osv. Men
            sanningen är att om de politiska krav som ni framför skulle strida
            mot de fyra friheterna i EG
          </note>
          <note>
            eller strida mot några av de lagar och beslut som är fattade
            i EG, så blir det inte möjligt att genomföra dem.
          </note>
          <note>
            Det låter sig sägas från talarstolen här att vi skall verka för,
            och Sverige bör i förhandlingarna säga att osv. Det handlar om
            Stt socialdemokraterna vill försöka ge illusionen av att det finns
            ett särskilt
          </note>
          <note>
            Europa, som skulle vara på ett annat sätt om man sade ja till
            den socialdemokratiska ansökan, till skillnad från det höger-Europa
            som förespråkas från den borgerliga regeringen. Men jag tror inte
            det är vi i Sveriges riksdag som bestämmer om det blir ett höger-
            eller vänster-Europa. Vi kommer naturligtvis att delta och förstärka
            den ena eller andra sidan med det mycket begränsade inflytande
          </note>
          <note>
            Sverige eventuellt skulle få. Vi vet redan i dag att detta inflytande
            förmodligen blir än mer begränsat.
          </note>
          <note>
            Det verkar bli en stor utökning av medlemsantalet som man i dag
            kan se, och därför kommer de små ländernas inflytande, roll och
            makt att begränsas ytterligare, enligt ganska enstämmiga rapporter
            ifrån kommissionen.
          </note>
          <note>
            Jag tror därför att det är litet naivt att förespegla att socialdemokratin
            genom ett medlemskap i den europeiska unionen kommer att kunna
            socialdemokratisera åtminstone halva Europa och där bygga upp
            det folkhem som man inte har klarat att bygga upp här i Sverige.
          </note>
          <note>
            Jag tror det är bättre att man håller sig till realiteterna när
            man tittar på EG-frågan. Titta på vilka beslut som är fattade,
            vilka strukturer som faktiskt föreligger. Det är faktiskt lag
            på att t.ex.
          </note>
          <note>
            kapitalets rörlighet måste få företräde.
          </note>
          <note>
            Det går att säga som Mats Hellström att vi måste begränsa kapitalets
            rörlighet. Men en av grundpelarna i den här organisationen är
            ju kapitalets rörlighet. Inga beslut som begränsar kapitalets
            rörlighet kommer att tillåtas eftersom det strider emot grundförordningarna
            inom EG.
          </note>
          <note>
            Detta är ju själva problemet. Det är också ett uttryck för just
            vilka drivkrafter som har legat bakom EG:s utveckling och som
            ligger bakom
          </note>
          <note>
            EG:s utveckling också i dag.
          </note>
          <note>
            Mats Hellström ställde frågan: Vilka drivkrafter är det? Jag
            menar att det är helt klart det västeuropeiska industrikapitalets
            drivkraft, för att kunna hävda sig i den allt mer internationaliserade
            ekonomin och i förhållande till de andra ekonomiska stormakterna
            i världen, USA och
          </note>
          <note>
            Japan. Det kan man tycka bra eller dåligt om. Man kan tycka att
            det är en ingrediens i samhällsutvecklingen att industrikapitalet
            måste kunna hävda sin konkurrenskraft och att vi skall ha en ekonomisk
            tillväxt. Men man kan också ha uppfattningen att det är nödvändigt
            att begränsa och reglera den ekonomiska tillväxten för att man
            annars får en alltför hänsynslös och brutal kapitalistisk utveckling,
            som med nödvändighet leder till en kapitalistisk planhushållning,
            där konkurrensen på sikt faktiskt sätts ur spel.
          </note>
          <note>
            För att kunna utverka dessa regleringar och politiska motmakter
            krävs ett forum som är demokratiskt uppbyggt och som tillåter
            att politiska majoriteter får fatta sådana beslut som begränsar
            dessa fyra friheter.
          </note>
          <note>
            Detta är alltså inte tillåtet i EG. Det är problemet och kärnpunkten.
            Detta är det demokratiska dilemmat. Socialdemokraterna glider
            undan genom att säga att det skall vi ordna när vi väl kommer
            dit. Vi skall verka för, vi skall gå in i EG
          </note>
          <note>
            med en hög svansföring eller med flaggan i topp, eller hur man
            vill uttrycka det. Men verkligheten ser inte ut så.
          </note>
          <note>
            Jag måste säga att jag har mer respekt för för de borgerliga
            partier som rent ut säger: Vi tycker det här är värt priset, vi
            tycker det är okej. Men om man har värderingar om att det är nödvändigt
            att bygga politiska motmakter för att begränsa kapitalets härjningar,
            då måste man också tillåta en sådan demokratisk utveckling och
            ge sig in i sådana demokratiska samarbetsformer där detta är möjligt.
          </note>
          <note>
            Det är vad jag tycker att vi absolut skall göra. Vi skall naturligtvis
            ha ett samarbete, både i Norden och i Västeuropa och i hela Europa
            och i hela världen. Det är Vänsterpartiets uppfattning att vi
            skall möta internationaliseringen av ekonomin med ett internationellt
            samarbete, politiskt och fackligt, med arbetarrörelsens organisationer.
            På alla sätt måste vi ju samarbeta över gränserna. Men denna ambition
            går inte att förverkliga inom EG:s strukturer och med den mycket
            odemokratiska struktur som EG i sig självt har -- med ministerrådets
            slutna möten, med parlamentets politiska tandlöshet, där de folkvalda
            just inte har någonting att säga till om.
          </note>
          <note>
            Så ser det faktiskt ut, även om man skulle önska sig någonting
            annat. Man kanske hade hoppats att besluten i Maastricht skulle
            peka åt ett annat håll, åt någon form av större inflytande för
            parlamentet, t.ex., eller någon annan form av demokratisering.
          </note>
          <note>
            Men så blev inte fallet. Detta är också inte minst
          </note>
          <note>
            EG-parlamentarikerna mycket frustrerade över.
          </note>
          <note>
            Detta vet Mats Hellström och alla andra i denna kammare som deltar
            i debatten. Det demokratiska underskottet är ett faktum, och Sveriges
            möjlighet att vrida hela utvecklingsprocessen i EG i en helt annan
            riktning än den har gått hittills och att upphäva de grundlagar
            som gäller i EG och som förespråkar kapitalets fria rörlighet,
            det är en chimär, menar jag.
          </note>
          <note>
            Det är ohederligt att debattera som om det vore en möjlighet
            utifrån att man väljer den ena eller den andra Ja till EG-sedeln.
            Det är en och samma europeiska union som Sverige eventuellt skall
            bli medlem i; det finns inte två olika. Jag tycker att det vore
            bra om man i debatten gjorde klart att så är fallet.
          </note>
          <note>
            Det finns i den europeiska unionen en politisk process som Sverige
            vid ett medlemskap kommer att delta i men som vi kommer att ha
            ett mycket mycket begränsat inflytande över, och om medlemsskaran
            utökas blir förmodligen inflytandet mindre än vad vi kan utläsa
            i dag. Detta är fakta som man inte kan komma ifrån. Jag tror att
            kärnfrågan i synen på ett eventuellt svenskt medlemskap är synen
            på demokrati och vad en reell demokrati är. Vad innebär det för
            människor när besluten flyttas långt bort, inte bara över deras
            huvuden utan också till andra delar av den kontinent vi bor på?
          </note>
          <note>
            Detta är den fråga som upprör människor väldigt mycket när jag
            är ute på möten och talar. Jag är övertygad om att ni allihop
            i debatter och på möten har stött på den här frågan om synen på
            demokratin.
          </note>
          <note>
            Den här frågan har varit omgärdad av en hel del lustiga demokratiprocesser
            också i den svenska riksdagen. Ytterligare en sådan process är
            det faktum att Vänsterpartiet inte har fått representation i EES-utskottet.
            Några kanske tror att vi är sura över detta för partiets räkning,
            men så är inte fallet. Att ett parti i riksdagen, det enda partiet
            som har en kritisk inställning till den här processen, på det
            här sättet förvägras att arbeta på samma villkor som de andra
            partierna med en sådan stor och viktig fråga, är ett problem inte
            för oss som parti utan snarare för er som partier, eftersom ni
            i era led har stora opinioner som är mycket kritiska och som jag
            tror skulle vara mycket betjänta av att få en allsidig belysning
            av den här frågan. Just nu är Vänsterpartiet det parti som kan
            bidra med en allsidig belysning, eftersom vi ser saken ur ett
            annat perspektiv och i och med det också efterfrågar andra uppgifter.
            Det är ett nederlag för demokratin, och det är ett nederlag för
            den opinion i frågan som finns utanför det här huset. Jag tycker
            att ni skulle ha funderat över detta, när ni nu i politisk samstämmighet
            har beslutat att ställa Vänsterpartiet utanför den här processen
            genom att se till att vi inte får delta på lika villkor.
          </note>
          <note type="speaker">
            Anf. 93 MATS HELLSTRÖM (s) replik:
          </note>
          <note>
            Herr talman! Även om jag inte har deltagit i diskussionerna kring
            EES-utskottets tillkomst måste jag säga att det är ren dumhet
            att påstå att
          </note>
          <note>
            Vänsterpartiet inte i utskottet skulle få samma inflytande och
            samma möjligheter till insyn som alla andra. Så är ju fallet.
            Det måste vara andra skäl som gör att ni inte vill delta.
          </note>
          <note>
            Den frågekrets som jag tycker är viktig i det som
          </note>
          <note>
            Gudrun Schyman har tagit upp är demokratiseringen inom EG. Genom
          </note>
          <note>
            Maastrichtöverenskommelsen fick
          </note>
          <note>
            Europaparlamentet ökade befogenheter, men man är trots detta
            inte alls nöjd, utan det pågår redan nu ett arbete med att ytterligare
            öka demokratin inom
          </note>
          <note>
            EG:s olika institutioner. Det är en viktig fråga, som även vi
            har tagit upp i vår motion. Inte minst är det en fråga som de
            socialdemokratiska partierna runt om i EG-länderna engagerar sig
            kraftigt för. Det är alldeles givet att detta är en väsentlig
            fråga, och det är också något som vi i högsta grad tar upp i vår
            motion.
          </note>
          <note>
            Gudrun Schyman säger då att vi inte kan göra detta, eftersom
            det inte finns ett särskilt socialdemokratiskt Europa. Det är
            ju också en ren dumhet. Gudrun Schymans argumentering på den punkten
            är lika begåvad som påståendet att det inte är någon skillnad
            mellan Gudrun Schymans Sverige och Carl Bildts Sverige. Har vi
            politiska partier som arbetar för olika mål på de plattformar
            och i de sammanhang där beslut fattas, är det sannerligen de politiska
            partiernas skyldighet att ta fram sina alternativ och visa på
            dem. Det är inte ohederligt.
          </note>
          <note>
            Det är tvärtom exakt vad ett politiskt parti skall göra.
          </note>
          <note>
            Vi som önskar att Sverige skall bli medlem i EG
          </note>
          <note>
            skall redovisa vad vi önskar göra inom EG. Ni som inte önskar
            att Sverige skall bli medlem i EG skulle kanske redovisa vad ni
            i stället vill göra. Om det sade Gudrun Schyman absolut ingenting
            förutom att hon skulle samarbeta med ''alla krafter''. Har ni
            ingenting mer konkret att säga till riksdagen eller till väljarna?
            Jag har efterlyst alternativ från dem som inte vill att Sverige
            skall bli medlem i EG. Vad har ni själva att komma med? Hur vill
            ni se ett framtida Europa? Denna fråga är särskilt relevant att
            ställa till dem som inte ens accepterar EES-
          </note>
          <note>
            avtalet. På vilket sätt menar ni att Sveriges ekonomi skall kunna
            utveckas så att våra sociala mål skall kunna nås och den sociala
            välfärd vi har uppnått alls skall kunna finnas kvar? Ingenting
            har vi fått höra om detta.
          </note>
          <note>
            Det är ingalunda så, Gudrun Schyman, att det är
          </note>
          <note>
            EG specifikt som har fria kapitalrörelser. Det som har inträffat
            under 80-talet är att det har skett en globalisering av världsekonomin.
            Fria kapitalrörelser råder nu i så gott som hela världen, förutom
            i de länder som försöker att komma bort från ett kommunistiskt,
            gammalt system till någonting annat. Globaliseringen av ekonomin,
            de fria kapitalrörelser som existerar i dag, är en av de största
            svårigheterna för nationell politik i alla länder. Har inte Vänsterpartiet
            uppfattat detta?
          </note>
          <note>
            Delar av Vänsterpartiet har uppenbarligen gjort det, som Annika
            Åhnberg, som ju har gått in i den debatten.
          </note>
          <note>
            Jag vill verkligen efterlysa, herr talman, Gudrun
          </note>
          <note>
            Schymans alternativ. På vilket sätt vill ni utveckla svensk ekonomi
            utanför EG och utanför EES?
          </note>
          <note type="speaker">
            Anf. 94 GUDRUN SCHYMAN (v) replik:
          </note>
          <note>
            Herr talman! Jag skall försöka svara på så många frågor som möjligt.
          </note>
          <note>
            Först till frågan om vårt eventuella deltagande i
          </note>
          <note>
            EES-utskottet. Den extra suppleantplats som vi har blivit tilldelad
            i de andra utskotten ger oss inte möjlighet att delta på samma
            sätt som ordinarie ledamöter i utskotten. Vi har inte möjlighet
            att påverka skrivningen av ett betänkande på samma sätt som andra
            partier, utan vi har i stället möjlighet att efteråt foga vårt
            yttrande till betänkandet. Vi har inte möjlighet att ta initiativ
            till remisser på samma sätt som ordinarie utskottsledamöter, och
            vi har framför allt ingen som helst möjlighet att ha en suppleant,
            vilket man har som ordinarie.
          </note>
          <note>
            EES-utskottet är ett extraordinärt utskott, som skall arbeta
            med en extraordinär fråga under en extraordinär tid, nämligen
            i sex månader framåt.
          </note>
          <note>
            Det arbetet skall utföras parallellt med allt annat arbete. Det
            innebär att vi inte har några lediga ledamöter. Om det är så att
            det finns en rädsla för att proportionaliteten i utskottet skulle
            gå förlorad -- vilket är ganska befängt, med tanke på att alla
            tycker likadant förutom Vänsterpartiet --
          </note>
          <note>
            kunde man mycket väl tänka sig att man i det här extraordinära
            fallet faktiskt hade sagt: Okej, då utökar vi antalet ledamöter.
          </note>
          <note>
            Det här problemet går alltså att lösa om det finns en politisk
            vilja. Med tanke på att det här är en så viktig fråga och vi redan
            i dag lever med ett sådant stort informationsproblem, vilket också
            visar sig bland människor utanför riksdagen, som är arga, som
            söker uppgifter och vill ha information, är det mycket anmärkningsvärt
            att man väljer att behandla Vänsterpartiet på det här sättet.
            Jag förstår inte hur ni kan ta politiskt ansvar för detta.
          </note>
          <note>
            Jag är övertygad om att ni kommer att få mycket mycket stark
            kritik utanför det här huset, både av era egna medlemmar och av
            andra i den nu starkt växande opinionen emot ett medlemskap i
          </note>
          <note>
            Unionen.
          </note>
          <note>
            Mats Hellström säger också att Gudrun Schymans
          </note>
          <note>
            Sverige inte ser likadant ut som Carl Bildts Sverige.
          </note>
          <note>
            Nej, det ser inte likadant ut om det vi talar om är hur vi skulle
            vilja att det såg ut, men såsom det är, är det lika för både Carl
            Bildt och mig. Det reellt existerande Sverige ser likadant ut
            för Gudrun
          </note>
          <note>
            Schyman som för Carl Bildt. Sedan har vi helt olika uppfattningar
            om hur vi tycker att det borde se ut, men det är faktiskt en annan
            fråga.
          </note>
          <note>
            Jag menar att Socialdemokraterna nu försöker visa upp ett Europa
            som är någonting annat än vad det egentligen är. Det är jättebra
            att ni har ambitioner och visioner, men var då tillräckligt ärliga
            att problematisera bilden och tala om att ni kanske inte kan genomföra
            dessa ambitioner och visioner, och att vi om ni inte kan genomföra
            det ni vill, i stället får lov att leva med det Europa som redan
            existerar.
          </note>
          <note>
            Tala om att ni har oerhörda svårigheter att genomföra era visioner
            framför allt på grund av att
          </note>
          <note>
            EG:s lagar och regler kommer att förbjuda er att fatta beslut
            i den riktning ni önskar. Det är ju detta som är reella fakta.
          </note>
          <note>
            Alternativ har visst presenterats. Det vet jag, och jag vet också
            att Mats Hellström följer den debatt som pågår. Det är ett alternativ
            att fortsätta med den frihandel vi har, att utöka den, osv. Jag
            får återkomma till den frågan i mitt nästa inlägg.
          </note>
          <note type="speaker">
            Anf. 95 MATS HELLSTRÖM (s) replik:
          </note>
          <note>
            Herr talman! Gudrun Schyman säger att vi skall tala om det Europa
            som finns, om det som verkligen existerar i dag. Låt oss gärna
            göra det!
          </note>
          <note>
            Västeuropa består av demokratier, där jag föreställer mig att
            människorna har ett moget omdöme. Jag tycker att det är något
            märkligt att utmåla de många miljoner väljare i dessa länder som
            på något sätt mindre vetande. Det är inte så att vi här i Sverige
            har en så oerhört högtstående form av samhällsmodell och att människorna
            i EG-
          </note>
          <note>
            länderna är oss på något sätt underlägsna när det gäller att
            ställa krav.
          </note>
          <note>
            Gudrun Schyman säger vidare att vi socialdemokrater och andra
            får leva med det EG
          </note>
          <note>
            som existerar, om vi inte får igenom vår vilja.
          </note>
          <note>
            Naturligtvis! Det gäller i lika hög grad Gudrun
          </note>
          <note>
            Schyman och de andra som inte vill att Sverige skall bli medlem
            i EG. Ni skall ju också leva med det EG
          </note>
          <note>
            som existerar!
          </note>
          <note>
            Jag upprepar frågan: På vilket sätt skall det vara möjligt för
            Sverige att bibehålla social välfärd och en rimlig sysselsättning
            om vi står utanför såväl
          </note>
          <note>
            EES som EG? Vad är det för företag som Gudrun
          </note>
          <note>
            Schyman tänker sig skall utveckla produktionen i
          </note>
          <note>
            Sverige med den starka kraft som EG redan har?
          </note>
          <note>
            Vad är det för skäl som gör att andra neutrala länder -- exempelvis
            Schweiz och Finland -- söker medlemskap i EG? Det måste finnas
            någon tanke bakom de ländernas bedömningar. Vad är det som
          </note>
          <note>
            Gudrun Schyman i sin isolering skall uträtta i
          </note>
          <note>
            Sverige för att åstadkomma en ekonomisk utveckling mitt i det
            Europa som existerar runt omkring oss, när hon inte vill delta
            i beslutsprocessen men när såväl Finland och
          </note>
          <note>
            Schweiz som de östeuropeiska länder som nu söker sig till demokratin
            önskar ta del i beslutsprocessen?
          </note>
          <note>
            Jag och min riksdagsgrupp vill gärna i enlighet med vår partimotion
            delta i utvecklingen och aktivt påverka den. Vi vill inte ställa
            oss vid sidan om och vara isolerade på det sätt som man i Vänsterpartiet
            uppenbarligen önskar vara.
          </note>
          <note type="speaker">
            Anf. 96 GUDRUN SCHYMAN (v) replik:
          </note>
          <note>
            Herr talman! Jag vet att Mats Hellström och den socialdemokratiska
            riksdagsgruppen vill delta.
          </note>
          <note>
            Men därutöver finns det en stor opinion inom partiet utanför
            det här huset som inte alls vill delta.
          </note>
          <note>
            Det är Mats Hellström mycket medveten om. Jag är alltså långt
            ifrån ensam och långt ifrån
          </note>
          <note>
            ''isolationistisk''.
          </note>
          <note>
            Jag har, Mats Hellström, inte sagt att medborgarna i de länder
            som i dag är medlemmar i EG är mindre vetande. Men faktum är att
            det inte förekommit någon särskilt aktiv EG-debatt i de länderna
            förrän nu då de olika ländernas nationella parlament skall godkänna
            besluten i Maastricht. I och med detta har det plötsligt startats
            en EG-debatt i många av dessa länder. I Tyskland t.ex. är Mats
            Hellströms partivänner mycket kritiska till exempelvis den ekonomiska
            och monetära unionen. Det har också startats en mycket omfattande
            debatt i Danmark, som ju är ett oss närstående land. Det förekommer
            en växande opinion just mot unionstanken. Man säger: Hit men inte
            längre! Det är många av Mats
          </note>
          <note>
            Hellströms partikolleger som deltar i det arbetet.
          </note>
          <note>
            Detta är över huvud taget inte någon isolationistisk tanke. Alternativet
            är naturligtvis, Mats Hellström, att fortsätta och handla med
            EG, att fortsätta att vara associerad till EG genom en utveckling
            av det frihandelsavtal som vi har och genom olika samarbetsavtal,
            att fortsätta att stärka det nordiska samarbetet och fortsätta
            att verka som ett land med självbestämmanderätt, ett land som
            dessutom kan träffa egna avtal med andra länder och marknader
            världen över. Det innebär de facto också att vi kan föra en internationell
            handelspolitik på ett självständigt sätt, vilket vi inte skulle
            kunna som medlemmar i den europeiska unionen. Det innebär att
            Sverige som det relativt lilla land det är skulle kunna förhålla
            sig mycket mer flexibelt i den snabba utveckling som sker internationellt
            och i det internationella beroende, som vi naturligtvis är en
            del av, Mats Hellström.
          </note>
          <note>
            Det kan vara en fördel för ett litet land med en relativt liten
            ekonomi att kunna vara flexibel i den mycket snabba utveckling
            som vi nu lever i.
          </note>
          <note>
            Det ligger en mycket stor poäng i att inte gå in och bli en minoritet
            i en västeuropeisk union utan att kunna förhålla sig fri till
            olika länder och marknader -- till USA, till Japan, till Östeuropa,
            till tredje världens länder osv. Vi kan utveckla ett mer mångfasetterat
            förhållningssätt också vad det gäller den ekonomiska politiken,
            och det tror jag skulle gagna Sverige.
          </note>
          <note>
            Dessutom behåller vi möjligheten att föra en självständig ekonomisk
            politik i Sverige. Vi kan då t.ex. tillåta oss att under en lågkonjunktur
            ha ett högt budgetunderskott med motivet att vi sätter arbete
            åt alla som det främsta målet för den ekonomiska politiken.
          </note>
          <note type="speaker">
            Anf. 97 DANIEL TARSCHYS (fp):
          </note>
          <note>
            Herr talman! Det väsentliga budskapet i det här betänkandet är
            att det i Sveriges riksdag råder en stor enighet bakom vår ansökan
            om medlemskap i den Europeiska gemenskapen. Vi önskar förhandla
            om ett sådant medlemskap. Denna önskan kvarstår även efter det
            att Gemenskapen vid sitt toppmöte i
          </note>
          <note>
            Maastricht har utvecklat samarbetet i ett antal mycket viktiga
            avseenden.
          </note>
          <note>
            Utskottet konstaterar att resultatet från
          </note>
          <note>
            Europeiska rådets möte och unionsfördraget är förenligt med Sveriges
            strävanden att bli medlem i
          </note>
          <note>
            EG. Utskottet skriver vidare att vår uppfattning
          </note>
          <note>
            ''grundas på insikten att Sverige måste ansluta sig till alla
            delar av samarbetet i EG.''
          </note>
          <note>
            Detta är ett viktigt budskap -- ett viktigt budskap till dem
            som vi förhandlar med och ett viktigt budskap till det svenska
            samhället. Det finns några punkter i betänkandet där det råder
            oenighet. Det gäller framför allt den sociala dimensionen. Mats
          </note>
          <note>
            Hellström påpekade helt korrekt att de socialdemokratiska förslagen
            i allmänhet behandlats positivt av utskottet. Det kan möjligen
            bero på att socialdemokraterna slår in öppna dörrar, för att uttrycka
            det något mindre vördnadsfullt. Låt oss enas om att det beror
            på att vi i stora drag är överens.
          </note>
          <note>
            Jag skulle vilja påstå att den enigheten gäller även den sociala
            dimensionen. Här har
          </note>
          <note>
            Socialdemokraterna velat ta en speciell poäng genom att markera
            sina ståndpunkter i en del avseenden. Men om man noga läser vad
            utskottet skriver och vad reservanterna skriver skall man finna
            att det i stora drag råder enighet även på denna punkt.
          </note>
          <note>
            Jag anser emellertid att reservanterna gör sig skyldiga till
            en del förenklingar i sin analys. De antyder att om man är intresserad
            av sociala frågor, vilket på Europaspråk i stor utsträckning avser
            arbetslivet, skall man sträva efter största möjliga federalism,
            med andra ord efter att ha en så gemensam politik som möjligt.
            Jag tror personligen att det är riktigt i en hel del avseenden.
            Det finns en rad skäl att utveckla den sociala dimensionen i
          </note>
          <note>
            Europasamarbetet. Men det kan finnas ganska många andra områden
            där vi just på grund av omsorgen om villkoren i vårt arbetsliv
            och i vår socialpolitik tvärtom bör slå vakt om närhetsprincipen
            och se till att vi har möjlighet att driva en politik som skiljer
            sig från den i andra länder. Det är med andra ord inte så att
            bara därför att man är eldad av ett socialt engagemang, vilket
            vi är många i den här kammaren som är, bör sträva efter största
            möjliga federalism just på detta politikområde. Här krävs i stället
            en avvägning av kompetensfördelningen mellan nationalstaten och
            den Europeiska gemenskapen.
          </note>
          <note>
            Gudrun Schyman utvecklade hur odemokratiskt
          </note>
          <note>
            EG är. Hon sade att företrädarna för befolkningstäta områden
            har det största inflytandet i ministerrådet, där man fattar beslut
            i slutna rum.
          </note>
          <note>
            Det förhåller sig, som alla vet, precis tvärtom.
          </note>
          <note>
            Företrädarna för de små länderna har ett relativt sett större
            inflytande i ministerrådet än företrädarna för de stora nationerna,
            eftersom varje dansk företräds av en större bråkdel ministrar
            än varje tysk eller varje italienare. Sverige skulle få ett gynnat
            läge i ministerrådet i den meningen att vi skulle ha mer än ett
            proportionellt inflytande i förhållande till vår storlek.
          </note>
          <note>
            Det förekommer inom EG en betydande utveckling i riktning mot
            en transparent öppenhet och en tendens att stärka det demokratiska
            inflytande som utövas via Europaparlamentet. Som
          </note>
          <note>
            Gudrun Schyman säkerligen vet var ett av de viktiga inslagen
            i Maastrichtbesluten just att utveckla den demokratiska dimensionen
            när det gäller Europaparlamentets inflytande över
          </note>
          <note>
            Gemenskapen. Det förekommer betydande strävanden inom EG att
            gå vidare i denna riktning.
          </note>
          <note>
            Det var mycket intressant att höra Gudrun
          </note>
          <note>
            Schyman utveckla värdet av att vara ''inuti'' en enhet. Hon förklarade
            att det var viktigt att vara
          </note>
          <note>
            ''inuti'' EES-utskottet, eftersom man då har insyn, kan få material
            och därmed utöva en mycket större påverkan på det som händer och
            sker. Detta resonemang gäller tydligen bara EES-utskottet, däremot
            inte den Europeiska gemenskapen. Jag vill med samma resonemang
            påstå att om man är
          </note>
          <note>
            ''inuti'' den Europeiska gemenskapen, så har man betydligt större
            möjligheter till inflytande än om man står utanför den Europeiska
            gemenskapen.
          </note>
          <note>
            Tanken att Sverige isolerat skall kunna driva förhandlingar,
            sluta avtal och vara en stark utifrån påtryckande kraft i förhållande
            till det Europa som är mycket större är inte så litet romantisk.
          </note>
          <note>
            Vi ser i dag hur allt fler länder i Europa blir intresserade
            av att träda in i Gemenskapen. Det gäller inte bara de länder
            som har ansökt om medlemskap. Det finns ett betydande antal länder
            i Östeuropa som söker anknytning till
          </note>
          <note>
            Gemenskapen. Det finns i dag i själva verket ganska få länder
            i Europa som inte är intresserade av en sådan anknytning. Tjeckoslovakiens
            president Havel kommenterade nyligen den norska hållningen till
            EG genom att säga att han var oerhört förvånad över att ett land
            kunde men inte ville bli medlem av den Europeiska gemenskapen.
          </note>
          <note>
            För Tjeckoslovakien är läget det precis motsatta --
          </note>
          <note>
            man vill gärna bli medlem, men på grund av att marknadsekonomin
            inte är tillräckligt utvecklad tillhör man inte så att säga den
            första kretsen av stater som EG kommer att ta in som medlemmar.
          </note>
          <note>
            Det råder i dag just bland de stater som Gudrun
          </note>
          <note>
            Schyman vill utveckla samarbetet med en stark strävan efter att
            delta i det Europeiska samarbetet -- både det ekonomiska, det
            kulturella, det politiska och det säkerhetspolitiska. Det blir
            därför en alltmer isolationistisk hållning att säga att vi skall
            stå utanför och söka vår förankring i det förflutna, i en egen
            nationell självständighet.
          </note>
          <note>
            Den självständigheten har dessutom blivit alltmer urholkad i
            en värld där de politiska problemen internationaliseras. Det är
            inte bara ekonomin som internationaliseras. Det gäller också ekologin,
            miljöfrågorna och en mängd olika problem som vi gemensamt måste
            hantera. Att då sluta sig inne i nationalstaten och tro att man
            därifrån kan lösa alla frågor är en form av konservatism som Gudrun
          </note>
          <note>
            Schymans parti numera är den enda företrädaren för i riksdagen.
            En gång i tiden sökte Vänsterpartiet sin förankring i framtiden
            -- man hade en utopi belägen i framtiden. Nu förefaller det mig
            som om man har en utopi belägen i det passerade, i det förflutna.
            Man söker bevara ett samhälle som har funnits och som kanske i
            någon mån fortfarande finns men som vi andra ser håller på att
            försvinna.
          </note>
          <note>
            De här nostalgiska och tillbakablickande tendensen hos Vänsterpartiet
            förefaller mig vara något av partiets sista suck. De allra flesta
            i den svenska riksdagen är på det klara med att vår framtid måste
            finnas i ett vidgat internationellt politiskt, kulturellt och
            ekonomiskt samarbete med länderna omkring oss.
          </note>
          <note>
            Det är i den andan som utskottet står bakom
          </note>
          <note>
            Sveriges ansökan om medlemskap i den
          </note>
          <note>
            Europeiska gemenskapen, också efter det att gemenskapens syften
            och mål har utvecklats genom avtalen i Maastricht.
          </note>
          <note type="speaker">
            Anf. 98 MATS HELLSTRÖM (s) replik:
          </note>
          <note>
            Herr talman! Jag förstår inte riktigt vad Daniel
          </note>
          <note>
            Tarschys avsåg när han hävdade att vi skulle förespråka en federalism
            som innebär ett centraliserat beslutsfattande på arbetsmarknadsområdet
            och att det kanske inte var så klokt. Om man läser vår reservation
            skall man finna att det är tre olika element som här är viktiga.
          </note>
          <note>
            För det första handlar de nya reglerna i det sociala protokollet,
            liksom även i det gamla, om minivillkor, dvs. att man motsätter
            sig social dumpning. Det är alltså inte fråga om centralisering,
            utan det är minivillkor.
          </note>
          <note>
            För det andra handlar det om -- och det är viktigt för oss --
            att vi skall kunna gå vidare med vår rättstradition när det gäller
            kollektivavtalen. På den punkten var vi oroliga före Masstricht,
            men vi är betydligt mindre oroliga nu, när
          </note>
          <note>
            Masstrichtavtalen medger kollektivavtal som en väg.
          </note>
          <note>
            Men det är fortfarande mycket arbete som återstår för att kollektivavtalen
            skall kunna användas på ett bra sätt i Europasammanhang. Vi menar
            att det är väsentligt att den svenska regeringen är aktiv. Vi
            är oroliga, eftersom den svenska regeringen vill minska kollektivavtalens
            ställning i Sverige när man i EG-sammanhang vill stärka dem. Det
            kommer att krävas nordiska insatser för att få det här riktigt
            bra. Vi har goda skäl att vara oroade. Vi tar fram detta i vår
            reservation och hoppas att riksdagen skall ställa sig bakom den
            inställningen.
          </note>
          <note>
            För det tredje handlar det om en ny dimension på den europeiska
            arbetsmarknaden så till vida att man kan införa kollektivavtal
            på europeisk nivå mellan Europafack och Europabolag. Det är intressant
            och nytt, och det innebär en ny dimension i det europeiska arbetsmarknadsarbetet.
          </note>
          <note>
            Det handlar verkligen om olika vägar och inte om någon centralisering.
          </note>
          <note>
            I vår reservation påpekar vi också den möjlighet som Maastricht-överenskommelsen
            har givit att kollektivavtal skall kunna användas för att införa
          </note>
          <note>
            EG-direktiv i medlemsländerna. Det är motsatsen till centralisering.
            De sociala parterna ges möjlighet att spela en fortsatt viktig
            roll, som i EG är viktigare än tidigare. Vi önskar att man i Sverige
            skall behålla den viktiga kraft som kollektivavtalen utgör och
            att man skall driva de frågorna i förhandlingarna.
          </note>
          <note>
            Det är väsentligt att -- även om vi bara står i början och kommer
            att kunna påverka det senare -- det sociala protokollet ger möjligheter.
            Sedan är det en fråga om hur aktivt det används av olika regeringar
            och de sociala parterna. Jag tror förvisso att den svenska regeringen
            behöver en aktiv riksdag som driver på regeringen i de frågorna.
          </note>
          <note type="speaker">
            Anf. 99 DANIEL TARSCHYS (fp) replik:
          </note>
          <note>
            Herr talman! Det är naturligt att svenska folket inför förhandlingarna
            med EG frågar sig om vårt välfärdssamhälle kan bestå och stärkas.
            Det viktigaste svaret på den frågan gav faktiskt Mats
          </note>
          <note>
            Hellström i ett tidigare replikskifte med Gudrun
          </note>
          <note>
            Schyman. Han sade att den centrala frågan är vilken ekonomisk
            styrka det svenska samhället kommer att ha i framtiden. Om vi
            kan bevara en ekonomisk styrka kan vi också upprätthålla det välfärdssystem
            som vi själva önskar. Ett medlemskap i gemenskapen är så viktigt
            just för att bevara välfärdssamhället.
          </note>
          <note>
            Sedan uppstår frågan om hur stor del av reglerna kring välfärdsssamhället
            och arbetslivet som skall läggas på EG-nivå och hur mycket vi
            skall bevara själva i Sverige. Det är i denna fråga jag menar
            att man kan spåra en viss ensidighet i resonemangen i den socialdemokratiska
            reservationen. Man uppehåller sig där enbart vid behoven av att
            utveckla lagstiftningen på EG-nivå. Det finns förvisso ett sådant
            behov. Det finns en rad viktiga åtgärder som kan och bör införas
            på gemensamhetsnivå.
          </note>
          <note>
            Om man vill slå vakt om en hel del inslag i det svenska välfärdsssamhället
            som vi uppskattar är det också viktigt att se till att vi bevarar
            friheten att i
          </note>
          <note>
            Sverige ha vissa speciella regler, särbestämmelser och särskilda
            arrangemang som vi har funnit vara riktiga och viktiga. Därför
            kan man inte förenkla frågan om den sociala dimensionen till att
            enbart gälla utvecklingen av den gemensamma lagstiftningen på
            det här området. Det var i det avseendet jag ansåg att det brast
            i analysen i den socialdemokratiska reservationen.
          </note>
          <note>
            Jag slutar, herr talman, med att upprepa att det finns mycket
            obetydliga skillnader i grundvärderingarna mellan reservanter
            och majoritet. Det främsta intrycket som detta betänkande efterlämnar
            är att det råder en betydande enighet om de grundläggande målen
            för de svenska förhandlingarna.
          </note>
          <note type="speaker">
            Anf. 100 MATS HELLSTRÖM (s) replik:
          </note>
          <note>
            Herr talman! Det finns förvisso en stor grundläggande enighet
            om målen -- att Sverige skall bli medlem i EG och att förhandlingarna
            skall föras på det sätt som utskottsbetänkandet beskriver. För
            att detta skall gå bra kommer det också att behövas en aktiv riksdag.
            Det är jag helt övertygad om. Den nuvarande regeringen behöver
            också påpekanden från riksdagen om förhandlingarnas inriktning,
            inte minst på de här områdena.
          </note>
          <note>
            Daniel Tarschys gör det litet för enkelt för sig när han säger
            att Socialdemokaterna vill ha ett gemensamt beslutsfattande på
            EG-nivå och att det när det t.ex. gäller arbetsmarknadsområdet
            är viktigare att man har möjlighet till nationella särlösningar.
            När vi talar om gemensamt beslutsfattande på EG-nivå handlar det
            om en annan dimension i beslutsfattandet än den som man tidigare
            har haft i EG och som den svenska regeringen tydligen inte är
            så intresserad av. Det handlar nämligen om det sociala protokollet
            i
          </note>
          <note>
            Maastricht, som behöver förstärkas ytterligare.
          </note>
          <note>
            Det gäller att ge de fackliga organisationerna och arbetarna
            på arbetsplatserna ett ökat inflytande på lokal nivå i företaget,
            i de nationella fackförbunden och genom kollektivavtal och på
            EG-nivå i avtal mellan exempelvis Europabolag, stora multinationella
            företag, och Europafack. Det är en annan dimension som skall föras
            in. Det gäller lokalt, nationellt och på ''Brysselnivå''. Det
            är någonting annat än ett centraliserat beslutsfattande.
          </note>
          <note type="speaker">
            Anf. 101 GUDRUN SCHYMAN (v) replik:
          </note>
          <note>
            Herr talman! Daniel Tarschys påpekade att betänkandet utstrålar
            stor enighet, och det gör det.
          </note>
          <note>
            Men det förvånar mig att ni är så säkra på att det också finns
            en sådan enighet utanför den här salen.
          </note>
          <note>
            De opinionsundersökningar som har gjorts visar att det i många
            politiska partier finns en mycket stor oenighet i den här frågan.
            Det finns t.o.m.
          </note>
          <note>
            majoriteter i en del av utskottets partier som är mot det som
            står i det här betänkandet. Jag tycker att det är märkligt att
            ni inte är mer oroade över det, att ni inte ens talar om det och
            framför allt att ni inte kan visa någon som helst ödmjuk inställning
            till att människor känner oro och att det kan vara befogat.
          </note>
          <note>
            Ni utmålar alla dessa människor som isolationister och allmänna
            bakåtsträvare. Jag tror att ni provocerar väldigt många, inte
            minst inom era egna partier. Det är en intressant företeelse.
            Jag tror nog att man kan tala om den representativa demokratins
            kris i Sverige. En stor opinion utanför det här huset har en åsikt
            som inte alls är representerad annat än av ett parti, det minsta
            partiet i riksdagen. Det är en mycket speciell situation, och
            det tror jag att ni måste hålla med om. Det skulle vara intressant
            att få några kommentarer till detta faktum.
          </note>
          <note>
            När det gäller demokrati i EG -- om vi skall gå från den här
            salen till EG:s ministerråd -- är det riktigt som Daniel Tarschys
            säger att de små länderna i dag har ganska mycket att säga till
            om i förhållande till sin storlek. Både Daniel Tarschys och jag
            vet att de små länderna kommer att få mindre att säga till om
            när man gör om EG:s struktur när det blir en utvidgning. Vi vet
            att Tyskland mycket rättmätigt kommer att nästan fördubbla sitt
            röstetal eftersom landet nästan har fördubblat sitt invånarantal.
            Det kommer att bli en förändring. De små länderna kommer att få
            mindre att säga till om i ministerrådet. Det vet vi om.
          </note>
          <note>
            Att dra paralleller mellan EES-utskottet och EG:s ministerråd
            tycker jag var litet väl magstarkt. EES-
          </note>
          <note>
            utskottet förbereder, diskuterar och analyserar dessa frågor.
            Besluten fattar vi här i den svenska riksdagen. De beslut som
            fattas i EG fattas däremot inte i någon parlamentarisk församling,
            utan de fattas i ministerrådet. Parallellen förutsätter att
          </note>
          <note>
            EES-utskottet skulle fatta beslut i dessa frågor i stället för
            att överlämna ärendena till riksdagen, den folkvalda församlingen,
            för beslut. Men så illa ser det inte ut, i alla fall inte ännu,
            i den svenska riksdagen.
          </note>
          <note type="speaker">
            Anf. 102 DANIEL TARSCHYS (fp) replik:
          </note>
          <note>
            Herr talman! Jag har inte alls kallat majoriteten av svenska
            folket för isolationister och bakåtsträvare.
          </note>
          <note>
            Detta epitet avsåg endast Vänsterpartiets riksdagsgrupp, även
            där finns som bekant olika schatteringar företrädda.
          </note>
          <note>
            När jag diskuterade poängen med att vara insider resp. outsider
            noterade jag att Gudrun Schyman tyckte att det å ena sidan var
            bra att vara insider i
          </note>
          <note>
            EES-utskottet men att det å andra sidan var bra att vara outsider
            i förhållande till EG. När hon utvecklade varför det var bra att
            vara insider i EES-
          </note>
          <note>
            utskottet sade hon att om man är med kan man begära information,
            öva inflytande, påverka och diskutera. Jag tillät mig då att säga
            att det där resonemanget kanske också håller beträffande den europeiska
            gemenskapen. Är vi med i den europeiska gemenskapen kan vi från
            svensk sida påverka, få information och delta i en aktiv process.
          </note>
          <note>
            EG, eller Europeiska unionen som det kommer att heta efter 1993,
            är inte något som är fixt och färdigt.
          </note>
          <note>
            Det är ingen fixerad institution, utan det är en process i utveckling.
            Det är en process som man kan påverka om man är med. Men det är
            en process som vi kommer att få kolossalt svårt att påverka om
            vi inte är med. Däremot kan vi säga med stor säkerhet att vi själva
            kommer att påverkas av
          </note>
          <note>
            Europeiska gemenskapen oavsett om vi är medlemmar eller inte.
          </note>
          <note>
            Redan i dag är vi i mycket stor utsträckning påverkade av denna
            viktiga politiska gemenskap i
          </note>
          <note>
            Europa, och det är därför som frågan om vår självständighet,
            vår suveränitet i framtiden, är avhängig av om vi kan bli insiders.
            Det är precis samma goda förhållande som Gudrun Schyman talade
            om när det gäller EES-utskottet.
          </note>
          <note>
            Allra sist vill jag säga att anledningen till att
          </note>
          <note>
            Vänsterpartiet inte är med i EES-utskottet, och inte heller med
            i ett antal utskott i riksdagen, är ju enbart den obeskrivliga
            flathet med vilken
          </note>
          <note>
            Vänsterpartiet har förhandlat med andra partier.
          </note>
          <note>
            Om man i Vänsterpartiet hade insisterat på en kartell med Socialdemokraterna,
            hade man mycket väl kunnat ta säte i många av riksdagens utskott.
          </note>
          <note type="speaker">
            Anf. 103 GUDRUN SCHYMAN (v) replik:
          </note>
          <note>
            Herr talman! Jag deltog inte i de där förhandlingarna, men jag
            utgår ifrån att samtliga politiska partier i Sveriges riksdag
            har intresse av att samtliga politiska partier skall ha en bra
            representation i utskotten, så att arbetet kan skötas effektivt.
            Om nuvarande förhållanden beror på någon form av flathet, måste
            det även bero på
          </note>
          <note>
            Daniel Tarschys parti, som var med och diskuterade det hela.
            Man kan inte ha haft för ögonen att göra något bra, utan i stället
            har man haft för ögonen att försöka marginalisera vissa politiska
            partier. Det tycker jag är ett mycket dåligt drag.
          </note>
          <note>
            Naturligtvis är det så, Daniel Tarschys, att
          </note>
          <note>
            Europeiska Unionen inte är något fixt och färdigt.
          </note>
          <note>
            Det är alldeles riktigt. Av det som vi kan se är emellertid den
            demokratiska processen undermålig. Vi kan se att en mängd beslut
            kommer att fattas och att nationer och nationella politiska majoriteter
            kommer att köras över av beslut som har fattats i ministerrådet.
            Detta är ett faktum. Vi kan naturligtvis hoppas att detta förhållande
            skall förändras, så att det demokratiska s.k.
          </note>
          <note>
            underskottet blir mindre än i dag.
          </note>
          <note>
            Den processen kan vi delta i genom att på olika sätt heja på.
            Det är ju inte så att vi inte deltar i samarbete och politiska
            diskussioner över huvud taget och att vi stänger alla dörrar därför
            att vi inte väljer ett medlemskap i den europeiska unionen --
          </note>
          <note>
            självfallet inte. Självfallet kommer vi att fortsätta att handla
            med EG. Ibland framställs det hela av
          </note>
          <note>
            Folkpartiet som att det kommer att ramla ned en järnridå runt
            landets gränser, ljuset kommer att slockna och det blir ett återtåg
            till jordkulornas tillvaro. Det är ju inte så, och det är idiotiskt
            att framställa det på det sättet.
          </note>
          <note>
            Naturligtvis kommer vi att fortsätta att samarbeta och handla
            med Europeiska Unionen. Vi kommmer också att fortsätta ett socialt
            och kulturellt samarbete, liksom ett forsknings- och utbildningssamarbete,
            precis som med andra länder. Det skall vi självfallet fortsätta
            med. Jag förstår mig inte på den konstiga nidbild som tecknas
            av vad som skulle hända om Sverige inte valde ett medlemskap.
            Det finns helt enkelt andra sätt att associera sig med EG. Frågan
            om huruvida ett medlemskap är nödvändigt för den ekonomiska tillväxten
            uppkommer. Påståenden som att vi måste gå med för att kunna försvara
            den sociala värlfärden förekommer.
          </note>
          <note>
            Om vi, i och med ett medlemskap, frånhänder oss möjligheten att
            bedriva en ekonomisk politik som ser annorlunda ut än vad en majoritet
            av medlemsländernas finansministrar anser att den skall se ut,
            har vi mycket begränsade möjligheter att hantera frågan om vilken
            social välfärd vi vill ha.
          </note>
          <note>
            Så ser det ut.
          </note>
          <note type="speaker">
            Anf. 104 DANIEL TARSCHYS (fp) replik:
          </note>
          <note>
            Herr talman! Mitt parti har blåklint som symbol.
          </note>
          <note>
            Det beror på att rösträttsrörelsen för hundra år sedan valde
            denna växt som sin symbol.
          </note>
          <note>
            Rösträttsrörelsen fann också på sin tid demokratin i vårt land
            undermålig. Man valde emellertid att ta strid för att göra demokratin
            bättre. Jag anser detta som det naturliga sättet att reagera på
            för människor som tror på att ett samhälle kan förbättras. Om
            man finner att demokratin är undermålig, försöker man att förbättra
            den.
          </note>
          <note>
            Självfallet har vi anledning, när vi kommer med i den europeiska
            gemenskapen, att delta i arbetet på att förbättra gemenskapen
            i en mängd olika avseenden. Det är inte enbart i demokratin som
            det finns brister. Det finns en rad olika områden där
          </note>
          <note>
            Europeiska gemenskapens politik är tvivelaktig.
          </note>
          <note>
            Jordbrukspolitiken kan nämnas som ett exempel, men det finns
            många andra områden där
          </note>
          <note>
            Europeiska gemenskapens politik behöver utvecklas. Det arbetet
            ser jag som en viktig uppgift för oss i Sverige att delta i, i
            stället för att vi går och gömmer oss i någon jordkula och ser
            på tillvaron ur detta begränsade perspektiv.
          </note>
          <note type="speaker">
            Anf. 105 NIC GRÖNVALL (m):
          </note>
          <note>
            Herr talman! Jag behöver egentligen inte gå in i den här debatten,
            eftersom allting redan i så stor utsträckning och med så stor
            tydlighet har sagts av alla. Fördelningen i kammaren är emellertid
            litet snedvriden. Det är litet för många
          </note>
          <note>
            Stockholmsdebattörer och detta faktum kan väl motivera att jag
            tar till orda.
          </note>
          <note>
            Dessutom har Mats Hellström med olika former av argument ansträngt
            sig för att provocera den borgerliga majoriteten och regeringen.
            En del argument har ännu inte bemötts. Till Mats
          </note>
          <note>
            Hellström vill jag säga att det är ganska uppseendeväckande att
            Socialdemokraterna finner det vara motiverat att konstatera att
            högern inte har någon orientering i det moderna Europa. Så säger
            en socialdemokrat när han vet att så gott som varje land som har
            varit med att bilda EG och som nu utvecklar unionen är styrda
            av borgerliga regeringar. Att i det läget hävda att den progressiva
            utveckling som ligger i Maastrichtunionens avtal skulle visa att
            högern saknar orientering i Europa är ett mer enfaldigt påstående
            än Mats Hellström är förtjänt av att stå och uttala inför svenska
            folket.
          </note>
          <note>
            Vi debatterar demokrati mycket här. Debatten sker emellertid
            hela tiden med utgångspunkt i Gudrun
          </note>
          <note>
            Schymans ordkaskader och påståenden om att demokratin är förskräckligt
            usel och att demokratins krav inom EG och inom unionen är förfärligt
            dåliga. Jag vill att vi börjar med att bestrida dessa påståenden.
            Det är inte sant att det finns ett demokratiskt underskott i den
            mening som dessa debattörer vill låta göra gällande. Gudrun
          </note>
          <note>
            Schyman tar på sig ett kolossalt ansvar när hon
          </note>
          <note>
            ''pumpar ut'' dylika påståenden i glänsande klarröda kaskader.
          </note>
          <note>
            Låt mig ge några exempel på vad jag menar och vad jag tycker
            att Gudrun Schyman borde ta hänsyn till.
          </note>
          <note>
            Det finns statistik på det nuvarande
          </note>
          <note>
            Europaparlamentets verksamhet. Den statistiken är lättillgänglig
            för alla -- även för dem som tycker illa om EG. Av den statistik
            som jag har studerat litet grand, nämligen implementeringen av
            den inre marknaden, framgår det med all tydlighet -- det är t.o.m.
            ett faktum -- att i 62 % av de fall som tilläggseller ändringsförslag
            lades fram av
          </note>
          <note>
            Europaparlamentet, i den första eller den andra läsningen, accepterade
            ministerrådet
          </note>
          <note>
            Europaparlamentets förslag till ändringar. Det visar verkligen
            på en betydande roll i beslutsprocessen för detta folkvalda instrument
            inom EG.
          </note>
          <note>
            Det betyder inte att EG är nöjt med vad EG
          </note>
          <note>
            uppnått med avseende på de demokratiska förhållandena, och det
            betyder inte att jag eller någon annan av mina meddebattörer och
            kolleger här i kammaren är det. Självfallet förhåller det sig
            så, men vi måste komma ihåg att det beträffande demokrati i EG
            -- om vi nu enbart håller oss till
          </note>
          <note>
            Europaparlamentet -- handlar om ett parlament som hittills blott
            har hållit tre val. Man kan gott hävda att Europaparlamentet är
            ett parlament i process mot en fastare och stabilare hållning.
          </note>
          <note>
            Behovet av en uppgradering av det demokratiska innehållet har
            i Maastricht kommit till uttryck på två sätt, vilket är viktigt
            att vi säger till de svenska väljarna som ofta uttrycker sin oro
            över att beslutsfattande kommer långt bort från dem.
          </note>
          <note>
            1990 års konferens i Rom med Europaparlamentet och de nationella
            parlamenten slutade med att man kom överens om att etablera en
            fast form för samarbetet dem mellan för att därmed åstadkomma
            överföring av debatt och beslutsvilja, vilket är nödvändigt för
            att väljaren skall känna sig nära beslutsprocessen i Europa. Jag
            vill även gärna påpeka, eftersom ingen har nämnt det, att i en
            deklaration som slöts till protokollet i Maastricht uttryckte
            alla konferensens deltagare nödvändigheten av att kontakterna
            mellan de demokratiska institutionerna i EG, den blivande unionen,
            och de nationella parlamenten ökades.
          </note>
          <note>
            Sist, men inte minst, tycker jag att man kan konstatera att det
            också inom EG förs en engagerad debatt om en modernisering och
            en uppgradering av det demokratiska innehållet i beslutprocessen,
            som exempelvis kan ske genom en översyn av det demokratiska inslaget
            i ministerrådets verksamhet.
          </note>
          <note>
            Gudrun Schyman beskärmar sig över att den är hemlig, att man
            inte får lov att komma dit och att man inte får lov att lyssna
            där. Nej, men det gäller även den svenska regeringens överläggningar.
            Med det som utgångspunkt finns det ingen anledning att dramatisera
            det förhållandet att de beslutsfattande ministrarna har sina överläggningar
            för sig själva.
          </note>
          <note>
            Vad vi emellertid inte skall glömma bort är att denna riksdag
            -- aktiv, kunnig, pådrivande, verksam -- kan utöva inte bara kontroll
            över utan även ge direktiv till sina ministrar i detta ministerråd.
            Att påstå att detta är en hemlighetsfull klubb med herrar som
            sitter och bestämmer, och vad det nu är som Gudrun Schyman plägar
            att säga.
          </note>
          <note>
            Det är ju ingenting annat än sådant som får lov att stå i veckotidningar,
            men det är verkligen ingenting som man borde få lov att säga i
            en seriöst menad debatt.
          </note>
          <note>
            Jag personligen har uppfattningen att
          </note>
          <note>
            Europaparlamentet inte har lyckats föra ut sin verksamhet till
            väljarna. Det har kommit till uttryck i ett dåligt väljarunderlag,
            ett dåligt valdeltagande och en del säkerligen stora problem när
            det gäller det aktiva deltagandet av parlamentets ledamöter. Det
            är, som Daniel
          </note>
          <note>
            Tarschys sade, sådant som ännu brister, och där vi med vår erfarenhet
            av en levande demokratisk parlamentarism kan, skall och är skyldiga
            att bidra till att just föra väljarna närmare EG:s beslutsprocess.
          </note>
          <note>
            Låt mig till sist, herr talman, runda av med att konstatera att
            det inte finns någon anledning att beskärma sig över eller att
            oroa sig över den svenska regeringens hållning till den kollektiva
            arbetsrätten och de uttalanden i det hänseendet som görs i det
            sociala protokollet till
          </note>
          <note>
            Maastrichtunionens avtal.
          </note>
          <note>
            Sverige har ju kommit så mycket längre. Vi har tillsammans skapat
            ett förhållande inom arbetsrättens område i vårt land som kan
            få vara modell för Europa, och jag tror att det är det.
          </note>
          <note>
            Varför skulle vi då beskärma oss över att den svenska regeringen
            inte skulle vara tillräckligt aktiv? Vi har tillsammans varit
            så aktiva att man i
          </note>
          <note>
            Europa vill likna oss. Det tycker jag att vi skall vara stolta
            över, i stället för att orera över att den borgerliga regeringen
            på något sätt, som det talas om i reservationen, inte skulle leva
            upp till det svenska idealet på den kollektiva arbetsrättens område.
            Det är tvärtom så att vi redan har gjort det.
          </note>
          <note type="speaker">
            Anf. 106 MATS HELLSTRÖM (s) replik:
          </note>
          <note>
            Herr talman! Nic Grönvall tycker att det är enfaldigt att säga
            att högern saknar orientering när det gäller tätare europeiskt
            politiskt samarbete i dag. Jag vill låta den frågan vara vilande
            tills jag i så fall har fått ett svar på vad högerprojektet med
            ett tätare politiskt samarbete är i dag. Jag tror att jag kan
            förstå ungefär vad det var före
          </note>
          <note>
            Berlinmurens och järnridåns fall. Mycket av viljan till ett tätare
            politiskt samarbete i Europa hade kommunisthotet och järnridån
            som relief.
          </note>
          <note>
            Då kvarstår verkligen min fråga, som jag tycker är ganska intressant
            att diskutera: Vilka är det i dag som driver fram mot den politiska
            unionen? Bl.a.
          </note>
          <note>
            är det självfallet federalisterna i alla länder. Där kan det
            finnas både socialdemokrater, högermän, liberaler och många andra.
            Federalismen har inte en höger- och vänsterkaraktär. Den är inte
            uppdelad i höger- och vänsterperspektiv. Det har funnits federalister
            alltsedan början. Det är självfallet en drivkraft.
          </note>
          <note>
            En annan drivkraft, menar jag, finns i ett socialt engagerat
            center--vänster-spektrum. Den finns hos kristdemokrater, hos socialdemokrater
            och hos en del andra, som inte är nöjda med vad som har åstadkommits
            genom den inre marknaden, the single market. Jag kan självfallet
            se många högerpolitiker som är nöjda med vad som har uppnåtts
            under 80-talet i den inre marknaden. Men det är inte detta som
            frågan nu gäller, utan frågan gäller varför man vill gå vidare.
            Hur skall man få gehör hos Europas befolkningar för att gå vidare
            till ett mycket tätare politiskt samarbete?
          </note>
          <note>
            Jag menar att det i första hand handlar om att man måste ge svar
            på hur vi, med givet de fria kapitalrörelser som finns globalt
            och den inre marknaden som kraftigt har harmoniserat villkoren,
            skall åstadkomma att medborgarna får socialt drägliga villkor,
            så att vi kan utveckla
          </note>
          <note>
            Europa så att också frukterna av den inre marknadens ekonomiska
            goda sidor kan fördelas bättre hos folkflertalet.
          </note>
          <note>
            Jag är ganska övertygad om att den europeiska agendan, för att
            använda ett EG-ord, finns. Jag menar att de som i realiteten nu
            driver framåt mot det tätare politiska samarbetet efter Maastricht
            är just ett center--vänster-spektrum. Där finns allt från kristdemokrater
            till socialdemokrater. Som jag sade är det ingen som har något
            monopol på något i detta sammanhang. Jag kan gärna dra in andra
            i denna vilja att göra Europa mer socialt rimligt för medborgarna,
            löntagarna och andra. Jag tycker emellertid att frågan kvarstår,
            och det vore intressant att få svar på den. Finns också detta
            högerprojekt, och hur ser det i så fall ut?
          </note>
          <note type="speaker">
            Anf. 107 NIC GRÖNVALL (m) replik:
          </note>
          <note>
            Herr talman! Det som är unikt och styrkan i
          </note>
          <note>
            Europapolitiken i vårt land, och i de allra flesta länder, är
            att den är gemensamt omfattad av en så stor andel av befolkning
            och ideologier som är fallet i vårt land. Man behöver inte identifiera
            ett högerprojekt eller ett vänsterprojekt. Projektet heter internationell
            integration, med alla dess krafter, med alla dess möjligheter
            och alla dess utvecklingsperspektiv.
          </note>
          <note>
            Med det inlägg som Mats Hellström gjorde, tyckte jag att hans
            ansträngningar att identifiera högern som något slags ensam och
            kylslagen motarbetande kraft helt enkelt föll ihop som ett korthus.
          </note>
          <note>
            Det är intressant att Mats Hellström påpekar att kristdemokraterna
            ingår i hans värld av goda och acceptabla européer. Det kanske
            inte har passerat
          </note>
          <note>
            Mats Hellström att Moderata samlingspartiet och de konservativa
            i Storbritannien och i Danmark numera tillhör European People's
            Party. Då kanske hela resonemanget faller platt till marken.
          </note>
          <note type="speaker">
            Anf. 108 MATS HELLSTRÖM (s) replik:
          </note>
          <note>
            Herr talman! Det är utmärkt om ni i Moderata samlingspartiet
            orienterar er mot det som också har kallats anständighetens mittfåra
            i den europeiska politiken. Men i Sverige har ju Moderata samlingspartiet
            valt att ta fram en politik med en helt annan innebörd än den
            som betyder ett ökat socialt engagemang för att förbättra villkoren
            på den inre marknad som nu förverkligas i Europa.
          </note>
          <note>
            Ni är välkomna om ni vill orientera er mer mot en politik som
            skall minska inkomstklyftor och som skall se till att de arbetande
            på sina arbetsplatser får mer att säga till om, inte mindre. Ni
            har ju faktiskt valt att i det här landet säga att den politiken
            var fel och att ni vill göra något annat.
          </note>
          <note type="speaker">
            Anf. 109 NIC GRÖNVALL (m) replik:
          </note>
          <note>
            Herr talman! Det här försöket att konstruera en motsatsställning
            är helt meningslöst att diskutera.
          </note>
          <note>
            Jag vill emellertid med anledning av en mening i den socialdemokratiska
            reservationen lika fullt göra en markering som möjligen skulle
            kunna markera en egen syn i denna fråga. Jag antar att den övriga
            majoriteten i utskottet står vid sidan av.
          </note>
          <note>
            I reservationen finns ett uttalande om att man skall utarbeta
            ett samlat europeiskt program för full sysselsätting. Det kan
            väl egentligen inte förstås på något annat sätt än att man nu
            skall utveckla en europeisk näringspolitik av socialdemokratisk
            modell med stöd än hit och än dit, osv. Där går en skiljelinje.
          </note>
          <note>
            Vi avser inte att medverka till att skapa ett socialdemokratiskt
            Europa, där en aktiv näringspolitik, dvs. en subventionspolitik,
            en paketlösingspolitik, som vi har sorgliga erfarenheter av i
            Sverige, blir europeisk politik. I
          </note>
          <note>
            detta sammanhang kan Mats Hellström få sin skiljelinje.
          </note>
          <note type="speaker">
            Anf. 110 GUDRUN SCHYMAN (v) replik:
          </note>
          <note>
            Herr talman! Nic Grönvall sade att jag tar på mig ett enormt
            ansvar när jag sprider irrläror om att det i EG skulle finnas
            något som kallas för det demokratiska underskottet. Det är intressant
            att höra.
          </note>
          <note>
            Men det är faktiskt väldigt många som talar om det demokratiska
            underskottet. Jag tror att det gäller samtliga partier här. Åtminstone
            har man tidigare talat om detta underskott. Det finns också många
            i
          </note>
          <note>
            EG, både parlamentariker och andra, som talar om det demokratiska
            underskottet. Det gör man just utifrån det faktum att nämnda underskott
            existerar där. Det vet också Nic Grönvall, för han säger sedan
            att det är väldigt många saker som man måste förbättra. Men det
            är ju just därför att det finns så mycket som inte fungerar bra
            som det finns ett demokratiskt underskott -- en i och för sig
            mycket märklig term. Man talar dock gärna och jämt nu för tiden
            i budgettermer, så det här är väl ett utslag av ekonomismen.
          </note>
          <note>
            Det är bra att man i EG-parlamentet får yttra sig i samband med
            att förslag går från kommissionen till ministerrådet. Men det
            är stor skillnad mellan rätten att få yttra sig över saker å ena
            sidan och detta med initiativrätt och beslutanderätt å andra sidan
            -- rättigheter som EG-parlamentet inte har annat än när det handlar
            om avtal med tredje part, om EES-avtal eller om inval av nya medlemmar.
          </note>
          <note>
            Man har, som sagt, varken beslutanderätt eller initiativrätt.
            Så är det faktiskt.
          </note>
          <note>
            Visst är det så, att EG-parlamentet inte har funnits särskilt
            länge. Det har ju bara varit tre val, och det är inte särskilt
            många som deltar i valen.
          </note>
          <note>
            Valdeltagandet är faktiskt otroligt litet -- det vet vi också.
          </note>
          <note>
            Och visst är det nödvändigt att utöka kontakterna mellan EG och
            de nationella parlamenten. Det är självfallet så, utifrån det
            faktum att det fungerar så dåligt.
          </note>
          <note>
            Det handlar här om en struktur som finns långt över huvudena
            på flertalet människor i EG:s medlemsländer. Det är först nu,
            efter det att beslut fattats i Maastricht, som ordentliga EG-
          </note>
          <note>
            diskussioner har startat i de olika medlemsländerna inför det
            faktum att de fattade besluten skall godkännas när det gäller
            inträdet i den europeiska unionen. Det är därför som en diskussion
            har påbörjats både om demokrati och om ekonomi som inte förts
            tidigare. Jag tycker att det är bra att den diskussionen har kommit
            i gång. Det har ju visat sig att inte alla är så entusiastiska
            inför det som komma skall, bl.a. därför att man ser klara brister
            och en urholkning av den demokratiska processen. Många viktiga
            beslut lyfts från den nationella nivån och förs upp till den överstatliga
            nivå som ministerrådet ändå utgör. Det finns nämligen inte en
            sådan kontakt med EG-parlamentet att ett avsättande är möjligt.
          </note>
          <note type="speaker">
            Anf. 111 NIC GRÖNVALL (m) replik:
          </note>
          <note>
            Herr talman! Avslutningsvis konstaterar jag egentligen bara att
            det uttryck som Gudrun
          </note>
          <note>
            Schyman vanligen använder är att besluten i EG är odemokratiska.
            Hon talar inte om demokratiska beslut som fattas med ett visst
            demokratiskt underskott. Det är det som är den stora skillnaden,
            och det är i det avseendet som hennes ansvar är så tungt.
          </note>
          <note>
            Den som tar del av Göteborgs-Postens intervjuundersökning beträffande
            grunderna för svenskens hållning till Europamedlemskapet, EG-
          </note>
          <note>
            medlemskapet, finner att svensken i allmänhet är övertygad om,
            eller tror, att man kommer att sakna inflytande över besluten.
          </note>
          <note>
            Låt mig som en liten information i debatten säga att den budgetpåverkan
            som medlemskapet skall innebära för vårt land begränsar sig till
            ca 2 % av den svenska nationalbudgeten. Det kan egentligen inte
            berättiga någon att hävda att svensken skulle komma så långt från
            besluten att dessa t.o.m. blir helt odemokratiska.
          </note>
          <note>
            Jag tycker att Gudrun Schyman i upplysningshänseende har ett
            stort ansvar med tanke på hennes debattinlägg i fortsättningen.
            Vi riksdagsmän har ju ett ansvar när det gäller att delta i och
            att medverka till en kunskapsuppbyggnad i fråga om Europa. Då
            går det inte an att använda löpsedelsspråk.
          </note>
          <note type="speaker">
            Anf. 112 GUDRUN SCHYMAN (v) replik:
          </note>
          <note>
            Herr talman! Nic Grönvall tillhör ett parti som väl är ett av
            de partier som har ett mycket stort ansvar för att EG-debatten
            i Sverige under väldigt lång tid har varit mycket ensidig och
            propagandistisk.
          </note>
          <note>
            Jag talar inte om odemokratiska beslut, utan jag talar om EG:s
            odemokratiska strukturer. Jag talar om de övernationella besluten,
            vilka omöjliggör en uppbyggnad av politiska majoriteter som kan
            sätta sig emot de beslut som fattas -- oavsett vad man i de enskilda
            medlemsländerna tycker.
          </note>
          <note>
            Sverige som medlem i den europeiska unionen har faktiskt, Nic
            Grönvall, ett mycket begränsat inflytande. Även om vi i denna
            sal över alla partigränser skulle vara överens om att det skall
            vara på ett visst sätt, går det inte att åstadkomma det som vi
            vill, om en majoritet i EG:s ministerråd vill någonting annat.
            Det är ett faktum. Jag menar att den typen av överstatlighet kommer
            att påverka den svenska demokratiska processen på ett mycket olyckligt
            sätt. Och det är nog inte alls bra. Men för den skull menar jag
            inte att det är rimligt att en minister från Sverige har lika
            mycket att säga till om som en minister från Tyskland.
          </note>
          <note>
            För ett litet land som Sverige innebär det här att vi medverkar
            till att vi hamnar i en mycket dålig position. Hittills har jag
            inte hört ett enda vägande argument om varför det är nödvändigt
            att sälja ut den svenska demokratin. Det kan ju inte vara så,
          </note>
          <note>
            Nic Grönvall, att vi i Sverige inte har råd att ha demokrati.
          </note>
          <note type="speaker">
            Anf. 113 NIC GRÖNVALL (m) replik:
          </note>
          <note>
            Herr talman! Jag kan bara konstatera att Gudrun
          </note>
          <note>
            Schyman bekräftade min tes i och med att hon påstod att vi inte
            har råd att avstå från demokratin.
          </note>
          <note>
            Hela mitt inlägg gick ut på att visa att det finns ett starkt
            demokratiskt inslag i EG.
          </note>
          <note type="speaker">
            Anf. 114 PÄR GRANSTEDT (c):
          </note>
          <note>
            Herr talman! Jag vill börja med att säga att jag tycker att det
            vore mycket beklagligt om
          </note>
          <note>
            Vänsterpartiet skulle välja isoleringens väg när det gäller riksdagens
            hantering av EES-frågan.
          </note>
          <note>
            Såvitt jag förstår har Vänsterpartiet samma möjligheter när det
            gäller EES-utskottet som man har beträffande andra utskott. Man
            har alltså rätt till en suppleantplats och kan fullt ut delta
            i alla diskussioner och få en meningsyttring fogad till utskottets
            betänkande.
          </note>
          <note>
            Jag förstår att det hade varit bättre för Vänstern om man kunde
            få en ordinarieplats. Det är beklagligt att Vänsterpartiet och
            Socialdemokraterna inte kunde komma överens om en sådan lösning.
            Men samtidigt får vi finna oss i att villkoren är olika i fråga
            om utskottsarbetet och annat arbete här i riksdagen. Det är ju
            väljarna som bestämmer villkoren.
          </note>
          <note>
            Vi i Centern har inte samma arbetsmöjligheter som
          </note>
          <note>
            Moderaterna eller Socialdemokraterna. Inom
          </note>
          <note>
            Centern är det betydligt färre personer som skall göra samma
            jobb som en större grupp i ett större parti. Det är klart att
            det kan upplevas som orättvist. Men de spelreglerna gäller för
            oss alla.
          </note>
          <note>
            Om man nu i Vänsterpartiet känner ett mycket stort ansvar när
            det gäller detta med att företräda en mycket stor grupp bland
            allmänheten utgår jag från att man utnyttjar möjligheten att delta
            i EES-
          </note>
          <note>
            utskottets arbete i stället för att av, skulle jag vilja säga,
            litet prestigebetonade skäl ställa sig utanför på grund av att
            man inte får en ordinarie plats.
          </note>
          <note>
            Både frågan om EES-avtalet och det som är huvudtemat just i dag,
            nämligen frågan om våra relationer i övrigt till EG, är mycket
            viktiga frågor.
          </note>
          <note>
            Enligt min uppfattning finns det en rad starka principiella skäl
            som nödvändiggör ett samarbete av det slag som EG representerar.
            Vi i Europa har att lösa viktiga miljöfrågor, och dessa kan bara
            lösas genom ett kraftfullt internationellt, och därmed europeiskt,
            beslutsfattande.
          </note>
          <note>
            Försurningsproblemen, klimatproblemen, havsföroreningarna osv.
            kräver ett effektivt europeiskt beslutsfattande.
          </note>
          <note>
            Vi har ett internationaliserat näringsliv. Det är ett faktum
            -- oavsett EG. Det är inte så som Gudrun
          </note>
          <note>
            Schyman antydde, nämligen att det är EG som leder till kapitalets
            internationalisering. Vi i
          </note>
          <note>
            Sverige har ingen valutareglering, och det har man inte i andra
            länder heller. Kapitalet är rörligt. De multinationella företagen
            är en realitet. Men om vi inte bygger upp samhälleliga strukturer,
            så att det går att arbeta på samma nivå som de multinationella
            företagen, blir resultatet en situation där de multinationella
            företagen kan spela ut de olika länderna mot varandra.
          </note>
          <note>
            Vill vi skapa spelregler för ett internationaliserat näringsliv
            när det gäller sådana saker som miljö, arbetsmiljö, arbetsförhållanden
            osv., krävs det ett effektivt samarbete mellan staterna och ett
            kraftfullt och effektivt beslutsfattande.
          </note>
          <note>
            Detta är en del av det starka, ömsesidiga ekonomiska beroende
            som i synnerhet alla europeiska stater har, och som gör att det
            i dag är mycket svårt för ett land att gå sin egen väg på det
            ekonomisk-politiska området. Sverige har försökt ett par gånger.
            Vi försökte på 70-talet och vi försökte igen på 80-talet. I bägge
            fallen har vi fått se hur en inflationistisk politik i Sverige,
            i syfte att rädda sysselsättningen, har lett till tappade marknadsandelar
            och förvärrade sysselsättningsproblem efter ett tag. Det vi i
            verkligheten tvingas inse är att i första rummet de västeuropeiska
            staterna, men snart alla europeiska stater, är så starkt ekonomiskt
            beroende av varandra att man måste föra en relativt likartad ekonomisk
            politik för att inte råka i svårigheter. Då är det bättre om man
            kan skapa gemensamma system för att forma denna ekonomiska politik,
            än att man låter några få stora, starka länder bestämma, vilket
            annars sker och vilket vi redan i dag ser tydliga exempel på,
            medan de ekonomiska samarbetsmönstren ännu är rätt svaga.
          </note>
          <note>
            EG innebär också ett stort projekt för att undanröja den oerhörda
            byråkrati som ligger i att varje land har sitt eget regelsystem
            på handelns område, när det gäller varors utformning och sådana
            saker. Om vi vill delta i detta har vi också all anledning att
            försöka delta i beslutsprocessen när de gemensamma regelsystemen
            skapas.
          </note>
          <note>
            Europa som kontinent står inför en oerhörd utmaning som har att
            göra med frigörelsen i
          </note>
          <note>
            Östeuropa. Skall den gå väl, så att vi inte får en rekyl tillbaka
            till diktatur och förtryck eller en ny våg av -- vilket vi redan
            i dag ser för mycket av --
          </note>
          <note>
            nationalistiska motsättningar, krävs det kraftfulla samordnade
            europeiska insatser för att skapa förutsättningar för en positiv
            ekonomisk, ekologisk och fortsatt demokratisk utveckling i de
            östeuropeiska länderna. Även det kräver ett kraftfullt och effektivt
            internationellt samarbete.
          </note>
          <note>
            Allt detta är skäl som talar för en samarbetsstruktur av det
            slag som EG representerar. Funnes inte EG, skulle vi vara tvungna
            att uppfinna det. Däremot innebär naturligtvis inte detta att
            Sverige absolut måste var med. Vi kan stå vid sidan av. Självklart
            kan vi göra det, och låta andra lösa de europeiska problemen åt
            oss. Men det innebär naturligtvis att vi väljer att inte delta
            i lösningen av de europeiska problemen.
          </note>
          <note>
            Självfallet finns det här ett demokratiskt dilemma.
          </note>
          <note>
            Om vi väljer att delta, innebär det naturligtvis också att vi
            måste finna oss i att det blir gemensamma lösningar som berör
            oss starkt, men som inte är utformade precis så som de skulle
            ha varit utformade om vi hade bestämt enbart för oss själva. Det
            val vi står inför är att antingen försöka bestämma så mycket som
            möjligt för oss själva och avstå från att påverka den större europeiska
            helheten eller att avstå en del av vår självbestämmanderätt för
            att delta i utformandet av den större europeiska helhet som också
            vi är väldigt mycket beroende av.
          </note>
          <note>
            Det demokratiska dilemmat med EG är inte den föreställning som
            Gudrun Schyman för till torgs, att
          </note>
          <note>
            EG:s institutioner och beslutssystem skulle vara så förfärligt
            odemokratiska. Det demokratiska dilemmat ligger naturligtvis i
            att för ju större områden besluten fattas, desto större blir avståndet
            mellan väljare och beslutsfattare. Det är en ofrånkomlig situation.
          </note>
          <note>
            Den realitet som vi måste inse är att en lång rad för oss avgörande
            frågor till sin karaktär är sådana att de kräver internationella
            lösningar, att det blir internationella lösningar vare sig vi
            vill det eller inte. Frågan är: Skall vi delta i dem eller skall
            vi i stället anpassa oss till beslut som andra har fattat?
          </note>
          <note>
            Självfallet måste en slutgiltig bedömning också utgå ifrån vad
            detta innebär i praktiken. Om vi vill delta i EG-samarbetet måste
            vi också finna oss i lösningar som inte är skräddarsydda för oss,
            utan som är gemensamma lösningar för ett större område. Det kommer
            vi bl.a. att klargöra i den förhandlingsprocess som nu kommer
            att sätta i gång. Därför vill jag hävda att den förhandlingsprocessen
            blir verkligt betydelsefull för en slutbedömning av EG-medlemskapets
            konsekvenser för Sverige.
          </note>
          <note>
            Jag vill peka på några viktiga problemområden. Ett av dem gäller
            miljön.
          </note>
          <note>
            Miljön är, som jag sade tidigare, ett av de viktigaste skälen
            för EG-samarbetet. Men detta innebär naturligtvis också vissa
            problem för oss, framför allt när det gäller krav på varors utformning.
            Det är framför allt viktigt att vi i medlemskapsförhandlingar
            ser till att få behålla de speciallösningar som vi lyckats få
            igenom i EES-
          </note>
          <note>
            avtalet.
          </note>
          <note>
            Ett annat viktigt problemområde är regionalpolitiken. EG har
            långtgående regionalpolitiska ambitioner, men de kriterier man
            i första hand tillämpar inom EG, hög arbetslöshet och fattigdom,
            är inte så tillämpbara på oss. Hos oss handlar det mer om gles
            bebyggelse, långa avstånd och hårt klimat. Vi måste se till att
            få respekt inom
          </note>
          <note>
            EG för den typen av problem som utgångspunkt för i varje fall
            våra egna regionalpolitiska insatser.
          </note>
          <note>
            Detta gäller också jordbruket, som är ett av de områden som kommer
            att beröras allra starkast om vi blir medlemmar i EG. Även här
            måste vi få förståelse för de speciella problem som vi har, t.ex.
          </note>
          <note>
            beträffande Norrlandsjordbruket.
          </note>
          <note>
            Säkerhetspolitiken är ett viktigt område. Vi har slagit fast
            att vi avser att bibehålla vår alliansfrihet.
          </note>
          <note>
            Det förekommer olika spekulationer om huruvida det blir möjligt,
            huruvida det kommer att godtas eller inte. Det hör också till
            de saker som måste klargöras i förhandlingarna med EG. Även om
            förhandlingarna aldrig kan ändra på EG:s grundläggande regelsystem,
            avgör de i hög grad hur reglerna kommer att tillämpas på oss.
            Det innebär i sin tur ett viktigt beslutsunderlag när väljarna
            skall ta ställning i en folkomröstning.
          </note>
          <note>
            Det är riktigt, som Gudrun Schyman har påpekat, att det i dag
            finns en stor skillnad mellan väljaropinionen och den opinion
            som är företrädd här i riksdagen. Det intressanta är att denna
            diskrepans inte har slagit igenom i opinionsmätningar för enskilda
            partier. Väljarnas partisympatier styrs tydligen fortfarande inte
            särskilt mycket av deras inställning i EG-frågan.
          </note>
          <note>
            Det gör det naturligtvis desto viktigare att slå fast att det
            är folkomröstningen som avgör den här frågan. Väljarna får ett
            tillfälle att slutgiltigt avge sitt omdöme, oberoende av sina
            vanliga partisympatier. Då är det viktigt att vi som politiker
            förser väljarna med ett allsidigt och sakligt beslutsunderlag
            och att vi avstår från skräckpropaganda i den ena eller den andra
            riktningen, vilken det tyvärr finns alltför mycket av i debatten
            i dag.
          </note>
          <note>
            Det betänkande vi har att ta ställning till i dag tycker jag
            på ett bra sätt speglar den väg som vi måste fortsätta i processen
            mot ett EG-
          </note>
          <note>
            medlemskap. Sedan är det som sagt väljarna som får fälla sin
            dom.
          </note>
          <note>
            Jag yrkar bifall till utskottets hemställan.
          </note>
          <note type="speaker">
            Anf. 115 GUDRUN SCHYMAN (v):
          </note>
          <u who="Q271468" xml:id="i-0ef4e00e466433d3-0">
            <seg>
              replik:
            </seg>
          </u>
          <note>
            Herr talman! Jag skall kommentera det som Pär
          </note>
          <note>
            Granstedt sade om Vänsterpartiets väg. Han sade att han tycker
            att det vore tråkigt om Vänsterpartiet väljer isoleringens väg
            i vad gäller medverkan i
          </note>
          <note>
            EES-utskottet. Då vill jag säga så här: Det är faktiskt de andra
            partierna som väljer om
          </note>
          <note>
            Vänsterpartiet skall vara med eller inte. Vi har sagt att vi
            kräver en ordinarie representation. Vi har sagt att det här är
            ett extraordinärt ärende, som ett extraordinärt utskott skall
            hantera under en extraordinär tid med en extraordinär arbetsbelastning.
            Det går inte att på ett seriöst sätt delta i arbetet med varianten
            extrasuppleant. Det är vår erfarenhet efter att ha gjort det i
            utskotten under ett års tid. Det är faktiskt mycket svårt.
          </note>
          <note>
            Då tycker man att det, när den här viktiga frågan kom upp, borde
            ha varit rimligt att de andra politiska partierna såg till att
            Vänsterpartiet kunde medverka på självklara villkor. Vänsterpartiet
            är det enda parti som är kritiskt och som stöds av en stor opinion
            som vi på det sättet skulle kunna informera. Det är inte mycket
            vi begär. Det handlar om att antingen ge oss en ordinarie plats
            eller utöka antalet ledamöter i utskottet. Det är fullt möjligt.
          </note>
          <note>
            När Miljöpartiet kom in i riksdagen valde en majoritet att säga
            ja till att utöka antalet platser i uskottet för att på det sättet
            lösa problemet. Det är inte fråga om regler där riksdagen står
            över politiken, utan det är faktiskt politiska beslut. Det är
            det som är allvarligt i denna fråga. Men det är som sagt ert ansvar
            och inte vårt.
          </note>
          <note>
            Pär Granstedt talar om att det är nödvändigt med kraftfullt och
            effektivt beslutsfattande i det europeiska samarbetet. Det håller
            jag fullständigt med om. Det gäller miljöfrågorna, säkerhetspolitiken,
            regionalpolitiken och alla de områden som Pär Granstedt räknade
            upp, men det beslutsfattande som sker inom EG är inte kraftfullt
            och effektivt. Det avspeglar inte politiska majoriteter och folkviljor.
            Det är problemet. Alla de regler som man skulle vilja bestämma
            om, om man är seriös t.ex. när det gäller miljöfrågorna, kan man
            inte fatta politiska beslut om, för det strider mot EG:s grundlagar.
            Där är det hela tiden företräde för de fyra friheterna. Det går
            inte att fatta politiska beslut som inskränker de fyra friheternas
            företräde. Det gör att man inte kan stifta lagar som begränsar
            dessa fyra friheter. Det är över huvud taget inte möjligt. Det
            gör att den här institutionen inte är effektiv utifrån en politisk
            betraktelse. Den kan vara effektiv för att befrämja den ekonomiska
            tillväxten, men den är inte politiskt effektiv om man anser att
            det är nödvändigt att bygga politiska motmakter för att reglera
            den marknadsekonomi som finns i
          </note>
          <note>
            Västeuropa och för att reglera verkningarna.
          </note>
          <note type="speaker">
            Anf. 116 PÄR GRANSTEDT (c) replik:
          </note>
          <note>
            Herr talman! Först till frågan om utskottsarbetet.
          </note>
          <note>
            Jag förstår mycket väl att Vänstern gärna hade velat ha en ordinarie
            suppleantplats, och att det hade varit mycket bättre. Men även
            den extrasuppleantplatsen och den speciella rätten att lägga ett
            särskilt yttrande redan är mer än vad
          </note>
          <note>
            Vänstern kan begära av egen kraft. Redan det är ett extra erbjudande
            från övriga partier.
          </note>
          <note>
            Nu finns stolen där, platsen finns till Vänsterns förfogande,
            om ni vill ha den. Vill ni delta i samarbetet, sammanträdena,
            diskussionerna, framföra era synpunkter, lägga yttranden till
            protokollet, så var så goda, ni har rätten! Om ni avstår från
            den möjligheten, så kom inte och skyll på oss andra. Då har ni
            alltså avstått från den stol som står till ert förfogande, därför
            att det inte är tillräckligt mycket. Men skyll inte på andra för
            att ni inte kan delta i arbetet, för den möjligheten har ju faktiskt
            erbjudits er.
          </note>
          <note>
            Gudrun Schyman håller alltså med om att vi behöver ha ett kraftfullt
            beslutsfattande på det internationella planet när det gäller bl.a.
          </note>
          <note>
            miljöfrågor och sociala frågor. Det tycker jag är glädjande.
            För en stund sedan talade Gudrun
          </note>
          <note>
            Schyman om ordet ''överstatligt'' som ett fult ord --
          </note>
          <note>
            det lät så. Ett kraftfullt internationellt beslutsfattande innebär
            i praktiken någon form av överstatlighet.
          </note>
          <note>
            Då tycker inte Gudrun Schyman att EG är tillräckligt effektivt.
            Det kan man naturligtvis alltid ha synpunkter på. Det är ändå
            att konstatera att
          </note>
          <note>
            EG har kunnat införa en lång rad minimikrav både på miljöområdet
            och på det sociala området som driver de mest eftersläntrande
            länderna framåt.
          </note>
          <note>
            Det händer en hel del positivt genom EG:s beslutsfattande, säkert
            inte tillräckligt mycket, men var gör det det här i världen?
          </note>
          <note>
            Om nu Gudrun Schyman har en idé om ett ännu effektivare europeiskt
            beslutssystem på dessa områden, vore det väldigt intressant att
            ta del av den. Det efterlyses ofta i debatten vad ert alternativ
            är för att lösa de europeiska problemen. Ni talar om att vi skall
            ha fortsatt handel osv., och det är säkert bra. Men vad är ert
            alternativ för att lösa de gemensamma europeiska problemen på
            miljöområdet, på det sociala området, på det ekonomisk-politiska
            området? Gudrun Schyman antydde här någonting. Det skulle vara
            mycket intressant att höra vad det är.
          </note>
          <note type="speaker">
            Anf. 117 GUDRUN SCHYMAN (v) replik:
          </note>
          <note>
            Herr talman! Det jag antyder är att jag inte tycker att det är
            effektivt om man har en beslutsordning som ser ut på det sättet
            att de länder som har högre ambitioner, som vill någonting mer,
            som har kommit längre i t.ex. synen på miljöfrågorna, som har
            en mer medveten politik, genom den typ av överstatliga beslut
            som EG fattade i sitt ministerråd hämmas i att utöva sin politik
            och hålls tillbaka. Det menar jag är ett felaktigt internationellt
            samarbete.
          </note>
          <note>
            Det är inte effektivt. Miljöfrågorna är ett väldigt bra exempel
            på hur enskilda länder med höga ambitioner, formade utifrån en
            miljömedveten opinion har drivit på och utvecklat synen på miljöfrågorna.
            Vissa länder har gått i förväg, andra kan ta efter. Den möjligheten
            existerar inte i EG.
          </note>
          <note>
            Det som det inte finns en majoritet för blir ingenting av. Det
            tycker jag inte är effektivt. Den typen av överstatlighet vill
            jag inte ha. Jag tycker visst att man kan fatta överstatliga beslut,
            men de skall vara formade utifrån varje lands självbestämmanderätt.
            Det måste finnas en demokratisk process i botten för de överstatliga
            besluten. Det kan inte vara så att enskilda medlemsländer som
            vill någonting mer är förhindrade att fatta sådana beslut. För
            mig är det fullständigt avgörande.
          </note>
          <note>
            Sedan till frågan om EES-utskottet. Det är inte en orimlig begäran
            att kräva en full representation i det extraordinära utskott som
            skall behandla den extraordinära frågan under en extraordinärt
            kort tid. Det krävs en effektivitet också i det, och för det krävs
            en full representation. Det är fullt möjligt för er andra att
            säga: Självklart skall Vänsterpartiet ha en full representation
            i det här utskottet, särskilt med tanke på hur opinionsläget är.
          </note>
          <note type="speaker">
            Anf. 118 PÄR GRANSTEDT (c) replik:
          </note>
          <note>
            Herr talman! Nej, det är naturligtvis inte en orimlig begäran,
            men det är en begäran som ni ändå inte fick stöd för. Då är frågan:
            Varför inte utnyttja den möjlighet som ni nu ändå får att delta
            i alla sammanträden och diskussioner och lämna era synpunkter?
            Det är bara den fråga jag ställer.
          </note>
          <note>
            Det är intressant att konstatera att Gudrun
          </note>
          <note>
            Schyman är för ett överstatligt beslutsfattande. Jag väntar fortfarande
            på att få höra vad ni har för plan för hur man skall åstadkomma
            detta överstatliga beslutsfattande. Om ni tycker att det är viktigt,
            måste ni ha något slags förslag till hur vi skall gå till väga
            att faktiskt i sinnevärlden åstadkomma detta överstatliga beslutsfattande
            på dessa viktiga områden.
          </note>
          <note>
            Gudrun Schymans beskrivning av hur EG fungerar var inte riktigt
            korrekt. Det finns naturligtvis områden där det finns hämningsfaktorer.
            Det tycker jag också är litet besvärande. Det är när särregler
            kan få karaktären av handelshinder. Då finns det svårigheter,
            även om det där också finns vissa möjligheter. Det är en nackdel.
            Men det är naturligtvis samtidigt viktigt att främja en handel
            inom området. Men i övriga områden finns stora möjligheter för
            enskilda medlemsländer att gå vidare och gå före. När det gäller
            utsläppsnormer, som ju utgör en väldigt stor del av miljöpolitiken,
            är det fritt fram att ha en högre ambitionsnivå som mål. Likaså
            är det i fråga om det sociala trygghetssystemet fritt fram för
            enskilda medlemsländer att ha en högre ambitionsnivå. När det
            gäller samhällsservicen är det också fritt fram att ha en högre
            ambitionsnivå. Så det är på relativt begränsade områden som det
            finns hämningar.
          </note>
          <note>
            Det är roligt att notera de olika förtecknen. När man hör Gudrun
            Schyman tala om detta, påminner det om Moderaternas sätt att diskutera
            utbildningsfrågor.
          </note>
          <note>
            Det gäller ju att få dem som är mest framåt att utvecklas. Det
            är dem som man skall satsa på. Om eftersläntrarna kommer efter
            spelar mindre roll.
          </note>
          <note>
            EG erbjuder ju ett sätt att få med sig de svagaste i
          </note>
          <note>
            Europa för att de skall kunna föra en bättre miljöpolitik och
            en bättre socialpolitik. Det är klart att detta kan innebära vissa
            hämningar för de allra bästa att kunna bli ännu bättre, vilket
            i och för sig är beklagligt. Men möjligheten att få med sig eftersläntrarna
            är så pass viktig att det i någon mån kan motväga de nackdelar
            som finns för de allra bästa när det gäller vissa områden.
          </note>
          <note type="speaker">
            Anf. 119 MARGARETA VIKLUND (kds):
          </note>
          <note>
            Herr talman! ''Världsfreden kan inte bevaras utan skapande ansträngningar''.
            Så inledde utrikesminister Robert Schuman sin berömda deklaration
            från den 9 maj 1950. Den dagen betecknas som EG:s födelsedag.
            Det var den dagen som Schuman på den franska regeringens vägnar
            inbjöd alla europeiska länder att göra produktion och konsumtion
            av kol och stål till en gemensam angelägenhet.
          </note>
          <note>
            Tanken med Kol- och stålunionen var att eftersom rustningsindustrin
            helt och hållet var beroende av koloch stålproduktionen, skulle
            gemenskapen kring denna produktion göra varje krig mellan
          </note>
          <note>
            Frankrike och Tyskland inte bara otänkbart utan även materiellt
            sett omöjligt.
          </note>
          <note>
            Man trodde att en sådan gemenskap skulle -- utöver att trygga
            freden -- höja Europas levnadsstandard och också frigöra medel
            för en utveckling av den afrikanska kontinenten. Här framkom för
            första gången tanken att att vinsterna för en samordning till
            en del skulle tillfalla tredje världen. För mig är dessa två grundvärderingar
            de viktigaste anledningarna till att jag är positiv till ett medlemskap
            i EG och för att vi i kds har tagit ställning för EG.
          </note>
          <note>
            Efter en viss tröghet i portgången samverkade flera orsaker till
            att integrationsprocessen tog ny fart i mitten av 1980-talet.
            För det första utvidgades EG
          </note>
          <note>
            till att även omfatta Spanien och Portugal, vilket har hjälpt
            dessa länder att erhålla politisk stabilitet och ekonomisk utveckling.
            Men viktigast var det yttre tryck som uppstod genom att Europa
            halkade efter USA och Japan i den ekonomiska utvecklingen. Den
            ekonomiska nedgången i
          </note>
          <note>
            Europa under 1970-talet orsakad av bl.a. två oljekriser, med
            stigande arbetslöshet som följd blev en drivkraft för arbetet
            med den inre marknaden.
          </note>
          <note>
            Siktet är nu inställt på att utforma en gemensam ekonomisk politik,
            socialpolitik och utrikespolitik.
          </note>
          <note>
            Utvecklingen går med accelererande hastighet.
          </note>
          <note>
            De flesta länderna i både Öst- och Västeuropa förbereder sig
            nu för ett ökat samarbete inom de
          </note>
          <note>
            Europeiska gemenskaperna, EG. Målet är en politisk union, byggd
            på subsidiaritetsprincipen.
          </note>
          <note>
            Kristdemokraternas vision för det nya och enade
          </note>
          <note>
            Europa bygger på gemenskapstanken. Tanken är att skapa så goda
            och nära relationer mellan folken att krig aldrig mer skall bli
            möjliga. Vi anser att målet skall nås genom att man skall bygga
            upp ett nätverk av samarbete på det mänskliga, kulturella och
            handelspolitiska planet. Frukterna av det samarbetet skall även
            delas med människor i den tredje världen.
          </note>
          <note>
            Gemenskapen skall grundas på subsidiaritetsprincipen. Den innebär
            att beslut skall fattas på lägsta möjliga effektiva nivå. En uppgift
            skall i första hand skötas av den person eller gemenskap som befinner
            sig närmast uppgiften, enligt den kristdemokratiska synsättet.
          </note>
          <note>
            De överordnade gemenskapernas, t.ex.
          </note>
          <note>
            kommunernas, de regionala organens, staternas och de europeiska
            gemenskapernas uppgift är subsidiär, dvs. stödjande. De skall
            genom lagstiftning, utbildning, bidrag osv. hjälpa de mindre gemenskaperna
            att sköta sina uppgifter. De överskrider sina befogenheter om
            de t.ex.
          </note>
          <note>
            systematiskt försöker överta individers, familjers och andra
            gruppers och regioners uppgifter. Men det behövs också överstatliga
            organ, såsom EG och
          </note>
          <note>
            FN, för att lösa olika internationella problem.
          </note>
          <note>
            Även Europa är en del i ett större sammanhang.
          </note>
          <note>
            Subsidiaritetsprincipen är också viktig vid fördelningen av makt
            och befogenheter mellan och inom EG:s institutioner, medlemsstaterna,
            de regionala organen, landstingen, kommunerna, familjerna och
            ytterst de enskilda individerna.
          </note>
          <note>
            Kds syn på subsidiaritetsprincipen stämmer väl överens med definitionen
            av det begreppet i unionsfördraget från Maastricht. Gemenskapen
            skall endast agera, om inte de eftersträvade syftena kan uppnås
            av medlemsländerna. Varje land är ansvarigt för sitt agerande
            enligt de överenskomna reglerna.
          </note>
          <note>
            Kds har som aktiv medlem i EUCD, den kristdemokratiska unionen,
            och som associerad medlem i EPP möjligheter att från insidan följa
            och delta i den ideologiska debatten och det praktiska integrationsarbetet
            i Europa. I EUCD finns både partier som mycket aktivt bidragit
            till grundandet av EG och partier verksamma i länder som ännu
            står utanför.
          </note>
          <note>
            Kristdemokraterna är utan tvivel den politiska rörelse som hittills
            har betytt mest för enandet av
          </note>
          <note>
            Europa och tillkomsten av EG. Det är angeläget att understryka
            att de europeiska kristdemokraterna inte har ett snävt EG-perspektiv,
            utan att de lägger mycket stor vikt vid att utveckla relationerna
            till
          </note>
          <note>
            Central- och Östeuropa, men även med den övriga omvärlden och
            vid att avlägsna de hinder och barriärer mellan människor som
            restes efter andra världskriget. Därför är påståendet att EG kommer
            att höja murarna mot omvärlden på grund av att de inre gränserna
            rivs felaktigt. Tvärtom, kristdemokraterna i EG kommer att vaka
            över att
          </note>
          <note>
            EG:s internationella ansvar bibehålls och fördjupas.
          </note>
          <note>
            De europeiska integrationssträvandena bygger egentligen på samma
            utgångspunkter och har samma motiv som våra nordiska länders strävan
            efter gemenskap, integration och samordning inom ramen för samarbetet
            i Nordiska rådet.
          </note>
          <note>
            Sverige hör till Europa. Jag anser därför att Sverige skall vara
            med och aktivt utforma framtiden för de nya gränslösa Europeiska
            gemenskaperna. De ideologiska utgångspunkterna stämmer väl överens
            med kds grundsyn.
          </note>
          <note>
            Jag delar verkligen utskottets uppfattning att
          </note>
          <note>
            Sverige på olika sätt berörs av de beslut som fattas och som
            kommer att fattas inom EG, vare sig vi är medlemmar eller står
            utanför.
          </note>
          <note>
            Om vi står utanför EG innebär det att vi får genomföra en anpassning
            till EG utan att fullt ut kunna delta i utformningen av EG:s politik
            och lagstiftning. Jag anser att vi borde ha kommit in tidigare
            i EG. När vi kommer med är många, kanske de flesta, lagar och
            förordningar fastställda.
          </note>
          <note>
            Om vi hade varit med tidigare, hade vi på ett annat sätt kunnat
            påverka utformningen av dem. Detta är en kritik mot tidigare förd
            politik. Däremot måste den återstående EG-debatten inriktas på
            att diskutera det som inte berörs av EES-avtalet, ty det som står
            där är ju redan klart.
          </note>
          <note>
            Just nu arbetar man inom EG-kommissionen med att se på vilka
            förutsättningar Sverige har för att följa de lagar och påta sig
            de förpliktelser som ett medlemskap medför.
          </note>
          <note>
            Egentligen känner jag mig stolt över att vi från vikinganationen
            Sverige diskuteras ute i Europa, om vi är värdiga att bli fullvärdiga
            medlemmar i en europeisk gemenskap. Det är ju vad det handlar
            om. Och naturligtvis är vi värdiga. Det går inte att vi, om vi
            vill överleva, isolerar oss som några slags nordiska vikingar
            i Östersjön. Vi måste in i den större gemenskapen, där vi också
            hör hemma.
          </note>
          <note>
            Det är viktigt att Sverige nu i medlemskapsförhandlingarna för
            fram Sveriges höga krav, som har gällt för EES-förhandlingarna
            beträffande skydd för hälsa, miljö och säkerhet.
          </note>
          <note>
            Kds understöder de uttalanden som riksdagen vid flera tillfällen
            har gjort om att fortsatt aktivt stödja den svenska alkoholpolitiken,
            som innebär att en avsevärt större vikt än tidigare skall läggas
            vid förebyggande insatser utifrån ett folkhälsoperspektiv.
          </note>
          <note>
            Integrationsarbetet från svensk sida får inte drivas så, att
            en effektiv svensk alkoholpolitik försvåras.
          </note>
          <note>
            Beträffande skatter på alkoholprodukter har riksdagen bl.a uttalat
            att målet för ett svenskt deltagande i integrationsprocessen bör
            vara att de sociala och hälsomässiga strävandena inom den svenska
            politiken inte får försvagas. Vi i kds understryker att hälsoaspekten,
            inkl. den totala alkoholkonsumtionen, måste lyftas fram i förhandlingarna.
          </note>
          <note>
            Miljöarbetet inom EG spelar en viktig roll genom att vara normbildande
            för miljöarbetet på ett globalt plan. GATT har exempelvis fått
            impulser från det arbete som bedrivs inom EG och seriöst börjat
            intressera sig för miljökonsekvenser.
          </note>
          <note>
            Ett miljömedvetet EG kan innebära ökad handlingskraft i det internationella
            förhandlingsmaskineriet. Det behövs med de allvarliga miljöhot
            som uttunningen av ozonlagren och globala klimatförändringar utgör.Ett
            svenskt medlemskap i EG skulle kunna höja Europas miljömedvetande
            ännu mer.
          </note>
          <note>
            Naturligtvis är vi kristdemokrater angelägna om att arbetslösheten
            skall hållas på så låg nivå som möjligt. Helst såge vi naturligtvis
            att det inte fanns någon arbetslöshet. Jag är så naiv att jag
            tror att genom att arbetsmarknaden mot Europa öppnas, ökar också
            möjligheterna till arbetsbyte och en vidare arbetsmarknad. Här
            tror jag att det är viktigt att vi som tillhör en äldre generation
            ''puschar'' på våra ungdomar, så att de skaffar sig gedigna utbildningar.
            Efterfrågan på utbildad arbetskraft är hög, men efterfrågan på
            kvinnligt dominerade yrken är mindre jämfört med de yrken som
            domineras av män. Det betyder bl.a. att vi måste se till att våra
            flickor, våra döttrar, skaffar sig breda utbildningar, gärna inom
            områden som inte är traditionellt kvinnliga arbetsområden.
          </note>
          <note>
            Kristdemokraterna inom EG arbetar också för jämställdhet mellan
            kvinnor och män. Vi i kds vill också verka för en jämlik representation
            mellan kvinnor och män i EG:s olika råd och församlingar.
          </note>
          <note>
            Vi anser att principen om att ha möjlighet att försörja sig själv
            måste gälla. Det är i EG-
          </note>
          <note>
            sammanhang, liksom i vårt land, inte fråga om storleken på den
            offentliga sektorn som skall bestämma graden av valfrihet i förvärvsfrekvens.
          </note>
          <note>
            Samhället skall garantera en grundtrygghet för alla.
          </note>
          <note>
            Men produktionen av bra vård- och omsorgstjänster behöver inte
            ske i offentliga producentmonopol. Den kan lika gärna ske i alternativa
            former med en mångfald av vårdgivare, verksamma i olika företagsformer,
            både i Sverige och i EG.
          </note>
          <note>
            Det är också viktigt att Sverige är pådrivande i frihandelsvänlig
            riktning. Till alla dem som säger att importen från u-länderna
            kommer att minska om vi går med i EG kan jag meddela att den svenska
            importen från u-länderna för närvarande är ca 8 %, medan EG-ländernas
            import från uländerna är ca 15 %.
          </note>
          <note>
            Jag började mitt inlägg med grundbultarna bistånd och fred. Jag
            tänker avsluta med dem också.
          </note>
          <note>
            I sitt politiska arbete utvecklar kristdemokraterna i
          </note>
          <note>
            EG mycket konkret ansvaret för tredje världen.
          </note>
          <note>
            Det sker ideologiskt utifrån solidaritetsprincipen, praktiskt
            i ett allt närmare samarbete mellan nationerna och EG. En huvudlinje
            är att vid sidan av de offentliga hjälpprogrammen stödja de frivilliga
            organisationernas arbete. EPP uppmanar i sitt aktionsprogram EG
            att erkänna det gemensamma ansvaret för att få ett slut på den
            skandalösa situation som innebär att en stor del av mänskligheten
            lider och att miljoner män, kvinnor och barn årligen hotas av
            förnedrande död i svält och umbäranden.
          </note>
          <note>
            Redan i dag ger EG-kommissionen bistånd och stöd till 69 afrikanska,
            karibiska och stillahavsländer, vilka är anslutna till den s.k.
            Lomékonventionen, som också har undertecknats av ett antal länder
            i Asien och Latinamerika, flertalet av de länder i Medelhavsområdet
            som inte är medlemmar i EG samt länderna i Central- och
          </note>
          <note>
            Östeuropa.
          </note>
          <note>
            För att åstadkomma minskade klyftor mellan rika och fattiga länder
            räcker det inte med en ambitiös biståndspolitik. Kds vill inom
            EG verka för att en mer solidarisk handelspolitik utformas gentemot
            uländerna. Vi kommer att inom EG arbeta för att biståndspolitiken
            skall omfatta även miljöbistånd till bl.a. Östeuropa. Kds ser
            det också som viktigt att ambitionsnivån höjs till 2 % i vad gäller
            biståndens storlek.
          </note>
          <note>
            När det gäller frågan om fred kommer jag in på det mer praktiska
            planet. Jag anser att frågan om fred och mänskliga rättigheter
            måste få ett mycket större utrymme i skolan och i samhället i
            stort. Det gäller både för vårt land och för länderna i EG.
          </note>
          <note>
            Det har i vårt land inte funnits tillräcklig insikt om att rättvisa,
            fred, frihet och utveckling hör samman i ett inbördes samspel
            för jordens fortsatta existens.
          </note>
          <note>
            För att dessa frågor skall tas upp och bearbetas måste föräldrar,
            lärare, barnomsorgspersonal och ungdomsledare ges kunskap och
            utbildning, så att de i större omfattning än hittills kan engagera
            sig i fredsfrågan i ett vidare sammanhang och föra fredstankarna
            vidare. Det handlar om fostran och påverkan i vårt land och i
            EG-länderna.
          </note>
          <note>
            Herr talman! Jag yrkar bifall till utskottets hemställan.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            7 § (forts.) f415 &gt; Sverige och EG (forts. UU24)
          </note>
          <note type="speaker">
            Anf. 120 GÖRAN LENNMARKER (m):
          </note>
          <note>
            Herr talman! EG-frågan har tagit ytterligare ett steg framåt
            genom de medlemsansökningar som nu har aviserats från först Finland,
            sedan Norge och numera också Schweiz.
          </note>
          <note>
            Den utvecklingen kan sägas bekräfta den bedömning som vi har
            gjort från svensk sida, nämligen att det är ett logiskt steg att
            gå från ett
          </note>
          <note>
            EES-avtal, som i betydande utsträckning ger tillgång till EG
            och dess inre marknad, till att söka medlemskap -- de materiella
            fördelar som EES ger behöver kompenseras både med det inflytande
            som medlemskapet ger och de vidare samarbetsmöjligheter som ligger
            i medlemskapet jämfört med EES.
          </note>
          <note>
            Detta är också ett fullföljande, kan man säga, av en lång svensk
            utvecklingslinje. Vi har alltsedan mitten av 1800-talet -- kontinuerligt
            under denna långa tid -- utvecklat vårt samarbete med andra länder.
          </note>
          <note>
            Utrikeshandeln som proportion av vår ekonomi har hela tiden ökat.
            Vi har ständigt knutit närmare förbindelser med andra länder.
            Vi har nu kommit till en punkt där det kan vara naturligt att
            fortsätta och utvidga internationaliseringen med både EES-
          </note>
          <note>
            avtal och, i nästa steg, medlemskap.
          </note>
          <note>
            Det ligger helt enkelt i en svensk tradition att gå vidare. Det
            bryter inte en svensk tradition, utan det är ytterligare steg
            på vägen i den internationalisering som vi i nu snart ett och
            ett halvt sekel har genomlevt i Sverige och som också är förutsättningen
            för den välståndsutveckling som vi har genomgått alltsedan 1860-talet.
            Det finns ingen möjlighet att bygga upp ett välstånd om man inte
            har ett omfattande internationellt samarbete. Det är särskilt
            viktigt för små länder och för moderna ekonomier.
          </note>
          <note>
            Utvecklingen med ytterligare ansökningar understryker också det
            faktum att EG i allt högre grad är centralpunkten i det europeiska
            samarbetet.
          </note>
          <note>
            Hela Västeuropa är knutet till EG i en eller annan form. Turkiet,
            Cypern och Malta har också avtal med EG. Och nu har genom de avtal
            som slöts i höstas de första i det tidigare Östeuropa i organiserad
            form sökt sig till EG. Det här kommer att fortsätta.
          </note>
          <note>
            Det understryker också, att skall man samarbeta i
          </note>
          <note>
            Europa finns det få punkter att samarbeta om vid sidan av EG.
            Vi har Europarådet med dess stora betydelse för demokrati och
            mänskliga rättigheter;
          </note>
          <note>
            det kommer säkert att fortsätta, och det är mycket bra. På säkerhetsområdet
            har vi ESK, där vi är med, och NATO, där vi inte är med. Men i
            övrigt har vi egentligen inga fasta samarbetsstrukturer i
          </note>
          <note>
            Europa, utan det är EG som kommer att växa ut och ta till sig
            de områden där man behöver samarbeta.
          </note>
          <note>
            Möjligheterna att hitta alternativa samverksformer, vid sidan
            av EG, kommer att vara mycket små.
          </note>
          <note>
            Därför kommer naturligtvis de på nej-sidan som säger att man
            skall hitta andra samarbetsmöjligheter att få mycket svårt att
            tala om vari de består.
          </note>
          <note>
            Herr talman! Jag skulle dock något vilja kommentera opinionsutvecklingen
            i Sverige när det gäller EG-frågan. Den kan grovt sägas ha haft
            ett första stadium när tanken på ett EG-medlemskap väckte en stor
            respons hos det svenska folket.
          </note>
          <note>
            Spontant kom tre fjärdedelar eller någonting sådant att se ett
            EG-medlemskap som någonting riktigt och naturligt. Man kände spontant
            det positiva i det här.
          </note>
          <note>
            Nu har vi kommit in i en andra, mer problemorienterad fas. Det
            ligger nog i sakens natur att man har en problemorienterad fas:
            Man går igenom de olika detaljerna; det blir problemen och detaljerna
            som kommer i fokus. Man arbetar sig igenom problemen. Alla västliga,
            öppna demokratier fungerar på så sätt att massmedia och nyhetsförmedling
            koncentrerar sig på problemen.
          </note>
          <note>
            Det stora och det positiva glider lätt förbi -- kanske en rubrik
            en dag eller två -- medan problemen av naturliga skäl fokuseras.
          </note>
          <note>
            Vi kommer att ha den här fasen en lång tid framöver. Vi kommer
            nu i höst att få en granskning av EES-avtalet, och det kommer
            naturligtvis att ge problem. Vi har bekymmer, och vi skall anpassa
            oss och sådana saker.
          </note>
          <note>
            Vi kommer nästa vår att ha genomförandet av
          </note>
          <note>
            EES -- det kommer av naturliga skäl återigen att bli problemfokuserat.
          </note>
          <note>
            Vi skall sedan ha förhandlingar under 1993, och det är samma
            sak där. Vi vet att det som man nu är överens om och som går bra
            går fort förbi, och problempunkterna, där man kanske grälar och
            stannar klockan och tar till alla de andra mekanismer man har
            för att lösa problemen, kommer att finnas kvar på näthinnan. När
            man tittar på TV-nyheterna på kvällen är det ofta de negativa
            rubrikerna som kommer att dominera.
          </note>
          <note>
            Samtidigt vet vi att det kommer en tredje fas, nämligen beslutsfasen,
            när det svenska folket så småningom går att fatta beslut i frågan.
            Då är vi i någon mån tillbaka i huvudfrågorna, där man skall väga
            detaljerna mot helheten -- snuset mot freden i
          </note>
          <note>
            Europa, för att formulera det litet drastiskt.
          </note>
          <note>
            Vi kommer också att göra en annan vägning, nämligen att säga
            ja mot att säga nej. Då, om inte förr, kommer sanningens minut
            för dem som representerar nej-sidan. Då skall man tala om vad
            en nej-röst innebär. Om jag stoppar en nej-röst i valurnan på
            folkomröstningsdagen -- vad innebär då detta nej?
          </note>
          <note>
            Nej-sidan kommer att få betydande bekymmer när man skall definiera
            vari detta nej består. Man har anledning att verkligen tala om
            vad det innebär i det dagliga livet. Innebär det t.ex. att Sverige
            skall bryta sig ur den inre marknad som vi då har varit med i
            kanske i närmare två års tid? Skall vi ta oss ur den och bryta
            upp alla de regler och anpassningar som då redan har genomförts?
          </note>
          <note>
            Skall vi bryta oss ur ESA, denna EFTA-myndighet, som tillsammans
            med EFTA-domstolen faktiskt har viss överstatlighet och där vi
            tillsammans med de övriga nordiska länderna och de två alpina
            länderna har ingått ett tag? Skall vi återinföra gränsregleringar,
            inte bara mot ett Danmark som är med i EG utan även mot ett Norge
            och ett Finland som i och för sig kan välja att stå utanför ett
            medlemskap? -- Det här är frågor som nej-sidan då skall definiera.
          </note>
          <note>
            Alternativet att allting blir som nu finns nämligen inte; det
            är ju annars en vanlig reaktion, som man ofta hör: Om vi säger
            nej till EG blir det som nu.
          </note>
          <note>
            Spontant tänker man kanske ofta så: Genomför man inte en förändring
            blir det nuvarande bestående.
          </note>
          <note>
            Men här ligger, tror jag, den största förändringen när man kommer
            till beslutssituationen -- man måste faktiskt också veta vad ett
            nej innebär, och det åligger dem som förespråkar ett nej att tala
            om vad nejet innebär.
          </note>
          <note>
            Nejet kan som sagt bestå i att man bedriver en isoleringspolitik,
            att Sverige skall bryta upp från det
          </note>
          <note>
            EG-samarbete som vi då under lång tid stegvis har byggt upp.
            Eller också kan man välja ett randstatsalternativ, där Sverige
            visst i stor utsträckning skall vara med i det samarbete som EG
          </note>
          <note>
            har byggt upp för hela Europas räkning men inte skall ta steget
            fullt ut och ha inflytande. Det här kommer sist och slutligen
            kanske att bli det bestämmande i folkomröstningen.
          </note>
          <note>
            Jag vill ta upp ytterligare en sak, herr talman, innan jag avslutar
            mitt anförande, och det är något som
          </note>
          <note>
            Mats Hellström i sitt tidigare inlägg sade beträffande visionen
            av Europa. Jag tror att Mats
          </note>
          <note>
            Hellström, som många socialdemokrater, faller offer för sin egen
            mytbildning. När det gäller mycket av det sociala i Europa är
            de socialistiska partierna ett större problem, Mats Hellström,
            än de konservativa eller de borgerliga.
          </note>
          <note>
            Ser vi på EG kan vi konstatera att de länder som har en socialistisk
            regim har betydligt högre arbetslöshet än de länder som har en
            borgerlig regim. Det är en regel som gäller i hela industrivärlden
            över huvud taget.
          </note>
          <note>
            Jag tror att Mats Hellström här faller offer för tron, att det
            faktum att man talar om vissa saker också innebär att man uträttar
            mycket. Vi har ju under lång tid sett att Thatcher utmålats som
            arbletslöshetens premiärminister. Men Mitterrand, som hade en
            högre arbetslöshet och höjde arbetlösheten mer, glömde man gärna
            bort. Felipe
          </note>
          <note>
            González, som har betydligt högre arbetslöshet i det land där
            han nu under lång tid har varit premiärminister, glömmer man också
            lätt bort i det sammanhanget.
          </note>
          <note>
            Faktum är att det inte vore så dumt om Mats
          </note>
          <note>
            Hellström och andra kunde förmå en del av sina systerpartier
            att bedriva en klokare politik. Det skulle vara bättre för t.ex.
            den höga arbetslösheten i Europa.
          </note>
          <note>
            Det gäller faktiskt också det vi kallar för en aktiv arbetsmarknadspolitik:
            att utbilda arbetslösa och inte bara låta dem gå kvar på bidrag.
            Det är en ståndpunkt som i vissa europeiska länder anses vara
            en högerståndpunkt -- att ställa krav på arbetslösa.
          </note>
          <note>
            Därmed inte sagt att Mats Hellström skulle omfatta den synen.
            I Sverige har vi ju den uppfattningen att det är klokt att utbilda
            och ställa krav på arbetslösa för att de skall få bidrag. Men
            jag kan försäkra Mats
          </note>
          <note>
            Hellström att han har en betydande uppgift inom socialistgruppen
            i Europa att övertyga om sådana idéer.
          </note>
          <note>
            Med detta, herr talman, vill jag yrka bifall till hemställan
            i utrikesutskottets betänkande.
          </note>
          <note type="speaker">
            Anf. 121 MATS HELLSTRÖM (s) replik:
          </note>
          <note>
            Herr talman! I sitt mycket sympatiska inlägg gav
          </note>
          <note>
            Göran Lennmarker på slutet ett tecken på just den högerns svårighet
            att orientera sig i verkligheten som jag tog upp före middagspausen.
            Det är nog relativt lätt att belägga, att socialdemokratiska regeringar
            generellt har en större vilja att klara arbetslösheten och är
            beredda att ta till mera medel för att åstadkomma detta än konservativa
            regeringar.
          </note>
          <note>
            Frankrike är ett mycket intressant exempel. Där hade Mitterrands
            regering i början av 1980-talet ambitionen att gå själv, att driva
            en egen politik, bl.a. just för att klara arbetslösheten. Ambitionen
            fanns där, men man misslyckades, och detta ledde till att man
            nästan svängde 180 grader. När man misslyckades med att föra denna
            så att säga ensamma politik förstod den franska statsledningen
            att den politik som tidigare förts av Frankrike, sedan de Gaulles
            tid, var omöjlig. Det var då ändringen kom. Det var då Frankrike
            aktivt gick in för att vara en konstruktiv samarbetspartner i
            EG
          </note>
          <note>
            med de andra. Därmed lossnade ganska mycket av
          </note>
          <note>
            EG-samarbetet.
          </note>
          <note>
            Detta var litet vid sidan av vad Göran Lennmarker tog upp.
          </note>
          <note>
            Det är ingalunda ointressant och visar förvisso inte på att ambitionen
            att hålla nere arbetslösheten inte skulle funnits hos den regeringen.
            Jag menar nog att
          </note>
          <note>
            Göran Lennmarkers inlägg illustrerar just detta att högern inte
            längre har en vision om en
          </note>
          <note>
            Europapolitik där man samarbetar politiskt. Det som sades tidigare
            här i samma fråga illustrerar detta.
          </note>
          <note>
            Hade högern känt sig självsäker, hade man haft en ordentlig vision
            inför den Europaunion som skall byggas upp efter Maastricht, då
            hade man ju inte behövt -- som Nic Grönvall påpekade här tidigare
            --
          </note>
          <note>
            lämna sin egen international i EG-sammanhanget och ansluta sig
            till Kristdemokraterna.
          </note>
          <note>
            Det som sades här tidigare är snarast ett exempel på att högern
            inte har den självsäkerhet man tidigare hade.
          </note>
          <note>
            Jag tycker det är intressant att se att det är någonstans i denna
            fåra center--vänster som mycket av dagordningen i 1990-talets
            Europa kommer att byggas upp, Göran Lennmarker. Där står sysselsättningen
            högt på dagordningen för socialdemokrater.
          </note>
          <note type="speaker">
            Anf. 122 GÖRAN LENNMARKER (m)
          </note>
          <note>
            replik:
          </note>
          <note>
            Herr talman! Det kanske är så, Mats Hellström, att socialdemokratiska
            partier har en högre retorik när det gäller arbetslösheten. Så
            långt kan jag vara överens med Mats Hellström. Men när det gäller
            resultat får väl ändå Mats Hellström hålla med om att borgerliga
            regeringar generellt sett har bättre resultat när det gäller att
            hålla nere arbetslösheten än socialdemokratiska. Det behöver vi
            inte diskutera -- det kan man lätt slå upp och jämföra.
          </note>
          <note>
            Inom EG, liksom generellt i den västliga industrivärlden, har
            socialdemokratiska partier haft svårt att klara en låg arbetslöshet.
            Det har vi iakttagit under lång tid.
          </note>
          <note>
            När det gäller initiativkraften i samarbetet vågar jag påstå
            att såväl förverkligandet av den inre marknaden som de vidare
            stegen mot den politiska unionen är väl så förankrade i det Mats
            Hellström kallar högern i Europa. Många av dessa idéer är sprungna
            ur partier som är samarbetsparter med
          </note>
          <note>
            Moderata samlingspartiet.
          </note>
          <note>
            Jag vill också understryka att i den grupp i
          </note>
          <note>
            Europarlamentet som kallas EPP ingår huvuddelen av de samarbetspartier
            vi har haft sedan många decennier. Så det handlar inte om någon
            förändrad ståndpunkt för Moderata samlingspartiets del, utan bara
            om ett fullföljande av ambitionen att få de konservativa och kristdemokratiska
            partierna i samma grupp. Det är för övrigt ett samarbete mellan
            John Major och förbundskansler Kohl som ligger bakom detta. Också
            Carl Bildt har spelat en betydelsefull roll när det gäller att
            få till stånd det här samarbetet. Jag kan försäkra att det har
            varit en strävan sedan slutet av 1970-talet att försöka uppnå
            den här enigheten. Det finns fortfarande ett steg kvar, det gäller
            att få in de franska gaullisterna i den gemensamma gruppen. Det
            kommer förmodligen att ta några år till, men sedan skall enhetsverket
            vara fullbordat.
          </note>
          <note type="speaker">
            Anf. 123 MATS HELLSTRÖM (s) replik:
          </note>
          <note>
            Herr talman! Om vi skulle gå igenom Europas sysselsättningspolitik
            så skulle vi finna att det är socialdemokratiska regeringar i
            länder som
          </note>
          <note>
            Österrike, under Kreisky, de socialdemokratiska regeringarna
            i Sverige, Norge och tidigare i
          </note>
          <note>
            Danmark som har varit pådrivande för att klara en låg arbetslöshet.
            I Danmark kunde man se hur ett skifte till en borgerlig politik
            också kom att leda till en kraftigt ökad arbetslöshet.
          </note>
          <note>
            Självklart är det ingalunda enbart detta som har effekt. Den
            generella ökningen av arbetslösheten i
          </note>
          <note>
            Europa kom ju efter oljekrisen i mitten av 1970-
          </note>
          <note>
            talet. Men går vi från land till land och ser på resultat och
            ambitioner, så tror jag nog man kan säga att det är de socialdemokratiska
            regeringarna som både har åstadkommit resultat med en aktiv arbetsmarknadspolitik
            och haft ambitioner.
          </note>
          <note>
            Jag tycker fortfarande att detta är en intressant fråga, i högsta
            grad en fråga för framtiden. Givetvis är Maastrichtavtalet förankrat
            hos högeropinioner i
          </note>
          <note>
            Europa. Men jag tror inte tänkandet finns om hur det politiska
            samarbetet skall bli tätare.
          </note>
          <note>
            Detta finns däremot i det andra spektrumet.
          </note>
          <note>
            Tvärtom är det så, också i Sverige, att det finns de, t.ex. Moderata
            studentförbundet, som säger att man är emot ''Delors-EG''. Jag
            är övertygad om att
          </note>
          <note>
            EG:s dagordning kommer att präglas av just politiska anslag och
            ingrepp för att åstadkomma socialt drägliga förhållanden så att
            marknaden inte ger ett för människorna orimligt resultat. Det
            är jag glad för. I den mån man från så att säga tidigare högergrupperingar
            vill ansluta sig till detta, desto bättre för Europa.
          </note>
          <note type="speaker">
            Anf. 124 GÖRAN LENNMARKER (m)
          </note>
          <note>
            replik:
          </note>
          <note>
            Herr talman! Det är detta, Mats Hellström, som väldigt mycket
            av EG:s utveckling handlar om -- att bygga de mekanismer som t.ex.
            skall säkra en låg arbetslöshet. Man kan säga att det var det
            stora framsteget med den inre marknaden och den europeiska enhetsakten
            att man insåg att just att utsätta länder för konkurrens, att
            förbättra konkurrensen, är ett väsentligt steg att bygga en starkare
            ekonomi. Därmed kan man också säkra en låg arbetslöshet.
          </note>
          <note>
            Det var detta paradigmskifte som skedde, inte bara i europeisk
            politik, utan tror jag över hela världen, nämligen insikten om
            att när man låser in ekonomin och byråkratiserar så innebär det
            inte att man därmed säkrar sociala mål. I sin parodiska form ser
            vi det i Östeuropa med dess faktiska massarbetslöshet till följd
            av att man sökt skärma av ekonomierna och få dem stelare.
          </note>
          <note>
            Jag kan försäkra Mats Hellström att en mycket central målsättning
            för oss och alla våra systerpartier, som har ett betydande inflytande
            i
          </note>
          <note>
            Europa, är att se till att vi genom EG får meknismer för att
            säkra dessa väl fungerande ekonomier. Det har varit en mycket
            stark ledstjärna.
          </note>
          <note>
            Återigen: vi säkrar dessa viktiga sociala mål genom att se till
            att vi inte på nytt kan bygga upp hinder mellan länderna. I det
            avseendet tror jag Mats
          </note>
          <note>
            Hellström och jag är överens. Men detta har framför allt skett
            på initiativ från partier på vår planhalva av det politiska spektrumet.
          </note>
          <note>
            Inte minst efter Parisdeklarationen tror jag att det är på väg
            att bli ett allmängods i Europa, att marknadsekonomin är fundamentet
            för välfärden.
          </note>
          <note>
            När Ludwig Erhard lanserade begreppet den sociala marknadsekonomin
            så var det ett mycket hett omdebatterat område, där inte minst
            den tyska socialdemokratin angrep mycket starkt. Nu kan vi glädja
            oss åt att den tyska socialdemokratin faktiskt ansluter sig till
            detta koncept. Jag har förstått att det finns socialdemokrater
            också i Sverige som tycker att social marknadsekonomi är ett bra
            begrepp. Vi säger: Okej, ni är välkomna att ansluta er till detta,
            det tycker vi är mycket bra. Men ni kan ju inte komma och säga
            att idén är sprungen ur den socialdemokratiska sidan av det politiska
            spektrumet.
          </note>
          <note>
            Återigen, Mats Hellström, vill jag bara understryka att när det
            gäller arbetslösheten kan man direkt kolla med siffror. Ni är
            litet grand offer för er egen mytbildning.
          </note>
          <note type="speaker">
            Anf. 125 HÅKAN HOLMBERG (fp):
          </note>
          <note>
            Herr talman! Om jag får göra en personlig kommentar till den
            inte alltför upplysande debatt som just förts om upphovsrätten
            till olika idéer på det europeiska planet, skulle det i så fall
            vara att påminna om Bertil Ohlin. På 1930-talet i Sverige lanserade
            han det som vi kallar för socialliberalism, eller socialt styrd
            marknadsekonomi. Det var en idé som naturligtvis andra personer
            i andra länder också till större eller mindre del har lyckats
            komma på. Det är en ganska rimlig politisk ståndpunkt i många
            fall att vilja förena marknadsekonomi med socialt ansvar.
          </note>
          <note>
            Många som deltar i EG-debatten för den nästan enbart i ekonomiska
            termer. Ofta framställs den snabba integrationsprocess som sker
            inom EG och i hela Europa som i första hand ett resultat av besluten
            om den inre marknaden.
          </note>
          <note>
            Detta är naturligtvis till stor del sant, men jag tror att det
            också är viktigt att peka på den andra stora drivkraften bakom
            det som nu sker i Europa, nämligen omvandlingen i Östeuropa.
          </note>
          <note>
            Strax före Pragkuppen 1948 hade den dåvarande än så länge demokratiska
            tjeckoslovakiska regeringen accepterat, tackat och tagit emot
            möjligheten att få stöd till återuppbyggnaden från USA, den s.k.
          </note>
          <note>
            Marshallhjälpen. Kort efter Pragkuppen fick man lov att tacka
            nej. Var och en kan räkna ut vad det berodde på.
          </note>
          <note>
            Först nu har Europas två delar möjlighet att äntligen börja utvecklas
            ekonomiskt tillsammans på förhoppningsvis så småningom likartade
            villkor och mot en gemensam demokratisk framtid.
          </note>
          <note>
            Detta är en historisk process och en möjlighet som öppnas under
            några år, just nu. Ifall den här möjligheten inte tas till vara
            riskerar kanske inte järnridån, men någon annan form av ridå att
            gå ner på nytt. Man talar ibland om t.ex. fattigdomsridåer och
            andra.
          </note>
          <note>
            Den enkla sanningen är naturligtvis att ett ekonomiskt sammanbrott
            i Östeuropa -- det sammanbrott som kommunismen har skapat -- eller
            en utebliven utveckling ifrån denna ekonomiska misär som man nu
            har att ta itu med, påverkar hela
          </note>
          <note>
            Europas villkor.
          </note>
          <note>
            Detsamma gäller naturligtvis om man misslyckas med att ta sig
            an de katastrofala miljöproblem som kommunismen har lämnat efter
            sig, eller om demokratin misslyckas med att få fäste i de östeuropeiska
            länderna -- t.ex. på grund av just den ekonomiska krisen, den
            ekologiska krisen eller extrem nationalism i olika former, som
            ju redan i dag på flera håll lett till väpnade konflikter.
          </note>
          <note>
            Vi bör kanske också just i Sverige komma ihåg att de baltiska
            ländernas framtid ingalunda är säkrad bara för att man har fått
            sin självständighet ifrån den kollapsande Sovjetunionen. I dag
            når oss bulletiner om nya ryska, inte sovjetiska denna gång, truppförflyttningar
            till Baltikum och hotfulla formuleringar om att man nog så småningom
            skall få andra regeringar i de länderna som kommer att vilja ha
            ryskt beskydd.
          </note>
          <note>
            I den situationen spelar det en oerhört stor roll för hela Europas
            framtid hur vi, i de etablerade demokratierna, förmår handskas
            med den chans, kanske den engångschans -- i alla fall på väldigt
            lång tid -- som historien nu har gett oss.
          </note>
          <note>
            När vi analyserar vad man kan göra för att den fantastiska utveckling
            vi sett i östra halvan av
          </note>
          <note>
            Europa de senaste åren skall kunna stabiliseras och gå vidare,
            är det ofrånkomligt att vi diskuterar och tar på allvar just de
            europeiska gemensamma mellanstatliga organisationernas möjlighet
            att fungera som den kraft som kan skapa denna stabilitet och också
            i ekonomiskt avseende dra upp de östeuropeiska länderna ur den
            misär där de kommunistiska regimerna har lämnat dem.
          </note>
          <note>
            Alla europeiska organisationer är naturligtvis viktiga på olika
            sätt i det här sammanhanget.
          </note>
          <note>
            Europarådet har en oerhört stor betydelse, trots att
          </note>
          <note>
            Europarådet egentligen mera är en diskussionsklubb för kulturella
            och andra frågor.
          </note>
          <note>
            Europarådet är nämligen den organisation som är det naturliga
            första steget för de nya demokratierna att bli medlem i, i väntan
            på att förhållandena har stabiliserats så pass att också det som
            är det uttalade egentliga målet i samtliga nya demokratier kan
            uppnås, nämligen att också komma med i EG.
          </note>
          <note>
            EG är naturligtvis den helt dominerande kraften och, som någon
            talare tidigare sade, själva det centrum kring vilket hela den
            europeiska integrationsprocessen nu rör sig. Det är EG som har
            fått i uppdrag av hela världens rika industrinationer i G 24-gruppen
            att administrera det gemensamma stödet till de nya demokratierna
            i Östeuropa. Det är
          </note>
          <note>
            EG som står bakom den finansiella institution, den europeiska
            utvecklingsbanken i London, EBRD, som av allt att döma kommer
            att spela nyckelrollen i många avseenden när det gäller att sanera
            ekonomierna i Östeuropa och gradvis skapa förutsättningar för
            normal marknadsekonomi. Det är EG-länderna som har ingått de hittills
            mest långtgående samarbetsavtalen med de nya demokratierna i Östeuropa
            -- Polen, Ungern och
          </note>
          <note>
            Tjeckoslovakien, och fler länder står naturligtvis på kö. Dessa
            avtal är ju betydligt mer omfattande än de frihandelsavtal mellan
            dessa länder och EFTA som bl.a. har behandlats i den här kammaren.
            Det är inte bara fråga om frihandel. Det är också fråga om politiskt
            samarbete, ekonomiskt och finansiellt stöd och klara hänvisningar
            till ett kommande medlemskap i den europeiska gemenskapen.
          </note>
          <note>
            I en folkpartimotion till det här riksmötet anspelas uttryckligen
            på denna EG:s centrala roll för länderna i Östeuropa. Det klargörs
            som en självklar liberal position att alla demokratier i Europa
            självfallet måste kunna bli medlemmar i EG, eller den framtida
            europeiska unionen, den dag ekonomi och demokrati är stabila nog
            att kunna fungera tillsammans med de etablerade demokratierna
            i väst.
          </note>
          <note>
            Jag tycker därför att det finns skäl att se med viss oro och
            skepsis på den typ av signaler som under senare tid har kommit
            bl.a. från Helmut Kohl. Han tycks en gång för alla vilja dra en
            kategorisk gräns ungefär vid Polens östgräns. Detta skulle, i
            alla fall som det tycks ha formulerats, t.o.m. kunna utesluta
            de baltiska länderna, Rumänien, länder som framträder ur det f.d.
            Jugoslavien, osv. Jag tror inte att detta i längden är en hållbar
            attityd, utan den enda hållbara linjen är naturligtvis den som
            förutsågs redan i Romfördragen, nämligen att alla europeiska demokratier
            skall kunna vara medlemmar i den kommande europeiska unionen.
          </note>
          <note>
            Naturligtvis kommer, herr talman, den här processen att äga rum
            även utan ett svenskt medlemskap i EG. Sverige kan givetvis välja
            att sitta vid sidan av och titta på medan processen fortgår, medan
            EG-länderna, som den ekonomiska och politiska motorn, steg för
            steg bidrar till att förena det som klövs 1947--48 i och med maktövertagandena
            i Östeuropa. Detta vore emellertid inte någon särskilt ärofull
            attityd, och det skulle också innebära att vi till stor del svek
            det ansvar vi har som nation gentemot de baltiska länderna och
            gentemot våra andra grannar i
          </note>
          <note>
            Östersjöområdet -- jag tänker naturligtvis på Polen och det nya
            Ryssland. Vi kan sitta vid sidan av och låta andra göra hela detta
            jobb. Vi kan titta på medan historien passerar och låta den historiska
            möjligheten utnyttjas av andra, medan vi sitter bekvämt tillbakalutade
            och kommenterar det hela i upphöjd vishet. Det vore fullt möjligt,
            men det vore inte särskilt ärofullt.
          </note>
          <note>
            Jag menar därför att det helt vid sidan av de fördelar som finns
            för svensk del i att Sverige är medlem i EG och i den blivande
            europeiska unionen finns ett mycket starkt argument i att vi också
            har ett ansvar för återuppbyggandet av det förstörda
          </note>
          <note>
            Europa. Det som under några decennier har kunnat återuppbyggas
            i väst skall nu också återuppbyggas i öst och byggas ihop med
            den västra delen av samma kontinent. Vi har i Sverige samma ansvar
            som man har i Ungern, Polen, Portugal, Holland, Tyskland eller
            Lettland.
          </note>
          <note type="speaker">
            Anf. 126 BIRGITTA HAMBRAEUS (c):
          </note>
          <note>
            Herr talman! Jag vill gärna börja med att i långa stycken instämma
            i vad Håkan Holmberg just har sagt. EG har en oerhörd betydelse
            för fred och för ekonomisk utveckling. Men om man funderar litet
            vidare kan man undra om det är särskilt praktiskt att slå ihop
            så enormt många hundra miljoner människor i en beslutande församling,
            i ett beslutande rum och med alla dessa språk. Det är mycket troligt
            att vi kommer att finna olika samarbetsformer som blir allt närmare
            och alltmer förtroendefulla men som ändå gör det möjligt att behålla
            suveräniteten och fatta besluten i lagom stora församlingar. Jag
            tror inte att en sak absolut måste växa till och bli allt större
            bara därför att den fungerar bra i en skala.
          </note>
          <note>
            Håkan Holmberg talade om att vara ärofull. Det är litet farligt,
            tycker jag, att tala om ära och om
          </note>
          <note>
            ''gloire'' och sådant. Det är jag inte mycket för.
          </note>
          <note>
            Däremot talar jag gärna om ansvar, solidaritet, generositet,
            öppenhet inför varandra -- men kanske inte att, som Martin Ljung
            sade en gång, samlas allihop på en plats och ta sats.
          </note>
          <note>
            Jag tycker faktiskt att det är väldigt skönt att vi har god tid
            på oss innan vi behöver ta ställning till om
          </note>
          <note>
            Sverige skall bli medlem eller inte i den framväxande europeiska
            unionen. Runt omkring i vårt land diskuterar folk nu EG i studiecirklar
            och följer med i massmedia, som äntligen har vaknat till en analyserande
            och stimulerande debatt.
          </note>
          <note>
            Detta är ju ett mycket stort beslut, och hela svenska folket
            skall fatta beslutet, eftersom folkomröstningen blir avgörande.
          </note>
          <note>
            Folkomröstningen kommer att äga rum tidigast nästa år, och avgörandet
            kan också komma att skjutas på en oviss framtid, om EG åter går
            in i en mer inåtvänd period för att jämka samman sina olika åsikter
            i unions- och budgetfrågorna. Då svalnar intresset för att förhandla
            om nya medlemskap. Då är det också möjligt att EG:s dragningskraft
            minskar, som under tioårsperioden från mitten av 70-talet och
            framåt. Näringslivet kommer kanske liksom då att finna att det
            egentligen fungerar smidigt med det frihandelsavtal vi redan har
            och med avtal som vi kan komma att sluta därutöver som suverän
            stat, när det passar bägge parter.
          </note>
          <note>
            Vi behöver alltså inte ännu binda oss för ja eller nej till medlemskap.
            Vi kan unna oss tid att verkligen undersöka vilka för- och nackdelar
            ett medlemskap ger och vilka problem och möjligheter som finns
            om vi bestämmer oss för att stå utanför Unionen och behålla Sveriges
            suveränitet.
          </note>
          <note>
            Göran Lennmarker var inne på att det är mycket viktigt att nej-sidan,
            de som kanske nu vill kritiskt granska och undersöka vad ett nej
            i folkomröstningen skulle innebära, verkligen kan lämna alternativ.
            Om jag har förstått Göran
          </note>
          <note>
            Lennmarker rätt menar han att det är viktigt att nej-sidan då
            också får resurser för att på ett sakligt sätt analysera de möjligheter
            och de svårigheter det skulle innebära att inte gå med i EG. Vi
            kommer ju förhoppningsvis så småningom här i riksdagen att se
            till att pengar står till förfogande också för sakliga utredningar
            av vad ett nej till medlemskap i Unionen skulle innebära.
          </note>
          <note>
            Vi har alltså nu tid på oss innan vi behöver säga ja eller nej
            till medlemskap. Jag är därför bekymrad över att utskottet föreslår
            riksdagen att redan nu vara kategorisk i sitt ställningstagande.
          </note>
          <note>
            Maastrichtdokumenten har inte varit föremål för en ingående analys
            och diskussion i utskottet. De är ännu inte översatta till svenska.
            Ändå anser sig utskottet kunna säga: ''Utskottets sammanfattande
            bedömning är att resultatet från Europeiska rådets möte i Maastricht
            och unionsfördraget är förenligt med Sveriges strävanden att bli
            medlem i EG.''
          </note>
          <note>
            Så säkra är inte EG:s egna länder. I Danmark folkomröstar man
            den 2 juni, och i Tyskland finns enligt media en osäkerhet inför
            unionsfördragets alla bindningar.
          </note>
          <note>
            Jag står helhjärtat bakom riksdagens beslut att godkänna att
            regeringen inlämnade en ansökan om medlemskap. Jag tycker att
            Sverige skall förhandla om medlemskap med ett öppet sinne och
            med respekt för våra grannländer, men jag vill se resultatet av
            förhandlingarna innan jag tar ställning till medlemskapet. Det
            hänger också på de villkor
          </note>
          <note>
            EG kan komma att ställa om Maastrichtfördraget är förenligt med
            Sveriges strävanden att bli medlem eller ej.
          </note>
          <note>
            Förra gången Sverige sökte medlemskap i EG, i början av 70-talet,
            drog vi så småningom -- i bästa samförstånd med EG, efter vad
            jag förstår --
          </note>
          <note>
            tillbaka ansökan, och vi fick i stället frihandelsavtalet, till
            stor belåtenhet också för näringslivet.
          </note>
          <note>
            Det är viktigt att förhandlingarna förbereds med stort självförtroende
            från svensk sida och med beslutsamhet att slå vakt om våra värderingar
            och vår handlingsfrihet också i framtiden. Som utskottet anför:
            Vi skall trygga en handlingsfrihet att i alla lägen och i former
            som vi själva väljer kunna utveckla vårt samhälle i politiskt,
            ekonomiskt, socialt, kulturellt och varje annat hänseende.
          </note>
          <note>
            Jag kan inte gå med på att som utskottet säga att EG
          </note>
          <note>
            kommer att bestämma över oss antingen Sverige blir medlem eller
            ej. Eller med utskottets ord: ''Att stå utanför EG skulle innebära
            att Sverige fick genomföra en anpassning till EG utan att fullt
            ut kunna delta i utformningen av EG:s politik och lagstiftning.''
          </note>
          <note>
            Canada vill uppenbarligen inte bli medlem i
          </note>
          <note>
            Amerikas förenta stater. Canada ägnar sig heller inte veterligt
            åt att anpassa sina lagar till USA:s.
          </note>
          <note>
            Tvärtom skattar man sin suveränitet högt. Man har en egen valuta,
            en annorlunda välfärdspolitik än supermakten i söder och en mycket
            strängare alkoholpolitik än t.o.m. Sverige. Det finns faktiskt
            stora likheter mellan Norden och Canada. Canada är självfallet
            inte isolerat, varken från USA eller från resten av världen. Vi
            skulle inte heller bli det om vi valde att stå utanför den europeiska
            unionen.
          </note>
          <note>
            Sveriges internationella engagemang är välkänt när det gäller
            både fri handel och andra mellanfolkliga förbindelser.
          </note>
          <note>
            Ekonomerna i Sverige är ingalunda samstämmiga när det gäller
            medlemskapets ekonomiska välsignelse. De som talar för marknadens
            tillväxtbefrämjande effekt tycks huvudsakligen lita till den s.k.
            Ciccinirapporten. Men den har kritiserats mycket hårt, bl.a. av
            finansdepartementets tjänstemän. Antingen vi är medlemmar eller
            ej, beror det på våra egna ansträngningar om våra varor är attraktiva
            för kunderna på kontinenten. Medlemskap i Unionen ger oss inte
            självklart konkurrensfördelar. Att stå utanför Unionen ger oss
            heller inte självklart konkurrensfördelar. Det beror på oss själva
            och på vad vi väljer att göra här om vi lyckas eller inte.
          </note>
          <note>
            EG och EFTA är varandras viktigaste handelspartner. EFTA-länderna
            är rikare än EG-
          </note>
          <note>
            länderna. Vi samarbetar på många olika sätt, och vi rör oss fritt
            hos varandra. Vi är redan med och påverkar i många grupper i EG.
            Det ökade inflytande vi skulle få om Sverige blev medlem i EG
          </note>
          <note>
            måste vägas mot tvånget att lyda de förordningar och direktiv
            som EG beslutar om, även om vi motsatt oss dem.
          </note>
          <note>
            Herr talman! Mänsklighetens stora uppgift är att bygga en rimligare
            värld, där rika länder slutar förtrycka fattiga, där varje del
            är ett centrum som samarbetar med alla andra utan under- och överordning.
            Sveriges röst som talesman för de förtryckta är inte utan betydelse.
            Nord--sydmotsättningarna måste lösas på ett fredligt sätt.
          </note>
          <note>
            Mänskligheten måste nu också anta den glädjefulla utmaningen
            att ställa om sättet att producera, så att vi slutar förorena
            och utarma naturen och i stället kan bygga en blomstrande jord
            med ett myller av liv.
          </note>
          <note>
            Näringsliv och samhälle har länge samarbetat förtroendefullt
            i Sverige. Jag tror att det är vår bästa väg att möta den utmaningen.
            För att det skall vara möjligt kan det vara nödvändigt att vi
            själva kan bestämma över våra lagar, också t.ex.
          </note>
          <note>
            konkurrenslagarna. Blir det möjligt för oss om
          </note>
          <note>
            Sverige är medlem i Europeiska unionen? Svaret kommer att stå
            klart för alla när förhandlingarna om avtal är avslutade.
          </note>
          <note type="speaker">
            Anf. 127 HÅKAN HOLMBERG (fp) replik:
          </note>
          <note>
            Herr talman! Om Birgitta Hambraeus hade lyssnat mer uppmärksamt,
            hade hon i det allra sista jag sade hört att jag talade om ''ansvar''.
            Det är naturligtvis det som är poängen i det resonemang jag förde,
            att vi i Sverige har samma ansvar som alla andra nationer i Europa
            att för en gångs skull försöka utnyttja en historisk chans att
            skapa en stabil gemensam demokratisk organisation, som sträcker
            sig över så stor del av den här världsdelen som möjligt, för att
            undvika det slag av katastrofer som vi tidigare hamnat i.
          </note>
          <note>
            Man skulle kunna göra många kommentarer till det
          </note>
          <note>
            Birgitta Hambraeus sade, men jag skall inskränka mig till en
            enda, eftersom jag stöter på det argumentet så ofta när jag hör
            Birgitta Hambraeus uttala sig. Det gäller den parallell hon gör
            med
          </note>
          <note>
            Canada.
          </note>
          <note>
            Canada är som bekant en förbundsstat. Canada har inte en massa
            olika valutor och en massa olika centralbanker -- en för Quebeck,
            en för Ontario, en för Sasketchewan, osv. Allt detta är förenat
            i en för all del ganska lös men ändå gemensam statsbildning.
          </note>
          <note>
            Jag föreställer mig att det som Birgitta Hambraeus vill lansera
            som den kanadensiska modellen i EG-
          </note>
          <note>
            debatten skulle vara en nordisk förbundsstat.
          </note>
          <note>
            Sverige ensamt måste väl ändå vara för litet för att riktigt
            kunna passa in i den här jämförelsen. Den fråga som inte går att
            komma runt är: Hur skall denna nordiska förbundsstat åstadkommas?
            Skall vi på något sätt förmå Danmark att lämna EG och skall vi
            förhindra Finland att ansluta sig, och för den delen även Norge
            när den dagen kommer? På vilket sätt skall denna nya och intressanta
            lösning på EG-
          </note>
          <note>
            motståndarnas dilemma åstadkommas? Eller är det, som jag misstänker,
            med detta precis som med allting annat som lanseras som alternativ
            till EG --
          </note>
          <note>
            något som går att säga här och nu men som inte går att förverkliga
            på något sätt dagen efter ett eventuellt nej i en folkomröstning?
          </note>
          <note type="speaker">
            Anf. 128 BIRGITTA HAMBRAEUS (c)
          </note>
          <note>
            replik:
          </note>
          <note>
            Herr talman! Vi är, Håkan Holmberg, helt överens;
          </note>
          <note>
            jag minns också mycket väl att Håkan Holmberg talade om ansvaret.
            Vi har ett gemensamt ansvar, som Sverige ingalunda skall dra sig
            undan. Men sedan är frågan hur man bäst lever upp till detta ansvar.
          </note>
          <note>
            Jag har inte tagit ställning -- jag vet inte om jag kommer att
            rösta ja eller nej till ett avtal, men jag är just nu mycket kritisk.
            Jag tycker att det hittills verkar som om alltför många sluter
            sig samman i en enda beslutsorganisation och att det kan vara
            ganska improduktivt, kontraproduktivt, med massor av olika språk.
          </note>
          <note>
            Vi är säkerligen också överens om att vi bör hjälpas åt och bygga
            ut de relationer som redan finns --
          </note>
          <note>
            framför allt måste det bli mycket intimare relationer österut.
            Men hur det skall ske återstår att se. Vi har tid på oss att diskutera
            detta när vi sett vad resultaten blir av Maasstrichttraktaten.
          </note>
          <note>
            Canada är naturligtvis inte någon parallell till
          </note>
          <note>
            Sverige eller till Norden, men jag tycker inte att man behöver
            se så snävt på det. Det är inte fråga om att exakt kopiera den
            kanadensiska modellen. Detta är ändå en bild som visar att vi
            kanske har stirrat oss blinda -- antingen är man med eller också
            är man utanför, dvs. utanför i den meningen att man har isolerat
            sig och lämnat platsen där allting sker.
          </note>
          <note>
            Supermakten USA har naturligtvis en enorm betydelse för världen,
            men ändå har Canada, såvitt jag förstår, inte någon önskan att
            ansluta sig till
          </note>
          <note>
            USA. Med det samarbete som vi i Norden har byggt upp mellan fria
            stater skulle vi kunna få en samarbetsorganisation av likasinnade
            stater, som också kan ha samarbete med EG. Vi har ju identiskt
            lika frihandelsavtal osv. Det finns alltså många olika former
            att bygga ett fortsatt samarbete med EG och
          </note>
          <note>
            Europa på. Ingen av oss vill sluta att samarbeta med
          </note>
          <note>
            EG, utan det är formerna för det samarbetet som vi skall diskutera.
          </note>
          <note>
            Som jag sade har vi tid på oss. Vi kan lugnt och stilla avvakta.
            Jag tror att det är bra att några ser på fördelarna och talar
            mest för dessa, men några måste också tala för nackdelarna med
            ett medlemskap och om möjligheterna att bygga upp någonting mycket
            bra utanför. Även de argumenten måste man finna, för att vi skall
            ha väl underbyggda alternativ att välja mellan.
          </note>
          <note type="speaker">
            Anf. 129 HÅKAN HOLMBERG (fp) replik:
          </note>
          <note>
            Herr talman! EG är inte en centralstyrd och centraliserad apparat,
            där allting dikteras i Bryssel och sedan skall fullföljas in i
            detalj, från
          </note>
          <note>
            Köpenhamns förorter till Kretas landsbygd, något som Birgitta
            Hambraeus tycks tro. I själva verket bygger EG på motsatta principer:
            decentralisering, subsidiaritet och samarbete mellan i grunden
            suveräna stater. Jag hyser därför ett ganska gott hopp om att
            så småningom kunna övertyga Birgitta
          </note>
          <note>
            Hambraeus om att hon skall rösta ja i folkomröstningen. Hon sade
            att hon ännu inte har tagit ställning, och eftersom argumenten
            är ganska entydiga har jag mycket goda förhoppningar på den punkten.
          </note>
          <note type="speaker">
            Anf. 130 BIRGITTA HAMBRAEUS (c)
          </note>
          <note>
            replik:
          </note>
          <note>
            Herr talman! Jag vet att Håkan Holmberg har mycket goda kunskaper
            om hur lagstiftningsarbetet i EG går till, och jag inser därför
            att han varit tvungen att kanske litet väl mycket förenkla det
            hela. Han vet lika väl som jag att man fattar beslut om lagar
            i ministerrådet på EG-kommissionens förslag och att dessa lagar
            tar över nationell lagstiftning. Det är naturligtvis ett väldigt
            centraliserat beslutsfattande.
          </note>
          <note>
            Det är riktigt att man försöker gå in för subsidiaritetsprincipen,
            men man har ännu inte helt lyckats. Det överordnade är att frihandeln
            skall fungera och att handelshinder inte får upprättas.
          </note>
          <note>
            Det finns väldigt många möjligheter att hindra länder från att
            göra som de vill med hänvisning till att handelshinder upprättas,
            om ett land stiftar de lagar man tänkt sig. Det är detta som är
            någonting stort och nytt. Vi skall snart i samband med EES-
          </note>
          <note>
            avtalet överväga om vi vill ta över 1 400 lagar från
          </note>
          <note>
            EG.
          </note>
          <note>
            Men, vem vet -- Håkan Holmberg kanske kommer att kunna övertyga
            mig om att det är medlemmar vi skall bli. Det kan också hända
            att de som talar för andra samarbetsformer med EG kommer att övertyga
            Håkan Holmberg om att vi bäst tar vårt ansvar om vi som en suverän
            nation fortsätter att samarbeta med EG och alla andra nationer
            på jorden.
          </note>
          <note>
            Andre vice talmannen anmälde att Håkan
          </note>
          <note>
            Holmberg anhållit att till protokollet få antecknat att han inte
            ägde rätt till ytterligare replik.
          </note>
          <note type="speaker">
            Anf. 131 HANS GÖRAN FRANCK (s):
          </note>
          <note>
            Herr talman! Europa är inte bara Västeuropa, även om man ibland
            kan förledas tro det av den debatt om EG som förs. EG borde --
            och här delar jag den uppfattning som Håkan Holmberg gett uttryck
            för --
          </note>
          <note>
            också vara ett organ för strävandena mot en allsidig utveckling
            och ett samarbete mellan samtliga länder i Europa. Men det förefaller
            vara mycket ovisst när detta mål kan uppnås.
          </note>
          <note>
            Göran Lennmarker sade att det inte finns några andra strukturer
            av betydelse för det europeiska samarbetet än EG. Jag tycker att
            han underskattar de organ som finns. ESK har genom sin breda anslutning
            och inriktning blivit ett mycket viktigt organ för en framtida
            alleuropeisk freds- och säkerhetsordning. Europarådet, som har
            en mycket större omfattning, spelar också en viktig roll, främst
            i fråga om mänskliga rättigheter, och kan framdeles bli en sammanslutning
            för betydligt fler av Europas länder.
          </note>
          <note>
            Målet för Europapolitiken bör -- utöver en kollektiv freds- och
            säkerhetspolitik -- vara öppenhet mot omvärlden, generös biståndspolitik
            genom stark solidaritet med tredje världen och fördjupad demokrati
            på alla samhällsområden -- också inom
          </note>
          <note>
            EG. Där tycker jag att man på moderat håll i dag har underskattat
            behovet av reformer. Det krävs också starka miljöhänsyn, reell
            regional balans, aktiv arbetmarknadspolitik för full sysselsättning,
            en klar social dimension, jämställdhet mellan män och kvinnor,
            en generös och solidarisk invandraroch flyktingpolitik och en
            human kriminalpolitik, samtidigt som det behövs en effektiv brottsbekämpning.
            Här kan vi få ett exempel på hur intressena kan kollidera. Europarådet
            å ena sidan värnar om en human kriminalpolitik med höga rättssäkerhetskrav,
            medan EG å andra sidan förefaller ta som sin uppgift att svara
            för en effektiv brottsbekämpning när det gäller terrorism, narkotikabrott,
            m.m. Här gäller det verkligen att åstadkomma en samordning och
            en balans, så att det inte blir en konkurrens mellan motstridiga
            intressen.
          </note>
          <note>
            Det gäller att slå vakt om de sociala, ekonomiska och rättsliga
            framsteg som har uppnåtts i vårt land. Det betyder bl.a. att vi
            måste värja oss mot en nedrustning av det sociala skyddsnätet.
            Det betyder att vi inte kan godta en Europapolitik som bygger
            på en fästning i Europa med ökade klyftor mellan fattiga och rika
            länder.
          </note>
          <note>
            Det gäller att med konsekvens och kraft hävda dessa intressen
            i förhandlingarna med EG. Här krävs inte bara formell förhandlingsskicklighet
            utan också stark och konsekvent vilja, bestämd hållning och målsättning
            för att tillfredsställande resultat skall uppnås. Det gäller åtminstone
            att skapa klarhet om villkoren för ett medlemskap i EG. Detta
            är ett intresse både för motståndare och anhängare. Det är genom
            vår ansökan om medlemskap i EG som förutsättningarna för medlemskap
            kan klarläggas och prövas. Svenska folket kan således bättre göra
            ett slutgiltigt ställningstagandet efter det att förhandlingsresultat
            och förutsättningar för medlemskap har presenterats.
          </note>
          <note>
            Skulle ett tillfredsställande förhandlingsresultat inte kunna
            uppnås enligt de riktlinjer som jag berört och som finns i en
            motion som jag och Ulla-Britt Åbark har framlagt, är det inte
            möjligt att få en bred uppslutning kring vår Europapolitik. I
            det här sammanhanget vill jag på Ulla-Britt Åbarks dödsdag uttrycka
            min högaktning för hennes stora insatser här i riksdagen.
          </note>
          <note>
            Om förhandlingsresultatet blir så dåligt kan en stark splittring
            bli följden. Det är något som jag icke önskar. Jag önskar tvärtom
            att de förutsättningar som jag har pläderat för i allt väsentligt
            skall kunna bli tillgodosedda. För mig och många andra som stött
            en ansökan om medlemskap, kan det i en situation med stark splittring
            och dåligt förhandlingsresultat inte finnas någon annan utväg
            än att rösta nej. Vid folkomröstningen kan det endast bli fråga
            om två alternativ: ja eller nej till
          </note>
          <note>
            EG-medlemskap.
          </note>
          <note>
            Jag anser att alternativen kan utformas slutgiltigt först när
            regeringen har presenterat och redovisat tillräcklig information
            om förhandlingsresultatet.
          </note>
          <note>
            Ett annat problem är att det finns många oklarheter i EG:s ståndpunkter
            och utveckling. Förändringar har skett tid efter annan. Till detta
            kommer att oenighet råder inom EG om åtskilliga vitala frågor,
            bl.a. när det gäller utrikes- och säkerhetspolitik samt migrations-
            och flyktingpolitik. Detta gäller även frågor som t.ex. rör kriminalpolitik.
            När det gäller säkerhets- och försvarspolitiken är det viktigt
            -- vilket vi har varit inne på tidigare i dag --
          </note>
          <note>
            att principen om koncensus skall upprätthållas.
          </note>
          <note>
            Efter att ha lyssnat till debatten i dag liksom till tidigare
            debatter, kan jag inte komma ifrån intrycket att man framför allt
            från moderat håll vill använda EG-anpassning och EG-medlemskap
            som skäl för att genomföra ett nyliberalt systemskifte i
          </note>
          <note>
            Sverige och gradvis förändra den svenska sociala välfärdsmodellen
            och det svenska folkhemsbygget.
          </note>
          <note>
            Med hänsyn till den hållningen till EG och till de konservativa
            och nyliberala krafternas verksamhet och aktivitet inom gemenskapen,
            är risken betydande att förhandlingsresultatet sammantaget blir
            otillfredsställande. Jag för min del vill på allt sätt verka för
            att motsatsen blir fallet.
          </note>
          <note type="speaker">
            Anf. 132 GÖRAN LENNMARKER (m)
          </note>
          <note>
            replik:
          </note>
          <note>
            Herr talman! Jag vill korrigera ett påstående som
          </note>
          <note>
            Hans Göran Franck gjorde. Han sade att jag skulle ha påstått
            att EG är den enda effektiva samarbetsorganisationen. Det är korrekt
            att
          </note>
          <note>
            Europarådet också spelar en viktig roll när det gäller demokrati
            och mänskliga rättigheter, vilket jag också betonade. Det finns
            andra organisationer,
          </note>
          <note>
            ESK och NATO, som är mycket betydelsefulla på säkerhetsområdet.
            Jag tror t.ex. att EG kanske inte kommer att bli den centrala
            organisationen på säkerhetsområdet, utan att andra organisationer
            kan komma att spela en större roll för att åstadkomma den nya
            europeiska freds- och säkerhetsordning som vi gemensamt har sagt
            är så viktig.
          </note>
          <note>
            Hans Göran Franck, när det gäller att lösa sociala problem inkl.
            hög arbetslöshet, har insikten vuxit om att en väl fungerande
            ekonomi är en nödvändig förutsättning. Man kan inte ha en låg
            arbetslöshet utan en effektiv marknadsekonomi. Vi känner inte
            till något sådant fall. Det är detta som ligger bakom många av
            de reformer som har genomförts i EG och på andra håll. Det gäller
            att säkra frihandeln och skapa en stabil valuta utan hög inflation,
            som kanske kan ge kortsiktiga fördelar men som långsiktigt blir
            förödande. Skall vi säkra angelägna sociala mål måste vi gå den
            här vägen. Detta innebär inte en skiljaktighet i fråga om mål
            men däremot i fråga om medel. Jag vill med bestämdhet säga att
            man inte kan gå en annan väg och tänka sig att man kan gröpa ur
            marknadsekonomin i tron att man därmed skulle kunna säkra angelägna
            sociala mål.
          </note>
          <note>
            Vi har ett entydigt åskådningsexempel. När man skärmar av ekonomier
            och gör dem stela genom allehanda byråkratiska påföljder får man
            massarbetslöshet.
          </note>
          <note type="speaker">
            Anf. 133 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! Göran Lennmarker höll sitt anförande på ett sympatiskt
            sätt, men jag reagerade för att jag tyckte att han underskattade
            andra europeiska organ och den betydelse de har. Jag tyckte att
            han gjorde det på ett sådant sätt att det blev fråga om en överskattning
            av EG:s roll i sammanhanget. Nu vill Göran Lennmarker balansera
            detta något, vilket jag i och för sig tycker är bra. Det är viktigt
            att -- det vill jag ytterligare markera -- EG inte får bli ett
            organ som kan uppfattas som ett organ för ett begränsat antal
            länder, nämligen de välbeställda länderna i
          </note>
          <note>
            Västeuropa. EG måste sträva efter att bli ett allsidigt organ,
            förhoppningsvis för alla Europas länder. Som jag ser det är det
            en viktig fråga.
          </note>
          <note>
            Göran Lennmarker tar på nytt upp frågan om arbetslösheten. Det
            råder inga delade meningar om betydelsen av en marknadsekonomi.
            Men det bör vara en social marknadsekonomi, en marknadsekonomi
            med sociala förtecken. En marknadsekonomi som får verka ohämmat
            kan leda till mycket dåliga resultat ur arbetslöshetssynpunkt.
          </note>
          <note>
            De länder som har gått i främsta ledet för detta kan inte uppvisa
            de bästa resultaten när det gäller bekämpningen av arbetslösheten.
            Vi kan ta USA och
          </note>
          <note>
            England som exempel.
          </note>
          <note type="speaker">
            Anf. 134 GÖRAN LENNMARKER (m)
          </note>
          <note>
            replik:
          </note>
          <note>
            Herr talman! Jag vill understryka just andra organ.
          </note>
          <note>
            Europarådet spelar ju nu en central roll när det gäller demokratiseringen
            av Östeuropa. I vår dialog med de nya självständiga länderna i
          </note>
          <note>
            Östeuropa talar vi ofta om att det är nödvändigt för dem att
            söka medlemskap i Europarådet och att de måste uppfylla en rad
            kriterier för att bli medlemmar.
          </note>
          <note>
            Vi ser fram emot att Esland, Lettland och Litauen skall kunna
            bli medlemmar av Europarådet till följd av fullständigt demokratiska
            val. Vi ser kanske ännu mer fram emot den dag då man kanske kan
            få Ryssland som en ledamot av Europarådet, med de krav som detta
            kommer att ställa.
          </note>
          <note>
            Jag vill försäkra Hans Göran Franck att jag tror att vi har ett
            organ som just under denna övergångsperiod spelar en mycket viktig
            roll. I den meningen är Europarådet värt all respekt i detta arbete.
          </note>
          <note>
            Slutligen vill jag säga något om arbetslösheten. Jag vill bara
            notera att England och USA spelar en stor roll i den socialdemokratiska
            mytologin när man talar om arbeteslöshet. Jag har sällan hört
            Hans
          </note>
          <note>
            Göran Franck eller någon annan socialdemokrat säga att det är
            förfärligt med de egna partikamraterna François Mitterand i Frankrike
            och Felipe González i Spanien. De har ändå betydligt högre arbetslöshet.
          </note>
          <note>
            När Reagan och Mitterand valdes praktiskt taget samtidigt, våren
            1981, var arbetslösheten lika stor i
          </note>
          <note>
            USA och i Frankrike. Några år senare hade
          </note>
          <note>
            Frankrike betydligt högre arbetslöshet. Jag behöver inte erinra
            om att Mitterand är socialist och finns med i socialistgruppen.
          </note>
          <note>
            Jag tror inte att Socialdemokraterna kan smita från de misslyckanden
            som socialistiska partier faktiskt har gjort. Det kan man inte
            drömma bort eller tänka bort.
          </note>
          <note type="speaker">
            Anf. 135 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! När det gäller bekämpandet av arbetslösheten tycker
            jag inte alls att man skall dölja den arbetslöshet som kan finnas
            i Frankrike,
          </note>
          <note>
            Spanien eller något annat land med en socialdemokratisk regering.
            Den avgörande frågan är att varje land måste bedömas efter sina
            förutsättningar. Jag vill bestämt påstå att det inte räcker att
            man bara talar om marknadsekonomi och de fria marknadskrafterna
            och att man sätter sin huvudsakliga tillit till detta. Det fordras
            dessutom en aktiv arbetsmarknadspolitik av det slag som vi har
            pläderat för i den socialdemokratiska motionen och även i en reservation.
          </note>
          <note>
            Jag kan inte förstå varför Göran Lennmarker inte kan erkänna
            att det finns ett starkt behov av att man bedriver en kompletterande
            politik och att den marknadsekonomiska politiken skall ha en social
            dimension.
          </note>
          <note>
            Andre vice talmannen anmälde att Göran
          </note>
          <note>
            Lennmarker anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 136 HÅKAN HOLMBERG (fp)
          </note>
          <note>
            replik:
          </note>
          <note>
            Herr talman! Hans Göran Franck började med att uttrycka sin skepsis
            till EG:s möjligheter att spela någon större positiv roll för
            de östeuropeiska länderna. Det är klart att alla insatser som
            görs på sätt och vis är otillräckliga. Men det är ändå helt klart
            att de insatser som görs, och som ändå är ganska betydande, i
            dag till utomordentligt stor del på ett eller annat sätt utförs
            med EG i den centrala rollen. Mycket av det som vi gör från svensk
            sida samordnas med den typen av insatser.
          </note>
          <note>
            Jag kan bara konstatera att många av de funderingar som Hans
            Göran Franck har om olika problem i perspektivet av ett EG-medlemskap
            är sådana att de knappast är föremål för förhandlingar eller kommer
            att bli det, utan det är mer fråga om sådant som man kan fundera
            på för framtiden -- hur
          </note>
          <note>
            EG kommer att utvecklas. Vi vet ju inte heller något om hur Sverige
            kommer att utvecklas 10, 15,
          </note>
          <note>
            20 eller 25 år framåt, hur t.ex. den svenska kriminalpolitiken
            kommer att vara.
          </note>
          <note>
            Den avgörande frågan är alltså om man tycker att man skall göra
            ett rejält försök att vara med och påverka. Då kanske slutsatsen
            ändå ligger ganska nära till hands, nämligen att man då skall
            vara med i EG.
          </note>
          <note type="speaker">
            Anf. 137 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! Vi har inte olika meningar om behovet av kraftfulla
            insatser när det gäller att reparera ekonomin i Öst- och Centraleuropa.
          </note>
          <note>
            Efter att ha gjort åtskilliga besök i Ryssland och i de flesta
            andra öst- och centraleuropeiska länderna, kan jag bara konstatera
            att de insatser som görs, inkl. de insatser som EG gör, i förhållande
            till behoven är mycket små. Det är tyvärr på det sättet att den
            ljusning som man hoppas på ligger ganska långt bort.
          </note>
          <note>
            Dessa länder förtärs nu, inte bara av att det sker en övergång
            till ett annat ekonomiskt system för vilket mognadsgraden är svag
            utan dessutom av en mycket omfattande ekonomisk brottslighet och
            av ett ekonomiskt kaos som är allvarligt. Det betyder att det
            fordras insatser av en helt annan dimension än de insatser som
            hitintills kommit i fråga.
          </note>
          <note>
            Tyvärr tror jag att just denna utveckling kommer att utgöra en
            stark negativ faktor när det gäller att dessa länder inom överskådlig
            tid skall accepteras av de rika länderna.
          </note>
          <note type="speaker">
            Anf. 138 HÅKAN HOLMBERG (fp)
          </note>
          <note>
            replik:
          </note>
          <note>
            Herr talman! Vi skulle kunna använda hela den svenska statsbudgeten
            till insatser i Östeuropa och f.d. Sovjetunionen, men det skulle
            ändå inte vara nog. Behoven är bokstavligen oändliga.
          </note>
          <note>
            Den viktiga poängen i sammanhanget är emellertid att det inte
            i första hand är mängden pengar som pumpas in från omvärlden som
            är det avgörande, utan mera att man ger de nya demokratierna tillträde
            till västvärldens normala demokratiska sammanslutningar och därmed
            också till deras marknader. Där finns det naturligtvis fortfarande
            brister, inte minst när det gäller frihandel mellan
          </note>
          <note>
            Östeuropa och länderna i Västeuropa. Men det avgörande med EG,
            liksom med Europarådet, är ju att det är den typ av organisation
            som de kan sträva efter att accepteras som medlemmar i. Redan
            detta innebär ju en oerhörd stimulans för de positiva och goda
            krafter som finns i de nya demokratierna när det gäller att själva
            genomföra det systemskifte som måste komma inifrån.
          </note>
          <note type="speaker">
            Anf. 139 CARL B. HAMILTON (fp):
          </note>
          <note>
            Herr talman! Från ja-sidan har maj ju anledning att vara något
            självkritisk inför opinionssiffrornas utveckling.
          </note>
          <note>
            Låt mig med två synpunkter komplettera det som
          </note>
          <note>
            Göran Lennmarker sade.
          </note>
          <note>
            För det första tycker jag nog att svensk EG-
          </note>
          <note>
            bevakning och EG-debatt har varit alltför fixerad vid den s.k.
            tidtabellen för vår EG-politik. I själva verket borde man ha ägnat
            mer tid åt att syssla med innehållet i politiken. Att det har
            blivit på det sättet tror jag beror på att diplomaters och andra
            beslutsfattares världsbild lätt domineras av vad som hände på
            förra veckans möte samtidigt som de sitter och förebereder nästa
            veckas möte på någon annan plats. Denna värlsdbild kan lätt förstärkas
            när journalister som är relativt dåligt pålästa i sakfrågorna
            träffar dessa personer och lätt faller tillbaka på den fråga som
            de alltid kan ställa om de inte vet något om EG-debatten, nämligen:
            Hur går det med tidtabellen?
          </note>
          <note>
            På detta sätt blir det en som svarar och en som frågar och som
            på något sätt är överens om vad det är som är viktigt, men som
            i själva verket är ganska oviktigt i ett större perspektiv.
          </note>
          <note>
            För debattens skull skulle jag därför gärna vilja se ett ''startförbud''
            för dessa evinnerliga resonemang om tidtabellen och att vederbörande
            sysslar mer med politikens innehåll. Det tror jag dessutom skulle
            gynna ja-sidan.
          </note>
          <note>
            För det andra förefaller det ibland som om ja-sidan är fixerad
            vid Bryssel och andra europeiska huvudstäder, som om dessa huvudstäder
            vore de viktigaste platserna för att vinna svenskt medlemskap.
            De är naturligtvis viktiga. Det krävs som bekant två för att dansa
            tango. Men långt viktigare är ändå att vinna bifall för det svenska
            medlemskapet på platser som Ystad, Tyringe,
          </note>
          <note>
            Jönköping, Göteborg, Örebro, Stockholm, Gävle, osv. ända upp
            till Östersund, Haparanda och
          </note>
          <note>
            Kiruna. Just nu förefaller det att finnas ett mycket väl utarbetat
            ansvar för att i utlandet åstadkomma ett ja till Sverige, medan
            en mindre grupp av oss tydligen skall ta hand om hemlandet. Här
            finns det, som jag ser det, en viss obalans i bl.a. regeringens
            insatser.
          </note>
          <note>
            Nåväl, för att leva som jag lär skall jag nu gå över till innehållet.
            En fråga som brukar uppstå är: Kan vi inte vänta och se? Varför
            måste vi fatta detta beslut nu? Låt oss vänta 10--20 år, så att
            vi får se hur
          </note>
          <note>
            Europa utvecklas.
          </note>
          <note>
            Detta tror jag är olyckligt av två skäl. Det första är att vi
            lever i en formativ period, som jag skulle vilja uttrycka det,
            nämligen att väldigt mycket håller på att stöpas om och att det
            är väldigt viktigt att
          </note>
          <note>
            Sverige är med och ändrar och påverkar efter måttet av sin förmåga
            tillsammans med de andra nordiska länderna.
          </note>
          <note>
            Det andra är att vänta och se. Om man ändå tror att Sverige i
            slutänden, om 10--20 år nog ändå kommer att gå med, avhänder man
            sig möjligheten att ha inflytande över kanske 20 års beslut. Detta
            är till klar nackdel när man väl har beslutat sig för att gå med.
          </note>
          <note>
            Just detta att vi lever i en formativ period är något som nej-sägarna
            alltid lyckas undgå att observera.
          </note>
          <note>
            Det hänger samman med att de undviker frågan om hur svenska och
            nordiska intressen bäst skall kunna tillvaratas under denna period.
          </note>
          <note>
            Det andra som jag skulle vilja säga är att faran för
          </note>
          <note>
            Sverige inte ligger i en EG-anpassning, vilket man ibland får
            intrycket av. Den stora faran ligger i stället i den mycket större
            anpassning, i kapitalistisk riktning, av Sverige som skulle krävas
            av Sverige och svenskarna om vi skulle ställa oss utanför EG och
            Europeiska unionen.
          </note>
          <note>
            Den som är angelägen om en framtida valfrihet beträffande välfärdssystemets
            utformning, skattesatserna, storleken på den offentliga sektorn
            osv. skall alltså arbeta för ett snabbt svenskt medlemskap. Ett
            utanförstående däremot skulle innebära att möjligheterna i alla
            dessa avseenden snävades in.
          </note>
          <note>
            Om Sverige står utanför EG kommer svenska skatter i ett längre
            perspektiv -- jag avser då inte de
          </note>
          <note>
            30--35 miljarderna fram till 1995 -- sannolikt att behöva sänkas
            mera vid utanförskap än vid medlemskap. Det gäller särskilt de
            skatter som belastar avkastningen på investerat kapital. Dessa
            skattesänkningar skulle bli nödvändiga led i de svenska strävandena
            att genom en allmänt sett mera ''kapitalistisk'' politik säkerställa
            att svenska och utländska företag, trots utanförskapet, investerar
            på svensk botten så att säga. I den globala ekonomin skulle Sverige
            komma att konkurrera i samma klass som länder som USA och
          </note>
          <note>
            Taiwan om 2000-talets investeringsprojekt.
          </note>
          <note>
            Det helt avgörande för ett lands generella välfärdssystem är
            landets ekonomiska bas. Om
          </note>
          <note>
            Sveriges ekonomiska bas skulle stagnera eller krympa, skulle
            inte vårdsökande svenskar eller pensionerade svenskar vara behjälpta
            av höga skatter, intjänade pensionspoäng eller ett utanförskap.
            Det som då behövs är en ekonomi som är så stark att väsentliga
            resurser antingen har kunnat sparas eller kan avdelas till stöd
            för bl.a.
          </note>
          <note>
            nämnda grupper.
          </note>
          <note>
            Därför måste man ställa frågan till anti-EG-
          </note>
          <note>
            anhängarna -- så många sådana finns knappast här i dag -- om
            de verkligen är beredda att ta ansvar för de lägre löner och de
            mindre pensioner som ett utanförskap innebär samt för företag
            med sämre löner och en sämre skattebetalningsförmåga. Ett nej
            innebär därmed också sämre förutsättningar för en stark offentlig
            sektor, där bl.a. kvinnorna är överrepresenterade. Och slutligen
            skulle ett nej innebära högre matpriser i Sverige.
          </note>
          <note>
            För en ekonom är det ett något kuriöst inslag i EG-
          </note>
          <note>
            debatten att detta med de ekonomiska faktorerna drivs så hårt
            av nejsidan. Jag tror att det hänger samman med följande. Jag
            kan som ekonom konstatera att det finns en lång rad fördelar med
            ett svenskt medlemskap. Men även om de ekonomiska vinsterna kanske
            inte var så stora, skulle jag ändå kunna argumentera för dem.
            Jag argumenterar också för ett svenskt medlemskap, därför att
            jag ser att samarbetet och den ekonomiska integrationen har ett
            egenvärde.
          </note>
          <note>
            Detta egenvärde har nejsägarna inte observerat.
          </note>
          <note>
            Åtminstone har de svårt att smälta det här. Därför tror man sig
            kunna lösa EG-frågan för Sveriges del genom att försöka bevisa
            att vi i vårt land kan undgå handelspolitisk och annan ekonomisk
            diskriminering om vi står utanför EG.
          </note>
          <note>
            När gamla socialistiska vänsteryttrar och andra börjar uppträda
            med anspråk på att vara bättre skickade än företagen själva att
            bedöma svenska företags behov av ekonomisk och handelspolitisk
            integration blir det hela litet konstigt. Som bekant är t.ex.
            både SAF och Industriförbundet för medlemskap utifrån sina speciella
            särintressen.
          </note>
          <note>
            Så några ord om en annan synpunkt som jag vill peka på. Det gäller
            alltså samarbetet, som har ett egenvärde. Därför skall man inte
            tro att det går att
          </note>
          <note>
            ''lösa'' EG-frågan för Sveriges del bara genom att demonstrera
            att alla ekonomiska vinster kan uppnås ändå. Det går inte. Om
            det är något som vi har lärt av den här väldigt utdragna EES-
          </note>
          <note>
            förhandlingen är det att en sådan här uppläggning som bygger
            på tanken att man skall plocka russinen ur kakan inte accepteras
            av ett antal europeiska länder.
          </note>
          <note>
            Samarbetets gränser och innebörden av ett medlemskap definieras
            av dessa länder, som är de mest skeptiska länderna -- inte av
            Sveriges riksdag.
          </note>
          <note>
            Och medlemskap definieras ju bl.a. som innehav av vissa rättigheter
            som inte tillkommer utomstående.
          </note>
          <note>
            Det är viktigt att lägga märke till detta.
          </note>
          <note>
            Vilka är då alternativen? Som Mats Hellström tidigare har påpekat
            är det väldigt tyst och tomt i det avseendet. Alternativet är
            inte status quo, utan alternativet är -- vilket jag redan pekat
            på -- bl.a. en starkare kapitalistisk anpassning vid ett utanförskap.
          </note>
          <note>
            Ett alternativ som man ofta får sig till livs när man är ute
            och talar är att vi skall ha ett utvidgat frihandelsavtal. Med
            vad är detta avtal utvidgat?
          </note>
          <note>
            Jag hävdar att detta alternativ är en bluff. Vad skall man alltså
            utvidga avtalet med? Vi har ju ett frihandelsavtal när det gäller
            industrivaror. Skall frihandelsavtalet utvidgas med en frihandel
            med
          </note>
          <note>
            EG i fråga om jordbruksprodukter? Skall vi alltså delta i EG:s
            jordbrukspolitik utan att ha något inflytande på den? Det skulle
            då bli fråga om en av de minst attraktiva delarna av EG-medlemskapet,
            jordbrukspolitiken. Men vi skulle inte ha något inflytande över
            denna jordbrukspolitik genom att vara med här.
          </note>
          <note>
            Dessutom vet vi sedan tidigare att EG inte släpper in utanförstående
            länder som inte är medlemmar på det jordbrukspolitiska området.
            Det här alternativet är alltså både dåligt från svensk synpunkt
            och oacceptabelt från EG:s synpunkt.
          </note>
          <note>
            Då kan man kanske säga: Ja, men vi utvidgar det här frihandelsavtalet
            med tjänstehandel avseende transporttjänster, försäkringstjänster
            och banktjänster. Men då är man inne i EES-avtalet, och det avvisas
            ju.
          </note>
          <note>
            Alternativet med ett utvidgat frihandelsavtal finns alltså inte.
            Det är en bluff.
          </note>
          <note>
            Det nordiska alternativet fanns kanske för 10--20 år sedan. Men
            nu är Danmark med i EG. Finland har ansökt om medlemskap. Norge
            är på väg att ansöka om medlemskap. Således är det här inte heller
            något alternativ.
          </note>
          <note>
            För en gammal kommunist hade det kanske funnits ett alternativ
            i och med den östeuropeiska visionen.
          </note>
          <note>
            Men även detta alternativ har vittrat bort.
          </note>
          <note>
            Vad som återstår är så att säga ett evigt EES-avtal som innebär
            att Norden spricker och kommer att bestå av två tre delar.
          </note>
          <note>
            EES-avtalet innebär dock en väsentligt sämre suverän ställning
            för Sverige än vad ett medlemskap skulle innebära. Genom ett sådant
            avtal tar vi nämligen på oss medlemskapets skyldigheter på en
            mängd områden, men inte dess rättigheter. Jag vill särskilt peka
            på att oenigheten vid beslutsfattandet kan leda till att berörda
            delar av avtalet upphävs, vilket inte kan ske om Sverige är medlem.
          </note>
          <note>
            EES-avtalet är därför ett obalanserat och ett i längden ganska
            outhärdligt avtal.
          </note>
          <note>
            Herr talman! Den avgörande fråga som skall ställas till svenska
            folket gäller inte en jämförelse mellan
          </note>
          <note>
            Sverige av i dag och Sverige, låt oss säga, år 2010
          </note>
          <note>
            inom EG. I stället handlar det om en jämförelse mellan Sverige
            år 2010 utanför EG och Sverige år
          </note>
          <note>
            2010 i EG. Vad är tryggast för Sverige och svenskarna? Till skillnad
            från vad som sades här tidigare hyser jag inget som helst tvivel
            på den punkten. Det tryggaste och det för freden säkraste alternativet
            är nämligen ett svenskt medlemskap.
          </note>
          <note type="speaker">
            Anf. 140 BIRGITTA HAMBRAEUS (c)
          </note>
          <note>
            replik:
          </note>
          <note>
            Herr talman! De personer som är så säkra, som exakt vet vad som
            är bäst för oss svenskar år 2010, gör mig på något sätt förundrad.
          </note>
          <note>
            Som det har framgått av debatten är jag skeptisk nu till ett
            medlemskap. Men jag vill ingalunda bara passivt avvakta. Som jag
            sade i mitt huvudanförande har Sveriges riksdag gett regeringen
            klarsignal att lämna in en ansökan om medlemskap. Jag anser att
            vi, så fort medlemsländerna är beredda, skall sätta i gång med
            förhandlingar om ett medlemskap. Vi skall alltså försöka föra
            fram alla våra tankar här för att få reda på om vi kan få till
            stånd ett avtal och hur ett sådant ser ut. Därefter är det dags
            att ta ställning.
          </note>
          <note>
            Egentligen är det hela ganska enkelt. Ingen av oss vet ju om
            vi får till stånd ett avtal, och ingen av oss vet hur ett eventuellt
            avtal ser ut. Är det inte ganska rimligt att binda sig först när
            man verkligen är säker och vet hur avtalet ser ut?
          </note>
          <note>
            Vidare är det väldigt viktigt för debatten att de som verkligen
            tror att ett medlemskap är det riktiga för fram allt som talar
            för ett sådant. Vi som är skeptiska och som vill ställa frågor
            som visar hur skeptiska vi är måste få föra fram våra argument.
          </note>
          <note>
            Det gäller att verkligen belysa förhållandena. Det går ju inte
            att ta ställning till ett sådant här avtal så att säga rakt upp
            och ner, utan vi måste följa utvecklingen i Europa under tiden,
            så att vi allteftersom kan bilda oss en uppfattning. Annars blir
            det alltför svårt.
          </note>
          <note>
            Jag skulle gärna vilja att Carl B. Hamilton som ekonom berättar
            litet om Cecchinirapporten, vilken har blivit väldigt kritiserad.
            Såvitt jag förstår är det den rapporten som är det huvudsakliga
            teoretiska ekonomiska underlaget för detta med att den inre marknaden
            skulle ge en så stor tillväxt.
          </note>
          <note>
            Rapporten lär, som sagt, vila på mycket lösa antaganden -- antaganden
            som kan ifrågasättas.
          </note>
          <note>
            Har Carl B. Hamilton några andra rapporter som visar hur oerhört
            mycket bättre vår ekonomi blir?
          </note>
          <note>
            Såvitt jag förstår är många svenska ekonomer ganska skeptiska.
            Men här är Carl B. Hamilton verkligen specialist.
          </note>
          <note>
            Samarbete har ett egenvärde, sades det. Ja, jag håller helt med
            om det. Sverige samarbetar nu med
          </note>
          <note>
            EG liksom med hela världen. Men vi samarbetar mycket intimare
            med EG-länderna än vi gör med flertalet andra länder -- möjligtvis,
            förstås, med undantag av EFTA.
          </note>
          <note>
            Det är inte fråga om att plocka russin. EG ger oss naturligtvis
            inga fördelar som EG-länderna själva inte känner att de får. Det
            är fråga om ömsesidiga avtal.
          </note>
          <note>
            Det alternativ som jag tycker verkar vara vettigt --
          </note>
          <note>
            ja, det är inget alternativ, för det är medlemskapet som egentligen
            är ett alternativ till nuläget -- är att vi fortsätter med olika
            förhandlingar, med olika avtal. Det gäller t.ex. civil luftfart.
            Det är ett typiskt exempel på tjänsteavtal som vi antog i höstas.
            Det gäller att fortsätta med de förhandlingar om avtal som är
            ömsesidigt bra -- dvs. som är bra för både
          </note>
          <note>
            EG och Sverige -- och med frihandelsavtalet. Det skall Sverige
            göra som en fri, suverän, nation som samarbetar utan att binda
            sig för att ta över en mängd lagar som inte gillas från svensk
            sida men som följer med om vi blir överkörda i en beslutande församling.
          </note>
          <note>
            Det här tål verkligen att tänka på, och det tål att diskuteras
            lugnt och sansat.
          </note>
          <note>
            Anf. 141 CARL B. HAMILTON (fp)
          </note>
          <note>
            replik:
          </note>
          <note>
            Herr talman! Jag menar att man väl kan sträva efter avtal. Egentligen
            är det inte så oklart vad det här avtalet kommer att innebära.
            Vi skall ha samma rättigheter och skyldigheter som de länder har
            som redan är med i EG. Vad som kommer i slutänden är i den meningen
            är det ganska klart.
          </note>
          <note>
            Avtalet och förhandligen gäller vissa speciella frågor. Det handlar
            t.ex. om Norrlandsstödet till jordbruket och andra frågor av den
            typen.
          </note>
          <note>
            Naturligtvis är det här väldigt viktigt för dem som skall ha
            lantbruk i Norrland. Men för Sverige som nation tror jag inte
            att det blir så stora svårigheter.
          </note>
          <note>
            Jag tror inte att det egentligen blir särskilt stora överraskningar
            i själva förhandlingsprocessen.
          </note>
          <note>
            Jag tycker också att det är alldeles utmärkt att vi har två år
            på oss. Jag tycker att den här frågan skall diskuteras igenom.
            Jag tror att det är mycket viktigt för den framtida legitimiteten
            i politiken.
          </note>
          <note>
            Cecchinirapporten har blivit mycket kritiserad. Jag brukar faktiskt
            inte använda den, för jag tror att man gör det för lätt för sig
            i vissa avseenden.
          </note>
          <note>
            Dessutom finns det andra aspekter av denna rapport som visar
            att den faktiskt underskattar de framtida ekonomiska vinsterna.
            Nettot tror jag alltså på längre sikt blir att man underskattar
            den tillväxt och det ekonomiska välstånd som integrationen medför,
            medan man däremot på kort sikt överskattar den.
          </note>
          <note>
            En annan klar ekonomisk vinst som man bortser ifrån, som över
            huvud taget inte kommer in i de här rapporterna, Cecchini och
            andra, är vinsten av ett svenskt medlemskap i den europeiska monetära
            unionen. Den är väsentlig.
          </note>
          <note>
            Birgitta Hambraeus talar om ömsesidiga avtal. Hon bortser från
            att det även är fråga om politik och inflytande över de avtal
            som vi skall leva efter. Det är en sådan asymmetri i förhandlingsstyrkan.
            Jag har mycket svårt att tro att vi får göra annat än att ansluta
            oss till den uppläggning av luftfarten som
          </note>
          <note>
            EG-länderna sins emellan har förhandlat fram. Vi kan säkert få
            en lång rad hängavtal på olika områden, men jag tycker inte att
            det är tillfredsställande.
          </note>
          <note type="speaker">
            Anf. 142 BIRGITTA HAMBRAEUS (c)
          </note>
          <note>
            replik:
          </note>
          <note>
            Herr talman! Frågan var hur besluten fattas i EG.
          </note>
          <note>
            Jag vågar påstå att vi i förvånansvärt hög grad redan är med
            vid de bord där besluten fattas. Låt mig nämna några exempel.
          </note>
          <note>
            Industriförbunden och arbetsgivareföreningarna har i Europa ett
            samarbetsorgan som heter UNCE.
          </note>
          <note>
            Där är Sverige fullvärdig medlem. Det är en mycket viktig lobbyorganisation
            och ett remissorgan när
          </note>
          <note>
            EG-kommissionen kommer med sina förslag.
          </note>
          <note>
            Sverige får alltså vara med där.
          </note>
          <note>
            Europafacket var vi med och startade. Arne Geijer står t.o.m.
            staty i Bryssel. Där är vi också fullvärdiga medlemmar och får
            vara med och yttra oss. Vi är med i standardiseringskommissionen,
            som ser till att samma normer skall gälla för varor, vilket underlättar
            handeln. Vi är med i en mängd lobbyorganisationer, osv.
          </note>
          <note>
            Känner man till hur beslutsprocessen går till i EG, inser man
            att Sverige finns med i det förberedande arbetet, då de verkliga
            besluten utformas.
          </note>
          <note>
            Naturligtvis är Sverige inte med i någon dominerande ställning,
            men det kanske inte vore rimligt heller. Vi är faktiskt bara åtta
            miljoner människor.
          </note>
          <note>
            Dessutom finns vi med i en mängd ideella organisationer där nere.
            T.o.m. kvinnornas fredsorganisation, en kyrklig fredsorganisation
            och statens ungdomsråd har människor i de kommittéer som arbetar
            i EG:s forum.
          </note>
          <note>
            Våra studenter får studera. ERASMUS-avtalet börjar gälla i höst.
            Våra företag har forskningssamarbete i COMETT. Vi får en passunion,
            om vi önskar, den 1 januari 1993, alldeles oberoende av EES och
            oberoende av medlemskap.
          </note>
          <note>
            Vi är med och samarbetar, vi är med och utformar, men finessen
            är att vi inte tvingas att anta de lagar som vi kanske inte önskar
            anta. Är vi med i unionen måste vi anta alla lagar som man beslutar
            om. Har vi inte, genom våra byråkrater i de kommittéer som vi
            får tillhöra om vi är medlemmar --
          </note>
          <note>
            kommittéologin får tjänstemännen vara med i -- och genom den
            minister vi har, som får vara med i själva den beslutande församlingen
            men som självfallet inte kan diktera någonting, lyckats påverka
            utan man beslutar saker som är direkt emot vår önskan, emot det
            som vi tycker är rimligt och bra, tvingas vi ändå lyda det. Det
            är det som är finessen med att vara suverän stat, att man inte
            tvingas att lyda beslut som fattas i en församling som man inte
            kan påverka, som man inte kan utkräva något ansvar av genom demokratiska
            val.
          </note>
          <note>
            Anf. 143 CARL B. HAMILTON (fp)
          </note>
          <note>
            replik:
          </note>
          <note>
            Herr talman! På något sätt får Birgitta Hambraeus bestämma sig.
            Vi skall inte gå med i EG, om jag förstår Birgitta Hambraeus rätt,
            därför att vi inte har något inflytande. Å andra sidan räcker
            det inflytande som vi har genom lobbyorganisationer.
          </note>
          <note>
            Jag tycker att det är mycket konstigt om man kritiserar EG för
            att vara odemokratiskt, samtidigt som man tycker att det är en
            fördel att arbeta genom lobbyorganisationer. Jag tycker att det
            är en otroligt otillfredsställande påverkanskanal, att arbeta
            genom näringslivets organisationer, facket,
          </note>
          <note>
            LRF och andra partsorganisationer. Jag tycker faktiskt att vi
            skulle försöka vara representerade av valda representanter för
            svenska folket.
          </note>
          <note>
            De ideella organisationerna i all ära, jag tror faktiskt att
            det är mycket bättre för freden i Europa om Sveriges utrikesminister
            kan vara med vid de möten bland EG-länderna där man diskuterar
            den framtida säkerhetspolitiska arkitekturen i Europa, där man
            diskuterar hur man skall integrera
          </note>
          <note>
            Östeuropa, där man diskuterar hur man skall undvika att Ryssland
            fryses ut och där man säkerställer de baltiska staternas integration.
            Jag tror faktiskt att det är en betydligt viktigare påverkanskanal,
            som dock inte utesluter de ideella organisationerna.
          </note>
          <note>
            Andre vice talmannen anmälde att Birgitta
          </note>
          <note>
            Hambraeus anhållit att till protokollet få antecknat att hon
            inte ägde rätt till ytterligare replik.
          </note>
          <note>
            Anf. 144 STEN SÖDERBERG (-):
          </note>
          <note>
            Herr talman! Vi säger nej till EU och därmed till
          </note>
          <note>
            EG. Fördraget om Europaunionen är ett monster, som inte har någonting
            att göra med ett ekonomiskt starkt, enat demokratiskt Europa.
          </note>
          <note>
            Den europeiska centralbanken tonar fram som en envåldshärskare
            i ett Europa där de nationella parlamenten inte längre har någon
            roll att spela.
          </note>
          <note>
            Den nödvändiga integrationen med Östeuropa förs över huvud taget
            inte på tal. Alltför länge har innebörden av fördraget, som undertecknades
            i
          </note>
          <note>
            Maastricht, underskattats av två skäl.
          </note>
          <note>
            För det första offentliggjordes fördragstexten först för några
            veckor sedan. Till den allmänhet som då fick del av den hör också
            ledamöterna i de olika nationella parlamenten, som på intet vis
            deltog i utarbetandet av fördraget, och som inte heller i framtiden
            har någon roll att spela i den europeiska unionen.
          </note>
          <note>
            För det andra var misstänksamheten mot fördraget inte så stor,
            eftersom behovet av en starkare ekonomisk och politisk sammanhållning
            på den europeiska kontinenten är allmänt känt. Europa måste kunna
            hävda sig mot det ekonomiskt kollapsande USA, som bedriver ett
            allt aggressivare handelskrig mot sina konkurrenter.
          </note>
          <note>
            Men en grundligare läsning av fördragstexten, 17
          </note>
          <note>
            protokoll och 33 deklarationer, får håren att resa sig även på
            den varmaste anhängare av Europatanken.
          </note>
          <note>
            EG:s stats- och regeringschefer har undertecknat ett monster.
            De nationella regeringarna och parlamenten ger inte, som det ofta
            heter ''upp enskilda befogenheter'', de förlorar all kontroll
            över de faktorer som bestämmer det egna landets ekonomiska framtid:
            valuta-, kredit-, handels- och budgetpolitiken. Även stads- och
            regionplaneringen, användningen av vattentillgångarna och energipolitiken
            skall ligga i händerna på EG-byråkratin (artikel 130).
          </note>
          <note>
            I praktiken slipper ingen del av det ekonomiska och sociala livet
            undan bestämmelserna i fördraget.
          </note>
          <note>
            Den övernationella maktstrukturens kontroll över de viktigaste
            ekonomiska parametrarna är total, och alla vet i hur hög grad
            ekonomin är bestämmande för ett lands framtid. Att säga att länderna
            får ''göra avkall på sin suveränitet'' är att uttrycka det alldeles
            för milt. Att beskylla den redan beslutade maktstrukturen inom
            EG för att
          </note>
          <note>
            ''brista i demokratin'' är inte heller det tillräckligt.
          </note>
          <note>
            Det enda folkvalda organet är Europaparlamentet.
          </note>
          <note>
            Enligt Maastrichtfördraget har det inte mycket att säga till
            om. Det har t.ex. ingen möjlighet att väcka misstroendevotum mot
            EG-kommissionen. Dess roll inskränker sig till att då och då rådfrågas,
            yttra sig i olika frågor och lyssna på klagomål från befolkningen;
            ungefär som parlamentet under en feodal regim. Den enda uppgiften
            som blir kvar till de enskilda parlamenten är att anpassa den
            nationella lagstiftningen till Maastrichtfördraget.
          </note>
          <note>
            Om de inte gör det, bryter de mot fördraget. Då hotas landet
            att fråntas sin rösträtt som EG-
          </note>
          <note>
            medlem och kan t.o.m. bestraffas av EG-
          </note>
          <note>
            domstolen.
          </note>
          <note>
            Herr talman! Med anledning av det anförda kommer det liberala
            partiets företrädare i kammaren att stödja meningsyttringen av
          </note>
          <note>
            Vänsterpartiet.
          </note>
          <note type="speaker">
            Anf. 145 DANIEL TARSCHYS (fp) replik:
          </note>
          <note>
            Herr talman! Jag har en fråga till Sten Söderberg.
          </note>
          <note>
            Gick han inte möjligen till val på ett ja till detta hårresande
            monster?
          </note>
          <note type="speaker">
            Anf. 146 ULF ERIKSSON (nyd):
          </note>
          <note>
            Herr talman! När man följer EG-debatten i massmedia förvånas
            man inte över att EG-
          </note>
          <note>
            motståndet växer, att döma av alla opinionsundersökningar. För
            okunskapen om vad
          </note>
          <note>
            EG betyder för Sverige och familjen Svensson är stor hos det
            svenska folket. Det gäller även flera av de journalister som skriver
            om våra möjligheter inom EG.
          </note>
          <note>
            Här får regeringen ta på sig följderna av en närmast obefintlig
            populär och lättförståeligt utformad information till svenska
            folket. Man har ensidigt nöjt sig med sofistikerade och utförliga
            detaljinformationer, som ytterst få människor orkar gå igenom.
          </note>
          <note>
            Jag är övertygad om att ytterst få riksdagsmän har kunnat sätta
            sig in i EG-komplexets alla frågor och dess konsekvenser för olika
            intressegrupper i samhället. Säkert finns det en kunskapaselit
            som behärskar EG-frågorna, det vet vi, och utnyttjar okunskapen
            i vissa fall för sina politiska syften.
          </note>
          <note>
            När man nu äntligen vaknar inom regeringen och riksdagen står
            inför beslutet om pengar till den fortsatta EG-informationen,
            får vi hoppas att det verkligen satsas på en direkt information
            till svenska folket genom olika massmedia, tidningar,
          </note>
          <note>
            TV, och inte minst viktigt genom direktreklam hem i brevlådan.
          </note>
          <note>
            Minst 80 % av de ca 100 miljonerna måste sättas in på dessa medier
            för att motverka okunskapen hos svenska folket. Resten av pengarna
            kan disponeras av föreningar och organisationer etc. för mera
            begränsad och studiemässigt orienterad information.
          </note>
          <note>
            Några avslutande reflexioner kring skrämselpropagandan mot svenskt
            medlemskap i
          </note>
          <note>
            EG.
          </note>
          <note>
            Politikerna har i årtionden, och inte minst i dessa dagar, talat
            om nödvändigheten av att vi internationaliserar oss i vårt tänkande
            och handlande, att vi visar oss solidariska med omvärlden. Nu
            talar samma politiska krafter om att vi i Sverige skulle ställa
            oss utanför den europeiska gemenskapen. Det är, herr talman, i
            sanning en märklig kovändning!
          </note>
          <note>
            Man talar också om EG som en odemokratisk gemenskap, att vi skulle
            behöva ge upp vår självständighet etc. Ingenting kan, som jag
            ser det, vara mer felaktigt. Såvitt jag förstår är EG-
          </note>
          <note>
            institutionerna verkligen baserade på en sann demokratisk grund.
            Vi får t.o.m. vissa fördelar som liten nation framför de stora
            nationerna när det gäller röstetal inom EG -- detta sett i proportion
            till vår folkmängd. Sverige, Danmark och Norge skulle exempelvis
            tillsammans få fler röster än Tyskland, som ändå har i dagens
            läge mer än tre gånger så stor befolkning.
          </note>
          <note>
            Detta sagt för att belysa lilla Sveriges möjligheter att påverka
            besluten inom EG, i motsats till vad nej-sägarna talar om. Tack,
            herr talman!
          </note>
          <note type="speaker">
            Anf. 147 BIRGITTA HAMBRAEUS (c):
          </note>
          <note>
            Herr talman! Jag blir litet bekymrad när ja-sägarna skall försvara
            EG-medlemskapet. Man talar så oerhört allmänt och kommer med så
            uppenbart grova felaktigheter. Jag vill verkligen ordentligt ta
            reda på vilka fördelarna är. Jag är övertygad om att det finns
            fördelar, men t.ex. föregående talare använde inte sin tid till
            att på något sätt reda ut fördelarna.
          </note>
          <note>
            När det gäller regeringens information kan jag hålla med om att
            den har varit litet tung, men det är också viktigt att man i detalj
            har berättat om EES-
          </note>
          <note>
            avtalet och om vad EG-medlemskapet skulle innebära. Därutöver
            har det faktiskt getts ut lättillgängliga små blad med Europafakta,
            små broschyrer om t.ex. kvinnor i EG ur alla möjliga aspekter,
            som inte är tunga på något sätt men ändå fyllda av fakta.
          </note>
          <note>
            Jag har läst många av dem, och jag tycker att man inte får en
            känsla av att det skulle ge så många fördelar i jämförelse med
            vad vi har i dag. Vi har faktiskt redan i dag samarbete med EG
            som ger oss en hög standard, och vi bidrar till EG-ländernas höga
            standard.
          </note>
          <note>
            Att EG skulle vara odemokratiskt är faktiskt inget påhitt av
            EG-motståndarna eller av dem som är skeptiska till medlemskapet.
            Det är inom själva EG
          </note>
          <note>
            som man talar om det som ett problem.
          </note>
          <note>
            Ursprungligen hade man i den enda beslutande församlingen, ministerrådet,
            ett konsensusförfarande. Då var det demokrati. Det var alltså
            fråga om självständiga stater som var och en hade möjlighet att
            inlägga veto. Därmed var det inte fråga om överstatlighet, man
            blev inte överkörd. Det var demokratiskt.
          </note>
          <note>
            Allt eftersom besluten kommer att fattas med majoritet innebär
            det att folken körs över, när de kommer i minoritet i denna enda
            beslutande församling, där en regeringsledamot finns med.
          </note>
          <note>
            Parlamentet med den direktvalda representationen har alltså inga
            beslutande funktioner. Skulle man nu införa beslutsfunktioner
            i parlamentet, då är det verkligen en union, ''ett land'', där
            alla är med och väljer parlamentarikerna, som beslutar. Då har
            de ingående delstaterna helt mist sin suveränitet.
          </note>
          <note>
            Så det här är ett problem som diskuteras inom EG.
          </note>
          <note>
            Det är absolut inte något påhitt av några motståndare eller skeptiker
            i Sverige.
          </note>
          <note type="speaker">
            Anf. 148 ULF ERIKSSON (nyd):
          </note>
          <note>
            Herr talman! I mitt inlägg ville jag bara betona vikten av en
            enkel och tydlig information till svenska folket. Det var detta
            mitt inlägg alltså gällde.
          </note>
          <note>
            För att utvidga det litet kan jag säga att det är lättare att
            inom EG än utanför påverka EG:s beslut som vi kommer att var väldigt
            beroende av, oavsett om vi befinner oss inom gemenskapen eller
            utanför den.
          </note>
          <note>
            Dessutom är det försvarspolitiskt mycket viktigt. I
          </note>
          <note>
            EES-avtalet ingår också frågor som rör det europeiska säkerhetssystemet,
            som vi bl.a. har haft med i vårt partiprogram. Vi kan utvidga
            den här debatten i all oändlighet, men det var inte säkerhet jag
            ville tala om i dag, utan vikten av en klar och tydlig information
            om EG till svenska folket.
          </note>
          <note type="speaker">
            Anf. 149 BIRGITTA HAMBRAEUS (c):
          </note>
          <note>
            Herr talman! Jag är rädd för att man på ja-sidan, som inte har
            så bra argument, vill ha mycket populära argument i närmast demagogisk
            form.
          </note>
          <note>
            Det finns en redovisning, som jag berättade, i enkel form, dessutom
            gratis, från regeringssidan. Jag är inte tilltalad av tanken att
            regeringen nu skall lägga beslag på mycket av de pengar som vi
            så småningom får ta ställning till med anledning av kompletteringspropositionen.
            Där är det väldigt viktigt att folkrörelserna, också de som vill
            kritiskt granska problem och möjligheter med medlemskap i Europaunionen,
            får resurser. Resurserna finns i allra högsta grad på ja-sidan.
          </note>
          <note>
            Det var också otrolig propaganda kring besluten om att börja
            förhandla om EES-avtalet och om att söka medlemskap. Då var det
            helsidesannonser från penningstarka intressen. Det är väl inte
            den sortens information som man eftersträvar. Det måste vara en
            saklig debatt, där fördelarna verkligen belyses.
          </note>
          <note>
            Låt mig få säga en sak, som jag tycker att vi allvarligt borde
            överväga. Det är den lilla nationens möjlighet att försvara sin
            valuta. Det ser jag som ett stort problem. Vi inser att vår valuta
            kan hotas om det finns en misstro mot vårt näringsliv. Då skulle
            man inom en union kunna trygga sin valuta. Det kan vara en fördel.
            Jag skulle vilja diskutera detta sakligt. Varför kan vi inte en
            sådan sakdebatt? Här kastas det plötsligt bara fram att det är
            väldigt viktigt med försvarsgemenskap. Det är verkligen någonting
            som inte kan diskuteras så här kortfattat.
          </note>
          <note>
            Det är oerhört kontroversiellt dessutom. Det var faktiskt med
            förbehåll för neutralitetspolitik som vi ansökte om medlemskap.
          </note>
          <note>
            Sedan hoppas jag att vi kan slippa oerhört känsloladdade ord
            som att vi blir utanför gemenskapen osv. Jag har i mitt anförande
            berättat hur vi redan nu har samarbete med EG liksom med de andra
            länderna i Europa. Att den här sortens känsloladdade uttryck används
            gör mig oerhört misstänksam. Fler och fler människor blir det,
            för det verkar som att man egentligen inte har några goda argument
            för medlemskapet. Jag har inte hört de goda argumenten, annat
            än att ''vi lämnas ute i kylan'' och ''vi skall vara med och påverka''.
            Men vi vet att vi har väldigt begränsade möjligheter.
          </note>
          <note type="speaker">
            Anf. 150 ULF ERIKSSON (nyd):
          </note>
          <note>
            Herr talman! Mitt inlägg avsåg information. Det har tydligen
            inte gått ut tillräckligt klart till svenska folket vad EG innebär.
            Då tycker jag att det är viktigt att man för ut information på
            ett enkelt och lättfattligt sätt.
          </note>
          <note>
            Beträffande innehållet i EG kan vi tala länge om.
          </note>
          <note>
            Det finns mängder med frågor som vi kan diskutera -- försvar,
            ecun osv. Birgitta Hambraeus var inne på valutafrågan, och Carl
            B. Hamilton har talat mycket om EG:s innehåll tidigare. Men det
            är inte det som jag har talat om, utan om vikten av en klar och
            lättfattlig information till svenska folket.
          </note>
          <note>
            Jag tycker att den inte har gått fram ännu så länge.
          </note>
          <note>
            Jag tror att det dess värre mycket beror på okunskap. Det är
            därför man är rädd för att gå in i
          </note>
          <note>
            EG.
          </note>
          <note>
            Jag anser alltså att det är väldigt viktigt att pengarna används
            på ett riktigt sätt. Jag tror att en lättfattlig information hem
            till svenska folket, i brevlådan, är det enklaste sättet att ge
            information.
          </note>
          <note>
            Men det skall var lättbegripligt. Alla dessa avtal som vi nu
            håller på med innebär en väldigt lång process. Jag tror att man
            måste ta fram de viktigaste punkterna och informera om vad EG
            innebär, vad det har för fördelar för var och en som svensk medborgare
            att vi går in i EG.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 26 maj.)
          </note>
          <note>
            8 § Östersjösamarbetet
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1991/92:UU23 Östersjösamarbetet.
          </note>
          <note type="speaker">
            Anf. 151 PEETER LUKSEP (m):
          </note>
          <note>
            Herr talman! På sätt och vis är det här ett dåligt betänkande.
            Det som står där inte dåligt. Det talas en del om trevliga, viktiga
            och intressanta konferenser och mycket annat som för all del är
            mycket viktigt -- miljösamarbete runt Östersjön osv. På sätt och
            vis är det som inte står i betänkandet, men som skulle kunna stå
            där under rubriken ''Östersjösamarbete'', det som egentligen har
            ännu större vikt. En sådan viktig fråga, som mycket nära har att
            göra med det som avhandlas i betänkandet, är frihandel mellan
            Sverige och länderna kring Östersjön.
          </note>
          <note>
            Så till vida kommer av allt att döma ett viktigare beslut att
            fattas på tisdag, då vi här i kammaren skall ta ställning till
            ett frihandelsavtal mellan
          </note>
          <note>
            Sverige, Estland, Lettland och Litauen.
          </note>
          <note>
            En annan viktig fråga är vad Sverige kan göra för att hjälpa
            Estland, Lettland och Litauen. Genom en valutareform kan man något
            underlätta för människor, företag och organisationer i dessa länder
            att samarbeta med andra länder runt
          </note>
          <note>
            Östersjön.
          </note>
          <note>
            Dessutom är det vikigt att diskutera hur vi skulle kunna underlätta
            för människor att resa utan krav på sådana relativt omständliga
            procedurer som de nuvarande visumkraven innebär. Jag hoppas att
            det inte inom en alltför avlägsen framtid blir möjligt att genomföra
            en sådan frihet för alla människor runt
          </note>
          <note>
            Östersjön.
          </note>
          <note>
            Det är också angeläget att undersöka möjligheterna för detta
            Östersjöområde att inom en nära framtid kunna ingå i samma ekonomiska
            och politiska samarbetsområde, vilket alldeles nyss diskuterades
            med anledning av EG-betänkandet.
          </note>
          <note>
            Vi måste även diskutera hur Östersjöområdet i framtiden skall
            kunna hållas öppet och inte vara bakom den järnridå, som har existerat
            under så lång tid. Den aspekten har tidigare i dag diskuterats
            under den säkehetspolitiska debatten.
          </note>
          <note>
            Till sist vill jag i all enkelhet tillägga att frågan om miljöförbättringar
            i Östersjöområdet ingår i regeringens kompletteringsproposition,
            som lades fram efter det att utskottet hade avgett detta betänkande.
            I den anslås ytterligare pengar till miljöinsatser bl.a. av det
            slag som det talas om här.
          </note>
          <note>
            Eftersom de frågor som jag här har omnämnt förs fram i andra
            sammanhang på ett positivt sätt, yrkar jag till sist bifall till
            utskottets hemställan.
          </note>
          <note type="speaker">
            Anf. 152 HÅKAN HOLMBERG (fp):
          </note>
          <note>
            Herr talman! I allt väsentligt har Peeter Luksep sagt allt som
            det finns skäl att säga med anledning av detta betänkande. Det
            är naturligtvis utmärkt att det växer fram ett organiserat samarbete
            kring
          </note>
          <note>
            Östersjön, som kanske så småningom får former som liknar samarbetet
            i Nordiska rådet och som inom en inte alltför avlägsen framtid
            kan komma att spela en roll för Östersjöländernas samverkan i
            ett större europeiskt sammanhang.
          </note>
          <note>
            Samtidigt kommer vi aldrig riktigt åt det viktiga sakinnehållet
            i politiska betänkanden. På sin höjd kan vi referera olika utmärkta
            initiativ som tas i andra sammanhang, t.ex. det samarbete mellan
            städer runt Östersjön som omnämns i betänkandet och som än så
            länge är mer institutionaliserat, men som kanske kommer att innehålla
            mer konkreta samarbetsprojekt än vad det något diffusa
          </note>
          <note>
            Östersjörådet tycks göra.
          </note>
          <note>
            Det viktiga är dock alla dessa informella -- och ibland formella
            -- olika kontakter som tas och som helt och hållet inte kan formaliseras
            i någon politisk organisation. Men man kan på sin höjd kan ha
            något slags takorganisation för det alldeles naturliga samarbete
            som alltid måste finnas mellan fria folk på ömse sidor av det
            som en gång i världen på sovjetiskt håll hette Fredens hav, men
            som varken var fredens eller frihetens hav. Nu har
          </note>
          <note>
            Östersjön äntligen en chans att bli det.
          </note>
          <note>
            Jag yrkar därmed bifall till utskottets hemställan.
          </note>
          <note type="speaker">
            Anf. 153 MATS HELLSTRÖM (s):
          </note>
          <note>
            Herr talman! Peeter Luksep har på ett föredömligt sätt påpekat
            att det mesta av det som betänkandet handlar om tidigare har diskuterats
            här i kammaren. Och eftersom Östersjörådet har inrättats finns
            det goda skäl att vara kortfattad.
          </note>
          <note>
            Det här handlar om olika nätverk som har större betydelse utanför
            den här salen än inne i den. Dessa nätverk finns såväl politiskt
            inom Östersjöområdet som kring handelskamrar, fackliga organisationer,
            kulturarbetare m.m. Om detta har det mesta sagts.
          </note>
          <note>
            Därför vill jag bara tala om en kanske tråkig nyhet för denna
            kammare.
          </note>
          <note>
            I går och i förrgår diskuterades vid EFTA-mötet i
          </note>
          <note>
            Reykjavik det faktum att vi i EFTA-länderna icke har lyckats
            att åstadkomma ett frihandelsavtal med
          </note>
          <note>
            Östersjöstaten Polen. Till skillnad från EG har inte
          </note>
          <note>
            EFTA kunnat få till stånd ett avtal med Polen och
          </note>
          <note>
            Ungern. Av detta skäl diskrimineras svenska företag på de ungerska
            och polska marknaderna sedan den 1 april.
          </note>
          <note>
            Under EFTA-mötet riktade vi och EFTA:s nuvarande ordförande i
            parlamentarikermötet kritik mot de två länder -- Österrike och
            Schweiz --
          </note>
          <note>
            som uppenbarligen är tillskrivna därför att de på grund av sina
            jordbruksintressen förhalar den förhandling som vi hoppas så småningom
            skall kunna avslutas. Om EFTA får till stånd ett frihandelsavtal
            med Polen och Ungern hoppas jag att denna fråga får bättre styrfart.
          </note>
          <note>
            Även jag yrkar bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 26 maj.)
          </note>
          <note>
            9 § Internationella miljöfrågor
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1991/92:UU22 Internationella miljöfrågor.
          </note>
          <note type="speaker">
            Anf. 154 MAJ BRITT THEORIN (s):
          </note>
          <note>
            Herr talman! Jag skall här tala om militären och miljön. Till
            att börja med vill jag yrka bifall till reservation 3. Berndt
            Ekholm kommer att senare tala om övriga socialdemokratiska reservationer.
          </note>
          <note>
            Det internationella läget har förbättrats avsevärt samtidigt
            som risken för ett storkrig i motsvarande grad har minskat.
          </note>
          <note>
            Men andra hot mot mänsklighetens överlevnad växer samtidigt,
            och särskilt då det internationella miljöhotet. Resurser som nu
            används på den militära sidan borde kunna användas för att skydda,
            förbättra och återställa miljön. Detta var tanken bakom förslaget
            om en särskild FN-studie om militära resurser för miljö, först
            initierat i
          </note>
          <note>
            Sverige av WWPP, kvinnliga parlamentariker för fred, dvs. kvinnliga
            parlamentariker från samtliga politiska partier här i Sveriges
            riksdag.
          </note>
          <note>
            En FN-studie under mitt ordförandeskap arbetade under kort tid
            fram en enig rapport. Förslagen i rapporten skall enligt beslut
            i FN i höst föras fram till FN:s konferens för miljö och utveckling
          </note>
          <note>
            (UNCED) i Brasilien om knappt två veckor. Det blir sedan UNCED-konferensen
            som skall ta ställning till de olika förslagen i rapporten, som
            nu är generalsekreterarens rapport. Vad man i reservationen kräver
            är att den svenska regeringen aktivt arbetar för att studiens
            konkreta förslag antas vid UNCED-konferensen.
          </note>
          <note>
            Praktiskt taget alla militära aktiviteter har, såväl under krig
            som i fredstid, någon form av miljömässiga konsekvenser. Att förstöra
            miljön har sedan antiken varit en etablerad metod att föra krig,
            men miljökonsekvenserna av ett storskaligt kärnvapenkrig skulle
            vara av en helt annan storlek.
          </note>
          <note>
            Radioaktivt nedfall, ozonuttunning genom kväveoxider från kärnexplosioner
            och klimatförändringar förorsakade av rök från enorma bränder
            skulle åstadkomma aldrig tidigare upplevda miljökatastrofer.
          </note>
          <note>
            Den drastiska nedrustning som nu har tagit fart kommer att innebära
            att miljontals människor, hundratusentals anläggningar av olika
            slag och tusentals industriföretag inte längre kommer att utnyttjas
            av den militära sektorn. En hel del av dessa resurser borde kunna
            utnyttjas för att rädda och återställa miljön.
          </note>
          <note>
            Militära resurser varierar från land till land, men de omfattar
            i princip:
          </note>
          <note>
            a)arbetskraft, dvs. fast anställd militär personal, civilanställda,
            tekniker och värnpliktiga,
          </note>
          <note>
            b)tekniskt kunnande och yrkesskicklighet hos både militärer och
            forskare,
          </note>
          <note>
            c)utrustning, alltifrån handeldvapen till stridsvagnar, fartyg,
            flygplan och avancerad laboratorieutrustning,
          </note>
          <note>
            d)kapital,
          </note>
          <note>
            e)infrastruktur samt
          </note>
          <note>
            f) teknologisk förmåga inkl. forskning och utveckling.
          </note>
          <note>
            Militär personal är välutrustad för att kunna ingripa vid katastrofsituationer,
            vid t.ex. utryckning vid miljöolyckor eller för att ta hand om
            och förstöra höggradigt giftiga radioaktiva och andra farliga
            ämnen.
          </note>
          <note>
            Militären har en stor mängd information som insamlats av olika
            underrättelsetjänster och som kan bidra till att spåra förändringar
            i atmosfären, i oceanerna och på jordytan. Militära flygplan,
            ytfartyg och ubåtar kan samla in ytterligare information om klimatförändringar
            och om strömmar och temperaturer i oceanerna.
          </note>
          <note>
            Militär personal kan rensa upp och återställa förorenade eller
            på annat sätt förstörda områden. I
          </note>
          <note>
            praktiken är detta en variation av ingenjörsuppdrag i fält, varför
            ingenjörstrupper skulle vara bäst lämpade.
          </note>
          <note>
            Teknik som används för militär bevakning kan lätt anpassas för
            att övervaka transporter av föroreningar och giftigt material
            och för ekologiskt säkra metoder att förstöra vapen.
          </note>
          <note>
            Militär kapacitet kan användas för att samla in miljödata och
            observationer genom att använda fartyg, flygplan eller rymdfarkoster,
            för att upptäcka och spåra miljömissbruk såsom avfallsdumpning,
            oljeutsläpp eller naturliga risker, som skogsbränder.
          </note>
          <note>
            En katastrofhjälpstyrka bestående av både civil och militär personal
            för utryckning vid nödsituationer kan sättas upp. Militären skulle
            kunna tas från ingenjörstrupperna och medicinska enheter, och
            man skulle kunna använda utrustning från den militära sektorn,
            t.ex. lätta bandfordon, amfibiefordon, helikoptrar och transportflygplan.
          </note>
          <note>
            Några av de förslag som lämnas i rapporten över möjlig civil
            användning av militära resurser är:
          </note>
          <note>
            användning av satellitteknologi för övervakning av jordbruk,
            torka, miljö m.m., skogsplantering och annan markvård i tredje
            världen, u-hjälpsinsatser, bl.a. i form av transporter och katastrofarbete,
            kalkning av sjöar och skogar med hjälp av militära flygplan och
            fartyg, bekämpning av oljeutsläpp samt forsknings- och utvecklingsresurser
            för globala miljöinsatser.
          </note>
          <note>
            Teknik, instrument och system som används för militära ändamål
            kan t.ex. användas för miljövarning och för återställande av miljön.
          </note>
          <note>
            Rapportens förslag riktar sig åt tre håll: till Förenta
          </note>
          <note>
            Nationerna, till regeringarna och till UNCED-
          </note>
          <note>
            konferensen.
          </note>
          <note>
            I rapporten rekommenderas FN att på olika sätt stödja en miljöanvändning
            av militära resurser.
          </note>
          <note>
            Alla miljödata, också de som fås via militära satelliter och
            andra militära informationssystem, skall göras tillgängliga globalt.
          </note>
          <note>
            FN bör skapa en internationell miljöräddningstrupp; ett slags
            ''gröna baskrar'', som står till förfogande när ett land begär
            hjälp vid miljökatastrofer och nödlägen. FN bör upprätta en kunskapsbank
            för internationellt utbyte av aktuella nationella erfarenheter
            av miljöanvändning av militära resurser.
          </note>
          <note>
            I rapporten läggs också fram förslag som riktar sig direkt till
            nationerna. Alla miljökrav och all miljölagstiftning som gäller
            det civila samhället skall också gälla all militär verksamhet.
            Militären skall återställa den miljö som den har skadat. Varje
            land bör granska sina miljöbehov och vilka militära resurser som
            kan användas för miljön och sedan göra upp en nationell aktionsplan.
            Miljömässigt sund teknologi bör utvecklas för förstörelse av vapen.
            Miljöhänsyn bör infogas i de militära forsknings- och utvecklingsprogrammen.
          </note>
          <note>
            Slutligen föreslås i rapporten att de konkreta förslagen skall
            föras in i agenda 21 och i den s.k.
          </note>
          <note>
            Earth Charter vid UNCED-konferensen.
          </note>
          <note>
            I reservation 3 föreslår vi socialdemokrater att regeringen aktivt
            skall verka för att de konkreta förslagen antas vid FN:s miljökonferens
            och att regeringen genomför de nationella förslag som förs fram
            i rapporten.
          </note>
          <note>
            Jag yrkar alltså på nytt bifall till reservation 3.
          </note>
          <note type="speaker">
            Anf. 155 BENGT HURTIG (v):
          </note>
          <note>
            Herr talman! I propositionen skriver regeringen att även om alla
            länder använder kostnadseffektiva styrmedel nationellt för att
            nå miljömål leder det inte nödvändigtvis till en internationellt
            kostnadseffektiv lösning. För att uppnå dessa måste utsläppsreaktionerna
            vara störst i de länder där kostnaden för dessa är låga. Man skriver
            att när avtalen skall revideras och nya förhandlas fram är det
            viktigt att de leder till kostnadseffektiva och flexibla lösningar.
          </note>
          <note>
            Det här kan tolks så, att man försöker maskera sjunkande ambitioner
            på det egna området och menar att utsläppen främst bör reduceras
            i länder där det är billigt att göra det, där arbetskraften är
            billig, osv. och att vi inte här, där det är dyrare, skall genomföra
            de åtgärderna.
          </note>
          <note>
            Men det kan ju samtidigt vara så att utsläppen av luftföroreningar
            i fattiga länder totalt sett är mindre, därför att vi med en omfattande
            bilism och en avancerad industri släpper ut mycket t.ex.
          </note>
          <note>
            koldioxid eller kväveoxider, och att de fattiga länderna tycker
            att man egentligen borde sätta in resurser där utsläppen är stora.
          </note>
          <note>
            Andra små länder kan också hävda att utsläppen främst kommer
            från andra länder -- det kan nästan alla länder göra -- och att
            det är effektivare att någon annan vidtar de åtgärderna. Vi tror
            att de resonemangen är litet farliga och tycker att regeringen
            kanske har formulerat sig oklart och otydligt.
          </note>
          <note>
            Nu har utskottet i sina formuleringar försökt precisera vad som
            egentligen menas med kostnadseffektivitet, och det är ju ett litet
            framsteg.
          </note>
          <note>
            Men vi tycker ändå att det kanske kunde vara värt att göra en
            markering. Skulle det vara så att man med den här skrivningen
            underlåter att minska utsläpp i rika länder kan vi inte heller
            uppfylla de internationella överenskommelser om reduktioner av
            utsläpp av luftföroreningar som vi har ingått.
          </note>
          <note>
            Med detta vill jag, herr talman, yrka bifall till meningsyttringen
            av Bertil Måbrink.
          </note>
          <note type="speaker">
            Anf. 156 HÅKAN HOLMBERG (fp):
          </note>
          <note>
            Herr talman! Den kommande miljökonferensen i
          </note>
          <note>
            Rio är kanske den viktigaste internationella konferens som kommer
            att ha ägt rum sedan det kalla kriget slutade, och den måste naturligtvis
            bli början på en serie av liknande möten.
          </note>
          <note>
            Jag vill påminna om en analys av världens miljöproblem och utvecklingsproblem
            som gjordes under tidigt 70-tal av Andrej Sacharov, som få lyssnade
            på riktigt på allvar annat än med den allmänna sympati som tillkom
            den som opponerade mot det sovjetiska förtrycket.
          </note>
          <note>
            Sacharov påpekade vid många olika tillfällen det direkta samband
            som uppenbarligen fanns mellan de politiska förhållandena i den
            av kommunistregimerna behärskade delen av världen och omöjligheten
            att nå fram till meningsfulla internationella åtaganden för att
            bl.a. bekämpa internationella miljöproblem och den internationella
            fattigdomen.
          </note>
          <note>
            De kommunistiska staterna gjorde utomordentligt litet i den vägen
            -- de gjorde, när de kunde, desto mer för att blockera initiativ
            från annat håll. Och framför allt skapade det låsta internationella
            läget med den tillhörande kapprustningen en situation där oerhörda
            resurser bands till fullständigt improduktiva ändamål, dvs. ömsesidiga
            rustningar, resurser som givetvis hade kunnat användas väsentligt
            bättre.
          </note>
          <note>
            Genom de förändringar som har skett i världen de senaste åren
            finns nu faktiskt möjligheter att just använda de resurser som
            tidigare bands i -- i varje fall i ett större perspektiv -- tämligen
            meningslösa kapprustningar till något nyttigare. Det är just detta
            som gör Riokonferensen och den process som nu förhoppningsvis
            inleds till det som kanske är det viktigaste som sker på den internationella
            scenen sedan det kalla kriget tog slut.
          </note>
          <note>
            Det är glädjande att Sverige har varit så aktivt i förberedelserna,
            dels ensamt, dels tillsammans med övriga nordiska länder, och
            att de områden där
          </note>
          <note>
            Sverige har engagerat sig så uppenbart är många av de mest centrala
            områdena -- jag tänker då naturligtvis på dels den koppling som
            finns mellan bekämpande av miljöförstöring internationellt och
            de internationella fattigdomsproblemen, dels den biologiska mångfalden,
            och dessutom, för att bara nämna några exempel ur den större mångfalden,
            de militära aktiviteternas miljöpåverkan.
          </note>
          <note>
            Det finns naturligtvis många olika målkonflikter i det här arbetet
            -- mellan snabb ekonomisk utveckling i fattiga länder och långsiktiga
            miljöhänsyn, som naturligtvis måste tas överallt.
          </note>
          <note>
            Frågan om skogsbruket är väl det mest påtagliga exemplet på en
            målkonflikt av det här slaget.
          </note>
          <note>
            Jag tror att det är så att om i-länderna skall kunna nå framgång
            för kraven på ett biologiskt och långsiktigt hållbart skogsbruk
            också i u-länder måste de själva på ett många gånger kanske tydligare
            sätt än hittills skydda sin egen ekonomiska balans och sin egen
            biologiska mångfald. Det finns så att säga ett slags kommunicerande
            kärl mellan fjällnära skogar i länder som Sverige och insatser
            för att rädda regnskogen i andra delar av världen.
          </note>
          <note>
            Trovärdighet från de rika ländernas sida är avgörande för att
            man skall nå framgång när det gäller att få fattigare länder att
            acceptera de åtaganden som de annars kanske av kortsiktigt intresse
            skulle känna sig pressade att bortse från.
          </note>
          <note>
            Det finns en rad reflexioner som skulle kunna göras med anledning
            av detta betänkande. Man skulle kunna hålla långa anföranden i
            ämnet. Jag tycker att det som i dag är viktigast att konstatera
            är den betydande enighet som finns inom utskottet när det gäller
            rekommendationerna för riksdagens ställningstagande inför Riokonferensen.
          </note>
          <note>
            Det finns ett antal socialdemokratiska reservationer. Det är
            väl i och för sig naturligt att det största oppositionspartiet
            vill reservera sig, men ser man till substansen i dessa reservationer
            är det uppebarligen så att skillnaden gentemot den linje som majoriteten
            företräder är utomordentligt marginell. I några fall har jag inte
            ens lyckats upptäcka den, men den kanske finns någonstans i någon
            schattering eller nyans.
          </note>
          <note>
            Sedan finns det en meningsyttring från
          </note>
          <note>
            Vänsterpartiet. När jag första gången läste den blev jag något
            förbryllad och något bestört. Det föreföll närmast vara en ideologisk
            princip som framfördes från Vänsterpartiets sida att pengar skall
            användas ineffektivt. Det var ett slags polemik i princip mot
            kravet på kostnadseffektiv bekämpning av miljöförstöring.
          </note>
          <note>
            Nu noterar jag att Bengt Hurtig var utomordentligt försiktig
            när han lade ut texten om denna reservation. Det tror jag var
            mycket klokt. Det kan naturligtvis inte vara något egenvärde i
            att spendera pengar på ett ineffektivt och slösaktigt sätt. Det
            är rimligtvis alltid bättre ifall man för en viss summa pengar
            kan bekämpa mera utsläpp än om man använder pengarna på något
            annat sätt. Det kan inte finnas någon som helst diskussion på
            den punkten. De olika tolkningar av vad denna princip i värsta
            fall skulle kunna innebära, som Bengt Hurtig antydde var orsaken
            till reservationen, tycker jag var utomordentligt långsökta.
          </note>
          <note>
            Det är naturligtvis så att man många gånger snabbt kan nå större
            resultat i t.ex. länder där man tidigare knappast har gjort någonting
            alls för att bekämpa låt oss säga utsläpp i vatten av något giftigt
            ämne.
          </note>
          <note>
            Det är då relativt sett enkelt att komma åt åtminstone de allra
            värsta och grövsta utsläppen med tämligen enkla insatser. I länder
            som sysslat med miljöpolitiska insatser under längre tid visar
            det sig däremot många gånger att det kan krävas stora investeringar
            för att nå ytterligare resultat utöver dem som redan har nåtts
            och för att få ned ett utsläpp till nära noll. Det kan vara mycket
            dyrt att klara den allra sista biten. Det betyder inte att man
            skall låta bli att försöka åstadkomma det också. Men om man har
            begränsade ekonomiska resurser kan det naturligtvis i många lägen
            vara klokast, både ur snävt nationellt och större globalt perspektiv,
            att satsa pengar på insatser där man snabbt kan få ett större
            resultat. Det enda alternativet är i så fall att inte göra något
            alls åt de utsläpp som skulle vara enklare att komma åt. Det kan
            inte vara Vänsterpartiets allvarliga mening att man skall avhålla
            sig från bedömningar av vad som är mest kostnadseffektivt i den
            internationella miljöpolitiken.
          </note>
          <note>
            Som jag sade tidigare var det också mycket klokt av
          </note>
          <note>
            Bengt Hurtig att vara mycket försiktig i sin plädering för denna
            meningsyttring.
          </note>
          <note>
            Jag yrkar därmed bifall till utskottets hemställan.
          </note>
          <note type="speaker">
            Anf. 157 MAJ BRITT THEORIN (s)
          </note>
          <note>
            replik:
          </note>
          <note>
            Herr talman! Jag kan hålla med Håkan Holmberg om att vi i mångt
            och mycket har samma grundläggande värderingar. Det som skiljer
            oss åt alldeles påtagligt är viljan att markera aktivitet på området.
          </note>
          <note>
            För att det inte skall bli några svårigheter för Håkan
          </note>
          <note>
            Holmberg: låt mig bara säga att skillnaden när det gäller militären
            och miljön ligger i att utskottsmajoriteten, som det står i betänkandet,
            utgår ifrån ''att regeringen fortsatt driver dessa frågor på sätt
            som den finner ändamålsenligt''. I
          </note>
          <note>
            den socialdemokratiska reservationen vill vi klart ha riksdagens
            uttalande för att man skall arbeta för de konkreta förslagen.
          </note>
          <note>
            För att inget missförstånd skall råda så låt mig säga att det
            förslag till gröna baskrar som vi har presenterat i FN-studien
            inte har någonting att göra med Vietnams gröna baskrar och marinkåren
            som var kända för ganska förödande insatser, inte bara mot miljön
            utan också mot människorna.
          </note>
          <note>
            Men det kan vara bra för våra liberala kolleger här i riksdagen
            att veta att vårt förslag har stöd på många håll. Inte minst er
            partivän Genscher i Tyskland har uttalat sig mycket varmt för
            det, även om han döpt om de gröna baskrarna till gröna hjälmar.
            Det är kanske bra att samarbeta över nationsgränserna.
          </note>
          <note>
            Skillnaden ligger alltså i att vi vill ha ett uttalande från
            riksdagen att regeringen konkret skall arbeta för detta, och inte
            bara ett uttalande om att man hoppas och utgår ifrån att regeringen
            gör vad som passar den att göra.
          </note>
          <note type="speaker">
            Anf. 158 HÅKAN HOLMBERG (fp)
          </note>
          <note>
            replik:
          </note>
          <note>
            Herr talman! Eftersom jag antog att det skulle bli någon form
            av replik på det konstaterande jag gjorde har jag roat mig med
            att jämföra formuleringarna i majoritetstexten och de socialdemokratiska
            reservationerna. De är genomgående av följande karaktär.
          </note>
          <note>
            Utskottet konstaterar, enligt majoritetstexten, att
          </note>
          <note>
            Sverige aktivt deltar. Socialdemokraterna föreslår att det på
            motsvarande ställe skall stå att utskottet utgår ifrån att regeringen
            driver på.
          </note>
          <note>
            Det är naturligtvis en skillnad i ord. Vad den tydliga substansen
            i dessa ord innebär för skillnad har jag inte lyckats utröna.
          </note>
          <note>
            Ett annat exempel: Utskottet föreslår, enligt majoritetstexten,
            att Sverige fortsätter med en viss insats. Den socialdemokratiska
            versionen föreslår formuleringen att regeringen bör verka för
            fortsatta insatser.
          </note>
          <note>
            Jag tycker inte heller att det är någon särskilt dramatisk skillnad.
            Framför allt antyder det ingen radikal skillnad i vad som är det
            uppenbara målet för det som man bör verka för eller fortsätta
            att göra.
          </note>
          <note>
            Ytterligare ett exempel: I majoritetstexten kan det stå att Sverige
            har tagit initiativ. Enligt den socialdemokratiska motsvarigheten
            kan det heta att frågan bör föras upp t.ex. på en internationell
            dagordning eller någonting annat.
          </note>
          <note>
            Visst kan man, om man vill, försöka lägga in olika betydande
            åsiktsskillnader mellan denna typ av konkurrerande formuleringar,
            men jag tycker inte det finns någon anledning att dramatisera
            detta.
          </note>
          <note>
            När det gäller de gröna baskrarna, eller gröna hjälmarna, finner
            jag väl att vi svenska liberaler, precis som de tyska, säkert
            kan utgå ifrån att t.ex.
          </note>
          <note>
            den svenska regeringen arbetar på lämpligt sätt för initiativ
            av precis det slag som Maj Britt Theorin nämnde och på lämpligt
            sätt stöder förnuftiga förslag som kommer, varav detta säkerligen
            är ett.
          </note>
          <note>
            Men allting behöver inte stå i en majoritetstext för att man
            skall bevisa att man verkligen är för något och är engagerad.
            Jag förstår att det är roligare att kunna reservera sig.
          </note>
          <note type="speaker">
            Anf. 159 MAJ BRITT THEORIN (s)
          </note>
          <note>
            replik:
          </note>
          <note>
            Herr talman! Det är klart att vi kan läsa litet olika, men om
            det står att utskottet utgår från att regeringen fortsatt driver
            dessa frågor på ett sätt som den finner ändamålsenligt, eller
            om man säger att utskottet kräver att regeringen aktivt bör verka
            för att de konkreta förslagen antas vid FN:s miljökonferens, så
            är det faktiskt en ganska stor artskillnad, vill jag påstå.
          </note>
          <note>
            Det är inte bara fråga om att man i allmänhet skall titta på
            studien som sådan, och när man tycker det är lämpligt ta upp det,
            eller stödja någon annan som tar initiativ.
          </note>
          <note>
            När det gäller en FN-studie som letts av en svensk förutsätts
            att en svensk regering driver de konkreta förslagen. Det är detta
            vi vill ha fastlagt.
          </note>
          <note>
            Dessutom, vilket kanske inte är det minst väsentliga, vill vi
            att de nationella förslag som föreslås i studien också skall genomföras
            här hemma. Till det har utskottsmajoriteten inte haft någonting
            att säga.
          </note>
          <note>
            Låt mig slå fast det som kanske är viktigast av allt.
          </note>
          <note>
            Är vi nu överens om detta och jag kan räkna med liberalernas
            stöd i regeringen, då kommer vi säkerligen att få en regering
            som aktivt verkar tillsammans med liberalerna i Tyskland och på
            andra håll i världen för att just dessa konkreta förslag genomförs.
            I så fall har jag ingen kritik att rikta mot utskottet.
          </note>
          <note type="speaker">
            Anf. 160 HÅKAN HOLMBERG (fp)
          </note>
          <note>
            replik:
          </note>
          <note>
            Herr talman! Om vi skall föra en debatt som vi gjort här kan
            man lika väl hävda att ett uttryck som
          </note>
          <note>
            ''ändamålsenligt'' innebär en starkare bindning än alternativa
            formuleringar som öppnar olika möjligheter. Ändamålsenligt bör
            faktisk vara något som leder fram till ett ändamål. Man bör inte
            öppna vägen för initiativ hit och dit om vilka man inte har någon
            speciell föreställning om vart de kommer att leda.
          </note>
          <note>
            Jag säger detta egentligen inte för att bevisa någonting annat
            än att det är tämligen stor samstämmighet mellan oss. Vi skiljer
            oss kanske en smula i formuleringarna. Möjligen finns något olika
            nyanser när det gäller vad vi vill prioritera allra högst för
            ögonblicket på en lista av olika saker som allihop bör få prioritet
            under de allra närmaste åren. Men någon dramatisk skillnad mellan
            oss finns inte.
          </note>
          <note type="speaker">
            Anf. 161 BENGT HURTIG (v) replik:
          </note>
          <note>
            Herr talman! Jag tycker väl att vi kanske nått en viss klarhet
            och ytterligare förtydligande i utskottets skrivning, och jag
            tror det är viktigt. Regeringens resonemang att man alltid skall
            göra dessa insatser där det är maximalt kostnadseffektivt förutsätter
            ju en ganska omfattande resursöverföring till uländerna. Jag har
            sett överslagsberäkningar som visar att om man skulle uppfylla
            de internationella konventioner som ingåtts när det gäller reduceringar
            av utsläpp, skulle det behövas en överföring bara från Sveriges
            sida -- om den fördelas i proportion till bruttonationalprodukten
            --
          </note>
          <note>
            som skulle betyda ungefär en fördubbling av vårt bistånd, alltså
            storleksordningen 12--15 miljarder ytterligare. Det kan vara politiskt
            svårt att nå till den nivån även med miljöargument. Det har vi
            ju erfarenhet av, även om Håkan Holmberg och jag är ense om den
            principiella målsättningen.
          </note>
          <note>
            I ett sådant läge kan det trots allt vara vettigt att vidta åtgärder
            i industriländerna, där man kan få gehör för det och där utsläppen
            av vissa föroreningar är mycket stora per capita, mycket större
            än de är i tredje världen.
          </note>
          <note>
            Det finns andra resonemang när man för in ekonomin. Inom Världsbanken
            har en utredare sagt att räknar man samhällsekonomiska förluster
            på grund av sjukdomar som är relaterade till miljön, är det mera
            effektivt att vidta åtgärder i industriländerna. De människorna
            producerar så mycket mer och tjänar så mycket mer pengar. Det
            gör inte så mycket om ''u-länningarna'' blir sjuka och dör i förtid
            på grund av miljön. De har ju ingen inkomst.
          </note>
          <note>
            Detta leder till ett fullständigt ociviliserat resonemang. Det
            är den här typen av tankegångar, där ekonomin så att säga överordnas
            politiken, som vi är litet oroliga för. Det är skälet till att
            vi har markerat den här frågan.
          </note>
          <note type="speaker">
            Anf. 162 HÅKAN HOLMBERG (fp)
          </note>
          <note>
            replik:
          </note>
          <note>
            Herr talman! Jag konstaterar bara än en gång att
          </note>
          <note>
            Bengt Hurtig inte heller nu gör något försök att på allvar försvara
            de tankegångar som faktiskt, om man nu skall ta formuleringarna
            som de står, förefaller ligga bakom Vänsterpartiets meningsyttring.
            Inte heller Bengt Hurtig har någonting emot att pengar används
            effektivt, till skillnad från att använda dem ineffektivt. Det
            tycker jag är ett glädjande framsteg i förhållande till den meningsyttring
            som han ser sig nödsakad att yrka bifall till.
          </note>
          <note>
            En massiv resursöverföring är naturligtvis någonting utomordentligt
            önskvärt helt oavsett detta resonemang. Hade det gått att låt
            oss säga fördubbla det svenska biståndet skulle jag mycket gärna
            vilja vara med på det. Det är en tanke som
          </note>
          <note>
            Bengt Hurtig säkert vet har djup förankring i
          </note>
          <note>
            Folkpartiet liberalerna.
          </note>
          <note type="speaker">
            Anf. 163 BERNDT EKHOLM (s):
          </note>
          <note>
            Herr talman! Det är nu två veckor kvar till den stora FN-konferensen
            i Rio om miljö och utveckling. Det är väldigt glädjande att den
            blir av.
          </note>
          <note>
            Det blir säkert en mycket spännande tid. Självfallet blir det
            en utmaning vare sig man reser till Rio eller finns här hemma.
          </note>
          <note>
            Det är särskilt glädjande för mig, eftersom konferensen har tillkommit
            på initiativ från den socialdemokratiska regeringen, 20 år efter
          </note>
          <note>
            Stockholmskonferensen. Den äger rum i spåren av
          </note>
          <note>
            Brundtlandrapportens utmaning om en hållbar utveckling.
          </note>
          <note>
            Flera av de frågor som sedan har lyfts upp i förberedelsearbetet
            har tillkommit direkt på svenskt initiativ. Ett exempel är klimatfrågan,
            andra är frågan om biologisk mångfald och skogsfrågan. Det finns
            säkert fler.
          </note>
          <note>
            Jag vill påstå att Sverige -- och inte minst den socialdemokratiska
            regeringen -- har präglat konferensens innehåll. Eftersom Håkan
            Holmberg inte talade om konferensens innehåll vill jag ändå för
            protokollet nämna att den handlar om antagande av två konventioner,
            en för klimat och en för biologisk mångfald, en allmän deklaration,
            ett framtidsinriktat handlingsprogram inför 2000-
          </note>
          <note>
            talet, kallat Agenda 21. I detta handlingsprogram ingår en principdeklaration
            om skogsfrågorna, finansieringsfrågor, institutionella frågor
            och en mängd olika sakfrågor. Också frågan om militär verksamhet
            och miljö berörs.
          </note>
          <note>
            Det har förekommit många framgångar. Många frågor har drivits
            igenom ett ofta trögt förhandlingsmaskineri. Men det har naturligtvis
            också förekommit motgångar, t.ex. när det gäller den fråga Maj
            Britt Theorin tog upp, dvs. de militära verksamheterna, och när
            det gäller energifrågorna, för att ta ett annat stort frågekomplex.
          </note>
          <note>
            Jag vill ändå harangera den sittande regeringen i den meningen
            att den faktiskt har fortsatt på det spår som den socialdemokratiska
            regeringen lade ut. I den meningen är vi naturligtvis i huvuddragen
            väldigt överens inför Rio. Detta skall givetvis sägas.
          </note>
          <note>
            Det finns motgångar, och många av i-länderna har bidragit till
            dessa motgångar genom att visa ett mycket svalt intresse för vissa
            frågor, såsom klimatfrågan, finansieringsfrågorna och andra frågor.
            Det finns mycket i övrigt att önska. Men jag tror ändå att konferensen
            kommer att få stor betydelse.
          </note>
          <note>
            Om konferensen skall få denna stora betydelse får vi inte ge
            upp våra ambitioner, och vi får framför allt inte ge upp våra
            krav på att konferensen måste bli ett genombrott för miljöfrågorna,
            ett avstamp just inför 2000-talet.
          </note>
          <note>
            Sveriges insats under konferensen kan, precis som vår insats
            i samband med att konferensen kom till, vara mycket betydelsefull,
            och det har den säkert varit också under förberedelsearbetet.
            Men vi är inte framme än. För övrigt är vi inte ens framme när
            konferensen hålls, utan detta är en del i en längre process, som
            vi om vi så vill kan kalla UNCED-
          </note>
          <note>
            processen. Det finns många utestående frågor att ta till sig
            och att agera i. Jag tycker därför, trots de grundläggande värderingarna,
            att utskottsmajoriteten har uppträtt något passivt. Jag skall
            försöka förklara varför.
          </note>
          <note>
            Den första socialdemokratiska reservationen till betänkandet
            handlar om den s.k. GEF-fonden, den globala miljöfaciliteten.
            Denna fond skall medverka till resursöverföringar från i-länder
            till uländer utöver alla befintliga kanaler. Det innebär att fonden
            måste tillföras additionella resurser.
          </note>
          <note>
            Fonden har mottagits positivt. Det här treåriga projektet tycks
            nu löpa vidare, vilket också är mycket positivt. Projektet syftar
            till att stödja uländerna genom investeringar och tekniskt bistånd.
          </note>
          <note>
            Det omfattar fyra huvudområden: klimatfrågan, den bilogiska mångfalden,
            ozonproblemen och internationella vattenfrågor. Detta är områden
            där i-länderna i allt väsentligt bär skulden till problemen, och
            i-länderna tjänar också på att problemen åtgärdas. U-länderna
            har velat vidga mandatet för fonden till att omfatta markförstöring,
            ökenutbredning, avskogning och nationella vattenproblem, men i-länderna
            har varit emot. Tills vidare har det uppnåtts en kompromiss, som
            går ut på att man inom ramen för de fyra områden som framför allt
            gynnar i-länderna öppnar för vissa insatser som har att göra med
            u-ländernas specifika problem, knutna till fattigdomsfrågan.
          </note>
          <note>
            I reservationen deklarerar vi att vi anser att fondens mandat
            bör utvidgas till att omfatta de fattigdomsrelaterade miljöproblemen
            i en vidare mening än vad som hittills har varit fallet. Det måste
            då naturligtvis tillföras nya resurser, och man måste ge u-länderna
            ett rimligt inflytande.
          </note>
          <note>
            Utskottsmajoriteten är emot detta. Vi har i diskussioner i utskottet
            gått igenom det här.
          </note>
          <note>
            Utskottet har bett om bordläggning av frågan men har ändå inte
            ändrat sig, utan man anser att fondens mandat nu är till fyllest.
            Jag tycker att utskottsmajoriteten är passiv i det här avseendet.
          </note>
          <note>
            Man skriver att det genom en utvidgning av fondens mandat skulle
            kunna uppstå överlappningar, men som det är nu uppstår det ju
            i stället luckor. Det vore väl då bättre att ta bort dessa luckor
            och försöka minska risken för överlappningar. Jag tycker att vi
            har mycket starka skäl för att fortsätta driva frågan om en utvidgning
            av fondens mandat.
          </note>
          <note>
            Jag hoppas att utskottets skrivning inte är ett uttryck för att
            man anser att kopplingen mellan fattigdom och miljö inte är viktig.
          </note>
          <note>
            Jag yrkar därmed bifall till reservation 1.
          </note>
          <note>
            Nästa reservation tar upp flera frågor:
          </note>
          <note>
            klimatkonventionen, skogsdeklarationen, energioch trafikfrågorna
            och kemikaliefrågorna. När det gäller klimatkonventionen återger
            utskottsmajoriteten en mycket allmän text utan någon som helst
            egen åsikt. Inte ens ett stöd för den sittande regeringens uppfattning
            framkommer i texten. Man frågar sig: Har utskottsmajoriteten ingen
            åsikt om denna viktiga fråga rörande klimatkonventionen? Jag tycker
            faktiskt att detta är anmärkningsvärt.
          </note>
          <note>
            Klimatkonventionen har nu vid de internationella förhandlingarna
            blivit någon form av en samskrivning, men den är inte till fyllest.
            USA har i allra högsta grad medverkat till en urvattning. Man
            talar om en stabilisering av koldioxidutsläppen, om nationella
            program och om uppföljning men inte om några bindande åtaganden.
          </note>
          <note>
            Från socialdemokratisk sida menar vi att vi måste fortsätta att
            aktivt driva på i den här frågan. Det måste bli tal om bindande
            åtaganden, där industriländerna följer upp det man har förhandlat
            om, dvs. att koldioxidutsläppen år 2000 skall stabiliseras på
            1990 års nivå. Det måste bli ett system för fortsatta förhandlingar,
            som har en pådrivande karaktär. Man måste också ta upp frågan
            om reduktion av andra växthusgaser.
          </note>
          <note>
            Beskrivande för utskottets passivitet är enligt min uppfattning
            att Moderata samlingspartiet, som har detta som en hjärtefråga,
            väljer att inte ens delta i debatten.
          </note>
          <note>
            Det är naturligtvis nödvändigt att i Rio påpeka att vi måste
            arbeta för en bindande konvention, och vi måste driva på i den
            här frågan. Om detta säger utskottsmajoriteten absolut ingenting.
            I vår motion har vi pekat på att en bindande konvention kan vara
            den enskilt viktigaste teknikdrivande faktorn i utvecklingen av
            förnybara energikällor och bränslesnåla motorer. Detta kan sägas
            en gång till.
          </note>
          <note>
            I reservation 2 tar vi också upp skogsfrågan, där utskottsmajoriteten
            inte ens tycks informerad om vad förhandlingarna nu handlar om.
            Man talar om en internationell skogskonvention, fast det nu sedan
            länge handlar om en principdeklaration.
          </note>
          <note>
            Varför har inte utskottsmajoriteten velat titta på våra texter
            för att anpassa sina egna till det sakliga läget? Även i detta
            fall har det förekommit en bordläggning.
          </note>
          <note>
            Vi måste nu få kraftfulla beslut när det gäller den här deklarationen,
            och vi måste få en fortsättning som leder till att reella förhandlingar
            om en konvention tas upp. Det är beklagligt att flera uländer
            inte förstår sitt eget bästa i sitt motstånd mot konventionen.
            En konvention skulle säkert leda till att spänningarna i den här
            frågan minskades och att u-länderna själva gynnades. Många i-länder
            borde, som u-länderna kräver, öppna för mer skogsplanteringar.
          </note>
          <note>
            I reservationen tar vi sedan upp energi- och trafikfrågorna.
            Trafiken berörs bara kort i majoritetens skrivning. Nu tycks det
            bli en samlad uppföljning av den europeiska transportministerkonferensen,
            men det blir ingen gemensam FN-konferens, utan regionala konferenser.
            Detta är i och för sig naturligtvis positivt. Däremot är det väldigt
            förvånande att utskottet väljer att helt gå förbi vad vi säger
            om energifrågan. Jag tycker att det är konstigt, särskilt med
            tanke på Centerpartiets engagemang i den frågan. Det är ju ändå
            en fråga som konferensen inte har lyckats med, och den borde då
            ha kommenterats av utskottsmajoriteten.
          </note>
          <note>
            Sist i reservation nr 2 tar vi upp kemikaliefrågorna och deras
            behandling vid UNCED-processen. Vi betonar vikten av utfasning
            av farliga kemikalier, vikten av att det i u-länderna skapas ett
            forum för att öka kunskapen om kontroll av kemikalier samt behovet
            av ett globalt märkningssystem. Det är viktiga frågor för UNCED.
            Därför tiger utskottsmajoriteten. Man kommenterar över huvud taget
            inte frågorna, trots att kemikalieinspektionen faktiskt arbetar
            med dem --
          </note>
          <note>
            inte helt utan framgång. Jag tycker att det är konstigt att utskottsmajoriteten
            inte studerade vår text i det sammanhanget och tog in något av
            den i majoritetstexten.
          </note>
          <note>
            Över huvud taget måste jag säga att mitt intryck är att utskottsmajoriteten
            verkar något oengagerad när det gäller de internationella miljöfrågorna.
          </note>
          <note>
            Man avverkar frågorna pliktskyldigast, och det är inget bra omen.
          </note>
          <note>
            Därmed yrkar jag bifall till reservation nr 2.
          </note>
          <note>
            Reservation nr 3 har redan behandlats av Maj Britt
          </note>
          <note>
            Theorin, så den skall jag inte kommentera ytterligare.
          </note>
          <note>
            Jag vill avslutningsvis säga någonting om uppföljningen av Rio-konferensen.
            Uppföljningen är naturligtvis också väldigt viktig, särskilt om
            konferensen blir det avstamp som vi alla hoppas och tror att den
            kommer att bli. Denna fråga behandlas inte i det här betänkandet,
            och det har inte heller varit avsikten, men jag tar upp den, eftersom
            regeringen varit mycket tafatt i det här fallet, särskilt när
            det gäller frågan om vilka insatser man planerar på hemmaplan.
          </note>
          <note>
            Nu är det två veckor kvar till Rio-konferensen.
          </note>
          <note>
            Fortfarande vet vi i stort sett ingenting om hur uppföljningen
            i Sverige skall se ut. Sedan är vi två veckor i Rio, och då har
            det gått en månad.
          </note>
          <note>
            Därefter skall regeringen ha semester, och då har det gått ett
            kvartal innan regeringen kan samla sig till en diskussion om hur
            uppföljningen skall se ut.
          </note>
          <note>
            Vi har då förlorat massor av tid. I stället borde det ha funnits
            ett program om vad man vill göra internationellt och även på hemmaplan.
            Hur tänker regeringen exempelvis på hemmaplan följa upp klimatkonventionen,
            konventionen om biologisk mångfald, skogsfrågedeklarationen och
            övriga frågor i Agenda 21? Var finns planerna? Hur ser de ut?
          </note>
          <note>
            Jag tycker att detta är högst otillfredsställande, men jag tycker
            också att det ligger helt i linje med regeringens hittillsvarande
            agerande. Man ligger lågt i miljöfrågorna!
          </note>
          <note type="speaker">
            Anf. 164 LENNART DALÉUS (c):
          </note>
          <note>
            Herr talman! Vi har haft ett 1900-tal, under vilket miljöfrågorna
            har förändrats mycket radikalt fram till den situation vi har
            i dag.
          </note>
          <note>
            Den första hälften av 1900-talet hade vi en mycket intensiv diskussion
            kring naturfrågorna, t.ex.
          </note>
          <note>
            skyddet av utrotningshotade växter och djur -- vad man kan kalla
            den gröna miljön. Vi har haft ett 60-
          </note>
          <note>
            tal som en sorts andra fas i miljöarbetet, där mycket av industrisamhällets
            avigsidor kommit att uppmärksammas på olika sätt. Vi kommer alla
            ihåg hur Björn Gillberg tvättade skjortan i Prädd i slutet av
            60-talet för att på det sättet illustrera kemikalieproblemet.
          </note>
          <note>
            Vi har haft ett 70-tal som borde ha präglats av de internationella
            miljöfrågorna som en följd av FN-
          </note>
          <note>
            konferensen i Stockholm 1972 men som i stället kom att i mycket
            präglas av en energidebatt som var nödvändig och som man kanske
            också kan säga var en följd av det växande miljöengagemanget.
          </note>
          <note>
            Vi kom sedan in i ett 80-tal, där luftföroreningarna i hög grad
            dominerat vår miljödebatt.
          </note>
          <note>
            Herr talman! Jag tror att man kan säga att vi nu står inför en
            sorts femte fas i miljöarbetet, där nya frågor tränger in och
            kombineras ihop med de gamla, traditionella miljöfrågorna. Jag
            tycker att man kan säga att miljöfrågorna i dag skiljer sig från
            de gamla miljöfrågorna, om uttrycket tillåts, på väsentligen två
            sätt. Det ena är att miljöfrågorna på ett mycket tydligt sätt
            blivit veritabla säkerhetsfrågor för många länder.
          </note>
          <note>
            Klimatförändringarna är en sådan säkerhetsfråga.
          </note>
          <note>
            Det är inte längre ett lyxproblem som kan diskuteras som en randanmärkning
            i samhällsprotokollet utan som helt uppenbart kommer att påverka
            många länders långsiktiga existens.
          </note>
          <note>
            Det kan gälla förändring av odlingsbetingelserna i länder som
            Sverige eller USA. Det kan innebära en höjning av havsvattennivån,
            med stora problem för
          </note>
          <note>
            Holland, katastrofala följer för Bangladesh och kanske total
            förintelse för låglänta öriken.
          </note>
          <note>
            Detta innebär en skillnad när det gäller miljöproblemen från
            den tid då man kunde ägna sig åt att skydda almarna i Kungsträdgården,
            rädda
          </note>
          <note>
            Vindelälven eller något liknande. Vi är inte längre i den situationen,
            utan vi måste se miljöfrågorna som veritabla säkerhetsproblem.
          </note>
          <note>
            Det är den ena skillnaden. En annan skillnad ligger i att miljöfrågorna
            är gränslösa på det sättet att de överskrider nationsgränserna,
            vilket är det mest typiska för luftföroreningarna -- svaveldioxider
            och kväveoxider känner inte till passbestämmelser och visumtvång
            utan glider fram och tillbaka över nationsgränserna på ett i det
            närmaste okontrollerbart sätt.
          </note>
          <note>
            Det finns även en gränslöshet på ett annat plan, nämligen utsuddningen
            mellan sektorerna i samhället. Vi måste ta ett engagemang för
            miljöfrågorna i trafikarbetet, i forskningsarbetet och i militära
            sammanhang. Man kan räkna upp snart sagt varje samhällssektor
            och påvisa att miljöengagemanget på ett helt annat sätt än tidigare
            måste komma att genomsyra verksamheten.
          </note>
          <note>
            Naturligtvis, herr talman, finns det också en gränslöshet i tiden.
            Det mest typiska är naturligtvis kärnkraftens högaktiva avfall,
            som skall förvaras skilt från allt biologiskt liv i tiotusentals
            år framåt.
          </note>
          <note>
            Där har vi en tidsmässig gränslöshet som också är mycket tydlig.
          </note>
          <note>
            Detta är den nya situationen för miljöfrågorna. Det är särskilt
            när det gäller kopplingen till utvecklingen och till de fattiga
            ländernas fattigdom som miljöfrågorna har blivit tydliga och förtjänt
            uppmärksammade inför den konferens som diskussionen i dag till
            stor del gäller.
          </note>
          <note>
            Det är en viktig konferens, och den kommer att uppmärksamma många
            viktiga och angelägna problem. Den skiljer sig från 1972 års konferens
            på det markanta sättet, att denna i det närmaste renodlat hanterade
            miljöfrågorna i en tid då dessa var ett nästan obrutet område,
            en jungfrulig mark.
          </note>
          <note>
            Det innebar att 1972 års konferens hade förutsättningar att bli
            det verkliga avstampet in på ett nytt område.
          </note>
          <note>
            Den situationen har vi inte riktigt i dag. Vi har nu under 20
            år diskuterat och ägnat omsorg, mer eller mindre, åt miljöfrågorna,
            och nu kan vi se hur det är kopplingen till utvecklingsfrågorna
            som är det dramatiskt nya och viktiga. Därför tror jag inte att
            vi kanske skall se konferensen som en avstamp till något nytt
            utan snarare som en bekräftelse på att dessa frågor nu har fått
            en berättigad plats i samhällsarbetet. Möjligen kan man fråga
            sig om inte just miljö- och utvecklingsfrågorna, som någon har
            sagt, har blivit för stora för en konferens. De skulle behöva
            hanteras på ett mer genomgripande sätt även i andra sammanhang.
          </note>
          <note>
            Enligt Berndt Ekholm var det Socialdemokraterna som hittade på
            1972 års konferens och möjligen även 1982 års konferens. Nu har
            man sett till att
          </note>
          <note>
            1992 års konferens kommit till stånd. Gro Harlem
          </note>
          <note>
            Brundtland kan väl i sin rapport finna att hon inte var alldeles
            oengagerad i frågan om att arrangera en konferens. Utan att föra
            någon allvarligare polemik vill jag säga att det kanske inte är
            så alldeles originellt att man vart tionde år celebrerar att man
            började med en konferens 1972. Jag utgår från att vi kommer att
            få någon sorts arrangemang om tio år som uppföljning av såväl
            Stockholmssom Rio-konferensen. -- Jag tar härmed initiativet till
            det!
          </note>
          <note>
            Det är fyra frågor som formellt skall hanteras vid konferensen
            i Rio. Det är två konventioner -- den om klimatförändringarna
            och den om biologisk mångfald och bioteknik -- samt Agenda 21
            och Riodeklarationen.
          </note>
          <note>
            Jag vågar påstå att man från svensk sida i dessa frågor i alla
            stycken har varit pådrivande. Man blir ledsen när man hör Maj
            Britt Theorin beskriva resultatet av de egna ansträngningarna
            när det gäller militären och vill göra gällande att det skulle
            ha varit ett svagt officiellt agerande från svensk sida. Detta
            är inte riktigt sant. I själva verket är det så att sambandet
            mellan krig och miljö var ett av de ämnen som dominerade dåvarande
            statsministern
          </note>
          <note>
            Fälldins agerande i samband med FN:s andra specialsession om
            nedrustning 1982. Det var det dominerande inslaget i hans arbete.
          </note>
          <note>
            Miljövårdsberedningen -- regeringens dåvarande organ i miljöfrågor
            -- ägnade stor omsorg åt och gav ut rapporter i ämnet krig och
            miljö som en av de tyngsta frågorna.
          </note>
          <note>
            Om Maj Britt Theorin och Berndt Ekholm läser motioner skall de
            finna att inte minst Centern har haft ett stort engagemang i den
            här frågan även tidigare. Trots alla svenska ansträngningar även
            inför konferensen i Rio -- det här vet inte minst
          </note>
          <note>
            Berndt Ekholm som sitter med i den svenska nationalkommittén
            -- har vi inte lyckats fullt ut med att få in de militära frågorna
            i förberedelsearbetet inför Rio. Detta beklagar man självfallet
            från svensk sida. Det beror inte på någon underlåtenhet från Sverige
            politiskt eller från de svenska förhandlarna som har bedrivit
            det här arbetet. Det bör nog sägas så att det inte kan uppfattas
            som att vi här i kammaren riktar kritik mot det sätt på vilket
            de svenska förhandlarna har bedrivit sitt arbete i den här delen.
          </note>
          <note>
            Berndt Ekholm tog även upp andra frågor, och man har krav i reservationerna.
            Jag håller gärna med
          </note>
          <note>
            Håkan Holmberg om att de kanske är litet för marginella för att
            passa in i en tid då vi skulle behöva gå samlade till en konferens
            som ligger mindre än två veckor fram i tiden. Det gäller marginella
            frågor, och Berndt Ekholm och många andra vet att den svenska
            regeringen och de svenska förhandlarna har varit djupt engagerade
            under hela förhandlingsarbetet. Det är närmast litet udda att
            komma med ett sådant resonemang i det här skedet. Om Berndt Ekholm
            hade visat samma omsorg om de frågor som han för fram från talarstolen
            här i dag under den drygt tvååriga period då han satt i nationalkommittén,
            kanske åsikterna skulle ha varit till någon nytta inför Riokonferensen.
            Nu står vi här.
          </note>
          <note>
            Konferensen, med ett framförhandlat material, skall genomföras
            om knappt två veckor. Såvitt jag förstår kommer utskottets material
            att bli föremål för beslut på tisdag i nästa vecka. Var och en
            som har varit aldrig så litet engagerade i internationellt förhandlingsarbete
            begriper att möjligheterna att nu föra in de marginella förändringar
            som Berndt
          </note>
          <note>
            Ekholm och Maj Britt Theorin talar om är obefintliga.
          </note>
          <note>
            Jag tror på ett svenskt agerande i Rio -- ett starkt svenskt
            agerande. Vi har en bra grund för detta.
          </note>
          <note>
            Till detta kommer sedan en mängd initiativ som den svenska regeringen
            kommer att ta under ett kommande år baserade på resultaten från
            Rio.
          </note>
          <note>
            Maurice Strong har sagt: En verklig succé eller ett rejält fiasko.
            Det som ligger där emellan är sämre.
          </note>
          <note>
            Jag tror, herr talman, att det är nödvändigt med en rejäl succé.
            Vi måste ta ett nytt ordentligt steg i Rio.
          </note>
          <note>
            Det svenska agerandet hittills ger god grund för ett sådant synsätt
            även när det gäller det nationella arbetet.
          </note>
          <note>
            Herr talman! Jag yrkar bifall till utskottets hemställan.
          </note>
          <note type="speaker">
            Anf. 165 BERNDT EKHOLM (s) replik:
          </note>
          <note>
            Herr talman! När det gäller frågan om ett avstamp skulle jag
            vara mycket lycklig om det Lennart
          </note>
          <note>
            Daléus säger här vore sant. Jag hoppas ju också att det skulle
            ligga någon sanning i att det kommer att bli en verklig succé.
            Men jag måste erkänna att jag är mycket tveksam till om man kan
            tala i sådana termer. Läget är väl snarast att den här konferensen
            kommer att bli ett nytt avstamp. Som ett sådant hoppas jag att
            den kan bli en verklig succé. Men den kommer nog inte att föra
            frågorna så långt fram eller ens i närheten av det som vi skulle
            önska.
          </note>
          <note>
            Maj Britt Theorin är med på reservationen om militära aktiviteter
            och miljö. Det är väl ändå att ta i, Lennart Daléus, att säga
            att vi inte har lyckats fullt ut. Det är väl lika bra att erkänna
            att vi har misslyckats. Det är ju det vi har gjort. Vi har inte
            kommit någonstans från svensk sida i den här frågan. I den meningen
            är vi Socialdemokrater litet otåliga. Vi tycker faktiskt att positionerna
            måste flyttas fram och att vi under konferensen måste agera i
            de här frågorna. Det är viktigt att vi gör det.
          </note>
          <note>
            Lennart Daléus sade att de frågor vi tar upp i reservationerna
            är marginella. Jag skulle därför vilja att han beskrev på vilka
            punkter och på vilket sätt de är marginella så att vi kan ta en
            debatt i sak.
          </note>
          <note>
            Jag delar naturligtvis inte uppfattningen att de är marginella.
            Men jag delar uppfattningen att vi har grundläggande värderingar
            gemensamt i dessa frågor, och det vill jag gärna understryka.
          </note>
          <note>
            Man kan faktiskt inte bara säga att vi kommer litet sent med
            våra reservationer. Det rör sig ju om en hel process, UNCED-processen.
            Det är väl ändå så, Lennart Daléus, att det inte slutar i Rio.
            I
          </note>
          <note>
            nationalkommittén har vi många gånger varit överens om att det
            börjar i Rio. Det är viktigt att arbeta vidare med frågan om GEF-fonden.
            Det är viktigt att arbeta vidare med klimatkonventionen, bindande
            åtaganden, skogsdeklarationen och alla de andra frågorna som vi
            tar upp. I reservationerna uttrycker vi inte att det bara är fråga
            om Rio-mötet.
          </note>
          <note>
            Det är viktigt att vi fortsätter att agera där det finns möjligheter.
            På vissa punkter finns sådana möjligheter. I övrigt skall vi arbeta
            vidare med frågorna.
          </note>
          <note>
            Jag noterar att Lennart Daléus inte hade någonting att säga om
            uppföljningen. Det står visserligen inte något om det i betänkandet.
            Men eftersom Lennart
          </note>
          <note>
            Daléus har mycket nära till den inre kretsen i regeringskansliet
            och således bör vara väl skickad att beskriva hur uppföljningsarbetet
            går till, tycker jag att det vore intressant för protokollet och
            för de få åhörare som finns kvar här att få veta litet mer om
            vilka spännande begivenheter som kommer efter Rio-mötet här i
            Sverige.
          </note>
          <note type="speaker">
            Anf. 166 LENNART DALÉUS (c) replik:
          </note>
          <note>
            Herr talman! Först till detta om vad som är sent och inte sent.
            Regeringen har haft en rådgivande kommitté som skall ge regeringen
            synpunkter i arbetet inför Rio. Denna kommitté har arbetat i två
            år. Nu återstår knappt två veckor till mötet i Rio.
          </note>
          <note>
            Jag sade att det hade varit klädsamt om samma debattörer som
            nu visat ett sådant engagemang skulle ha gjort det under den tid
            då kommittén arbetade. Det hade då varit mera konstruktivt och
            av större nytta. Jag säger detta med all respekt för den debatt
            vi för här i kammaren i dag.
          </note>
          <note>
            Nej, vi har inte nått hela vägen när det gäller de militära resurserna.
            Men jag tror att det är helt klart att den svenska delegationens
            agerande och engagemang i den här frågan i förhandlingsarbetet
            har väckt respekt runt om i världen. Man har insett att det här
            är den fråga som man från svensk sida har givit mycket hög prioritet.
            På några marginella punkter har det också givit resultat. Det
            är onödigt att förringa det engagemanget på den svenska arenan.
          </note>
          <note>
            Man har nog olika synsätt. Det förhandlingsarbete som har bedrivits
            har varit framgångsrikt så till vida att man nu kommer att ha
            ett material med sig till
          </note>
          <note>
            Rio som det går att arbeta vidare utifrån. Det gäller såväl Rio-deklarationen
            som Agenda 21 och förhoppningsvis de två konventionerna.. Men
            det är klart att det inte är tillräckligt för ett framgångsrikt
            internationellt miljöarbete. Vi måste rimligen se det hela från
            dessa två perspektiv.
          </note>
          <note>
            Berndt Ekholm talar om uppföljning. Det är klart att det blir
            en uppföljning. Det kan inte ha undgått
          </note>
          <note>
            Berndt Ekholm att miljöministern i flera sammanhang har talat
            om att det kommer ett regeringsförslag om biologisk mångfald och
            bioteknik och en liknande uppföljning när det gäller klimatfrågorna.
            Men det är väl ändå litet magstarkt att begära en detaljerad redovisning
            om uppföljningen, t.ex. när det gäller konventionen om biologiskt
            mångfald som inte är färdigförhandlad ännu. Man sitter just nu
            nere i
          </note>
          <note>
            Nairobi och försöker få ihop konventionen. Varför skall den svenska
            regeringen dessförinnan kunna avkrävas en detaljerad redovisning
            av hur man skall förhålla sig till det material som ännu inte
            existerar?
          </note>
          <note>
            Jag tror att vi kommer att kunna vara överens om mycket när vi
            går vidare.
          </note>
          <note>
            Jag tycker, Berndt Ekholm, att vi skall ta mera vara på det som
            förenar och mindre försöka slita den sena timmen med det som skiljer.
          </note>
          <note type="speaker">
            Anf. 167 BERNDT EKHOLM (s) replik:
          </note>
          <note>
            Herr talman! Det tillhör väl rollen för regeringens representanter
            att särskilt vilja peka på det som förenar. Jag som tillhör oppositionen
            vill för den sakens skull inte enbart peka på det som skiljer.
            Det har jag inte heller gjort.
          </note>
          <note>
            När det gäller nationalkommittén och ett klädsamt agerande, kan
            jag väl påstå att mitt agerande har varit ganska klädsamt. Den
            borgerliga regeringen har, som jag sade i mitt anförande, kört
            vidare på det utlagda socialdemokratiska spåret. Det är nu först
            under vintern och våren som man har börjat presentera de resultat
            man har kommit fram till.
          </note>
          <note>
            Det är först nu vi har fått veta att det inte kommer att bli
            någon klimatkonvention med bindande åtagande om det inte händer
            något speciellt, det blir ingen skogskonvention utan det blir
            en deklaration, osv. Då är det väl naturligt att vi agerar med
            de kunskaper vi har när vi skriver en motion och med de kunskaper
            vi har nu. Vi tycker att man skall uttala sig pådrivande i den
            här riktningen. Det tycker jag inte att utskottmajoriteten har
            gjort.
          </note>
          <note>
            När det gäller den globala miljöfaciliteten har utskottsmajoriteten
            en helt annan uppfattning än
          </note>
          <note>
            Socialdemokraterna. Jag menar, precis som
          </note>
          <note>
            Lennart Daléus säger, att det inte räcker. Man måste vara mera
            pådrivande och visa att man verkligen tycker att det här är en
            av de viktigaste frågorna vi har att debattera.
          </note>
          <note>
            Det är riktigt att miljöminstern vid några tillfällen har redovisat
            ansatser till uppföljning. Jag kräver ingen detaljerad redovisning.
            Men man kunde ändå få någon form av program för hur man skall
            gå till väga. Man vet ju mycket väl vilka ståndpunkter man själv
            har drivit i dessa konventioner och vad man själv vill göra. När
            det t.ex. gäller skogsfrågorna borde man kunna tala om vad man
            i grova drag vill åtgärda i den svenska skogspolitiken och vad
            man har för program som knyter an till biologisk mångfald och
            klimatkonventionen.
          </note>
          <note>
            Trots att man internationellt fortfarande vägrar att göra ett
            bindande åtagande kan Sverige gå före. Så har vi försökt arbeta
            i den socialdemokratiska regeringen. Vi skulle också nu kunna
            gå före och peka på vad vi vill binda upp oss vid. Vi behöver
            inte vänta på Rio-konferensen. Det vore mycket bättre om vi gjorde
            det i förväg på ett antal punkter för att utmana Rio-konferensen,
            även om vi är ett litet land. Vi har försökt göra det tillsammans
            med andra länder i Europa, och vi har lyckats i viss utsträckning.
            Det är viktigt att Sverige går längre, att vi vet vad vi vill
            och att vi har ambitioner. Jag tycker att man kunde vänta sig
            mer av utskottsmajoriteten och regeringen på den punkten.
          </note>
          <note type="speaker">
            Anf. 168 LENNART DALÉUS (c) replik:
          </note>
          <note>
            Herr talman! Det blir litet grand fråga om äpplen och päron när
            man talar om hur Sverige bör agera.
          </note>
          <note>
            Det är klart att det är lättare att debattera på det sättet.
            Nu kräver Berndt Ekholm att Sverige skall flytta fram positionerna,
            ta nya kraftfulla steg och demonstrera en tydligare attityd. Berndt
            Ekholm har faktiskt också haft tillgång till den svenska instruktionen
            till den svenska förhandlingsdelegationen i de olika omgångarna.
          </note>
          <note>
            Han vet mycket väl vad som står i den instruktionen, och han
            känner väl till den svenska förhandlingsdelegationens agerande.
            Jag kan inte se hur man skulle kunna agera på något annat sätt
            än så som Sverige har gjort. Skall man vrida om näsan på president
            Bush? Hur skall man bete sig?
          </note>
          <note>
            Skall man gå handgripligt till väga i de olika arbetsgrupperna?
          </note>
          <note>
            Det går inte till på det sättet. Sverige har agerat med den kraft
            som går att uppamma tillsammans med de nordiska länderna och ofta
            i samarbete med andra ländergrupperingar. Detta vet Berndt
          </note>
          <note>
            Ekholm. Det är ett billigt trick att säga att det nu gäller för
            Sverige att flytta fram positionerna.
          </note>
          <note>
            Berndt Ekholm vet också hur det är med uppföljningen. En skogspolitisk
            utredning kommer t.ex. att läggas fram någon gång i september.
          </note>
          <note>
            Resultatet av denna spelar naturligtvis stor roll när det gäller
            den biologiska mångfalden. Det finns en genteknikberedning som
            också kommer att vara färdig med sitt arbete någon gång i september.
            Det spelar mycket stor roll för hanteringen av den biologiska
            mångfalden och biotekniken. Berndt
          </note>
          <note>
            Ekholm vet också att det ganska snart kommer material och rapporter
            från naturvårdsverket om klimatfrågorna. Det vore aningslöst och
            dumt att inte ta hänsyn till det materialet när man från svensk
            sida kraftfullt och systematiskt skall följa upp arbetet i Rio.
            Jag tror att Berndt Ekholm innerst inne vet att det kommer att
            bli ett kraftfullt sådant uppföljande.
          </note>
          <note>
            Andre vice talmannen anmälde att Berndt Ekholm anhållit att till
            protokollet få antecknat att han inte ägde rätt till ytterligare
            replik.
          </note>
          <note>
            Anf. 169 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Jag anmälde mig till den här debatten för att få
            möjlighet att kommentera UNCED-
          </note>
          <note>
            konferensen utifrån ett kristdemokratiskt perspektiv. Jag lovar
            att vara kortfattad.
          </note>
          <note>
            Jag skall emellertid först säga några ord om det som
          </note>
          <note>
            Socialdemokraterna har fört fram här i kammaren.
          </note>
          <note>
            Man kan fråga sig vad Socialdemokraterna egentligen vill. Varför
            skall ni till varje pris söka motsättningar mellan partierna när
            det gäller det internationella miljöengagemanget? Det finns ju,
            vilket har framkommit mycket tydligt här i debatten, i stort sett
            inga skillnader i synen på detta miljöengagemang och uppläggningen
            inför Riokonferensen.
          </note>
          <note>
            De svenska förhandlarna har gjort allt som är möjligt att göra
            för att föra de svenska ståndpunkterna framåt, och det vet ju
            ni socialdemokrater.
          </note>
          <note>
            Håkan Holmberg pekade också på att det var marginella skillnader
            men att det även var svårt att hitta det marginella mellan utskottsmajoriteten
            och reservanterna. Jag tycker faktiskt att
          </note>
          <note>
            Socialdemokraterna skall sluta med det här tuppfäktandet och
            i stället söka samförstånd, särskilt när vi egentligen är överens.
            Den här konfronationstaktiken inför internationella förhandlingar
            stärker inte den svenska hållningen.
          </note>
          <note>
            Miljöproblemen är så stora, så varför skall man då kasta bort
            tid och kraft på helt onödiga debatter?
          </note>
          <note>
            Herr talman! Det internationella miljösamarbetet är helt avgörande
            för hur vårt klimat skall vara i framtiden, hur våra ekologiska
            system skall fungera och hur tillgången på naturresurser kommer
            att bli.
          </note>
          <note>
            Miljöförstöringen känner inga nationella gränser, vilket är något
            som vi blir alltmer smärtsamt medvetna om. Den globala miljörförstöringen
            drabbar alla länder och enskilda människor.
          </note>
          <note>
            Sverige skall givetvis anstränga sig till det yttersta för att
            uppnå internationella överenskommelser och konventioner som minskar
            miljöförstöringen.
          </note>
          <note>
            Samtidigt måste det slås fast att Sverige skall visa vägen genom
            att besluta om hårda miljökrav på nationell nivå.
          </note>
          <note>
            Utvecklandet av internationellt miljöbistånd är en annan viktig
            faktor för att konkret förbättra miljösituationen i andra länder.
          </note>
          <note>
            Från Kristdemokraternas sida vill vi i det internationella miljöarbetet
            lyfta fram framför allt risken för klimatförändringar och den
            absoluta nödvändigheten av insatser som motverkar detta.
          </note>
          <note>
            Klimatfrågorna är också helt centrala vid Riokonferensen. Den
            svenska regeringen, med stöd av förhandlare, arbetar helhjärtat
            med att få fram en verksam klimatkonvention i Rio.
          </note>
          <note>
            Om vi missar möjligheten att få hejd på utsläppen av växthusgaser,
            då vet vi att hela mänskligheten hotas. Så pass allvarligt är
            detta. Kraftfulla program på klimatområdet är helt avgörande också
            för fortsatta insatser inom andra områden, t.ex.
          </note>
          <note>
            biologisk mångfald och annat som har tagits upp här i debatten.
          </note>
          <note>
            Herr talman! I ljuset av detta kan man tycka att de meningsskiljaktigheter
            som redovisats här i hög grad är konstruerade. Nu handlar det
            om ett kraftfullt gemensamt agerande för att få en fungerande
            och verksam klimatkonvention i hamn.
          </note>
          <note>
            I det arbetet behöver vi alla hjälpas åt. Jag hoppas därför att
            vi även i fortsättningen skall kunna ha en samsyn på detta arbete
            och inte hitta på anledningar att söka konfrontation.
          </note>
          <note type="speaker">
            Anf. 170 BERNDT EKHOLM (s):
          </note>
          <note>
            Herr talman! Hur var det när vi hade en socialdemokratisk regering
            som arbetade med miljöfrågorna? Då var oppositionen förstås snäll
            här i kammaren, och det var ingen som sade något, utan det var
            tyst.
          </note>
          <note>
            Jag kan upplysa Dan Ericsson i Kolmården om att så var det inte
            alls. Det var ett ständigt jagande, inte minst från Centerpartiets
            sida, i alla möjliga småfrågor, inte i så stora frågor som en
            internationell miljökonferens i Rio, utan i alla möjliga småfrågor.
            Det var då inte fråga om att oppositionen skulle vänta på några
            utredningar, utan det var ett ständigt tjat om varför regeringen
            inte kunde agera innan utredningarna hade lagts fram. Så var det.
          </note>
          <note>
            Nu anser den nya borgerliga regeringen att vi helst skall vara
            beskedliga lärjungar till den Bildtska politiken. Vi skall helst
            även högljutt applådera den borgerliga regeringens politik. Jag
            tycker inte att vi har någon anledning till det.
          </note>
          <note>
            Å andra sidan upprepar jag för minst tredje gången att vi visst
            har fundamentet gemensamt inför denna konferens och i mycket av
            miljöpolitiken. Men det hindrar inte att vi markerar på de punkter
            där vi faktiskt har olika uppfattningar. Det betyder för den skull
            inte att vi driver någon konfrontationspolitik. Nu försöker Dan
            Ericsson och andra från den borgerliga sidan att peka på att vi
            driver någon form av konfrontationspolitik inför
          </note>
          <note>
            Rio-konferensen. Dan Ericsson menar att vi t.o.m.
          </note>
          <note>
            skulle kunna sabotera hela miljökonferensen. Det har något av
            löjets skimmer över sig att agera på det sättet.
          </note>
          <note>
            Jag tycker att vi i våra reservationer har pekat på att det är
            viktigt att man är pådrivande. Jag tror innerst inne att Lennart
            Daléus blir litet besviken över tonen i utskottets text när han
            läser den. Jag tycker att även Dan Ericsson borde uppleva det
            på detta sätt.
          </note>
          <note>
            I sakfrågorna har vi faktiskt en annan uppfattning när det gäller
            denna fond. Vi har också en annan uppfattning när det gäller hur
            man skall driva agenda 21-frågorna. Vi har nämnt en del av dessa
            i reservationerna. Jag tycker att det är ganska uppseendeväckande
            när utskottsmajoriteten, trots att den får se våra texter och
            trots att den bordlägger vid sammanträdena, inte på en enda punkt
            är beredd att tillmötesgå oss i fråga om någon av våra texter,
            trots att en sådan förfrågan gjorts.
          </note>
          <note>
            Det är inte riktigt likt utskottets hantering av andra frågor.
            Men i detta fall ville man inte söka någon uppgörelse, utan man
            sökte efter den socialdemokratiska reservationen. Då tycker jag
            inte att regeringsföreträdarna skall tala med alltför starka ord.
          </note>
          <note>
            Anf. 171 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Av naturliga orsaker känner jag kanske inte till
            exakt på vilket sätt oppositionen agerade under den förra mandatperioden.
            Då fanns nämligen inte Kristdemokraterna här i riksdagen och kunde
            därför inte agera härifrån. Jag tror ändå att man försökte sträva
            efter att ha en samsyn i det internationella miljöarbetet.
          </note>
          <note>
            Jag kräver inte heller att den nuvarande oppositionen skall vara,
            som Berndt Ekholm uttrycker det, som beskedliga lärjungar som
            helst skall applådera högljutt. Jag uppfattar inte precis oppositionens
            roll som sådan, inte heller med tanke på dess aktiviteter hittills
            gentemot regeringen.
          </note>
          <note>
            Berndt Ekholm använde i sitt anförande ord som att utskottet
            har uppträtt passivt, varit oengagerat, skrivit saker pliktskyldigast,
            osv. Om man säger det söker man enligt min mening konfrontation.
            Detta vet Berndt Ekholm. Det som han säger är dumheter, eftersom
            det inte är på detta sätt.
          </note>
          <note>
            Regeringen för en mycket aktiv politik på detta område. Den har
            varit mycket aktiv när det gäller förhandlingarna inför Rio, och
            den kommer att agera mycket aktivt under själva konferensen.
          </note>
          <note>
            Berndt Ekholm säger också att jag har påstått att
          </note>
          <note>
            Socialdemokraterna var ute för att sabotera konferensen. Vad
            jag sade var att det inte stärker den svenska hållningen att söka
            konfrontation.
          </note>
          <note>
            Med det vill jag uppmana Berndt Ekholm att se framåt och föra
            diskussionen framåt och konstruktivt. Det är det som vi måste
            ägna tid och kraft åt.
          </note>
          <note type="speaker">
            Anf. 172 BERNDT EKHOLM (s):
          </note>
          <note>
            Herr talman! Att på stå att ordet passivt innehåller ett stort
            inslag av konfrontation, är väl ändå en överdrift när det gäller
            att tolka det svenska språket. Jag skulle vilja påstå att det
            är ett av de ord som används mest i denna riksdag. Det skulle
            i så fall vara uttryck för att det föreligger mängder av konfrontation
            här. Men det är ju inte sant.
          </note>
          <note>
            Det som vi säger är sant, nämligen att om utskottsmajoriteten
            hade varit intresserad av att ta dessa gemensamma tag, även i
            detta tonläge, hade man haft möjligheter att söka samskrivningar.
            Man sade att man var intresserad av att göra det, men när man
            kom tillbaka fanns ingenting av detta. Att vi då bara skulle acceptera
            det synsätt som den borgerliga majoriteten har är orimligt.
          </note>
          <note>
            När det dessutom på flera punkter finns sakliga skillnader, är
            det klart att vi skall hävda dem utan att det är fråga om konfrontation.
            Det gör vi ju för att föra debatten vidare framåt och för att
            driva på regeringen i det förhandlingsarbete som nu förestår i
            Rio och kanske i ännu högre grad för att driva på för det som
            skall komma efter Rio-konferensen.
          </note>
          <note>
            Denna UNCED-process, för att använda det engelska uttrycket,
            består ju inte bara av Riomötet, utan det är något som fortsätter
            under 90-
          </note>
          <note>
            talet. Det är då mycket viktigt att vi för en debatt i dessa
            frågor, att vi försöker vara pådrivande och att vi lyfter fram
            positioner som kan föra frågorna framåt. Jag menar att detta inte
            alls är att söka konfrontation. Snarare kan väl ert språkbruk
            i debatten, genom att använda denna debatteknik, vara ett uttryck
            för att ni inte har något annat att komma med för att avslå våra
            reservationer.
          </note>
          <note>
            Anf. 173 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! Berndt Ekholm sade nu att majoriteten skulle ha
            lyssnat på tonläget och även i tonläget försökt att hitta skillnader
            mellan
          </note>
          <note>
            Socialdemokraterna och utskottsmajoriteten. Det kanske inte är
            så lätt att hitta detta tonläge. Det som Berndt Ekholm sade bekräftar
            nämligen att det är marginella skillnader som han för fram från
          </note>
          <note>
            Socialdemokraternas sida.
          </note>
          <note>
            Berndt Ekholm påstår att jag nu för en konfrontationspolitik.
            Jag kan bara återigen konstatera att om man tycker att det arbete
            som regeringen har lagt ned inför Rio-konferensen och det arbete
            som förhandlarna har lagt ned inför Riokonferensen, och Berndt
            Ekholm vet att det är mycket arbete, skall beskrivas som passivt,
            oengagerat och pliktskyldigt, tycker jag att man är helt fel ute.
            Det är en helt felaktig beskrivning. I
          </note>
          <note>
            detta försöker man hitta skillnader som egentligen inte finns.
            Om detta är en konfrontation eller inte kan vi alltid diskutera.
            Men nu får vi lämna detta och se framåt. Vi behövs alla i Rio
            för att försöka få ett så bra resultat som möjligt på konferensen
            och givetvis också vid uppföljningen här hemma.
          </note>
          <note type="speaker">
            Anf. 174 BERNDT EKHOLM (s):
          </note>
          <note>
            Herr talman! Jag skall inte förlänga debatten särskilt mycket
            mera. Men jag måste säga att det inte är trevligt att få höra
            att ens synpunkter är marginella. Jag tycker faktiskt att det
            är en stor överdrift att påstå något sådant.
          </note>
          <note>
            Jag sade inte att det bara gällde tonläget, utan jag sade att
            vi faktiskt har olika åsikter också i sakfrågor. Jag tycker att
            vi skall erkänna att det är så. Men samtidigt skall man värna
            de ståndpunkter som vi faktiskt har gemensamt. Jag tror att det
            är fjärde gången jag säger det. I allt väsentligt, det betonar
            jag, intar vi samma ståndpunkter. Men det betyder inte att vi
            inte skall påtala de punkter där vi har litet olika syn på saker
            och ting.
          </note>
          <note type="speaker">
            Anf. 175 DANIEL TARSCHYS (fp):
          </note>
          <note>
            Herr talman! Inte heller jag avser att förlänga den här debatten.
            Men eftersom jag här har fått höra att majoriteten bedriver konfrontationspolitik
            skulle jag stillsamt vilja påpeka att vi inte avstyrker en enda
            socialdemokratisk motion. I stället skriver vi positivt om samtliga
            yrkanden.
          </note>
          <note type="speaker">
            Anf. 176 BERNDT EKHOLM (fp):
          </note>
          <note>
            Herr talman! Jag vill bara notera att uttrycket konfrontationspolitik
            inte härrör från mig.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 26 maj.)
          </note>
          <note>
            10 § Tilläggsbudget II till statsbudgeten för budgetåret 1991/92
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1991/92:UU26 Tilläggsbudget II till statsbudgeten för budgetåret
            1991/92 (prop. 1991/92:125 delvis).
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 26 maj.)
          </note>
          <note>
            11 § Tilläggsbudget II till statsbudgeten för budgetåret 1991/92
          </note>
          <note>
            Föredrogs
          </note>
          <note>
            socialutskottets betänkande
          </note>
          <note>
            1991/92:SoU17 Tilläggsbudget II till statsbudgeten för budgetåret
            1991/92).
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 26 maj.)
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Motion med anledning av prop. 1991/92:132
          </note>
          <note>
            Tillämpning i fråga om Libyen av lagen (1971:176)
          </note>
          <note>
            om vissa internationella sanktioner 1991/92:U14 av
          </note>
          <note>
            Bertil Måbrink m.fl. (v)
          </note>
          <note>
            13 § Beslut om fortsatt ärendebehandling den
          </note>
          <note>
            26 maj
          </note>
          <note>
            Kammaren beslöt att ärendebehandlingen skulle fortsättas vid
            morgondagens arbetsplenum.
          </note>
          <note>
            14 § Kammaren åtskildes kl. 22.15.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. 4 §
            anf. 33 (delvis),
          </note>
          <note>
            av talmannen därefter t.o.m.7 § anf. 91 (delvis),
          </note>
          <note>
            av tredje vice talmannen därefter t.o.m.
          </note>
          <note>
            ajourneringen kl. 18.06,
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
