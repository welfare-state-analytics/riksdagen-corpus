<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--55</head>
          <docDate when="1992-01-22">1992-01-22</docDate>
        </div>
      </front>
      <body>
        <div>
          <note>
            1 § Ledighet
          </note>
          <note>
            Tredje vice talmannen meddelade att Margareta
          </note>
          <note>
            Israelsson (s) ansökt om föräldraledighet under tiden den 3 februari
            -- 22 maj.
          </note>
          <note>
            Kammaren biföll denna ansökan.
          </note>
          <note>
            Tredje vice talmannen anmälde att Yngve
          </note>
          <note>
            Wernersson (s) skulle tjänstgöra som ersättare för
          </note>
          <note>
            Margareta Israelsson.
          </note>
          <note>
            2 § Justering av protokoll
          </note>
          <note>
            Justerades protokollet för den 16 januari.
          </note>
          <note>
            f401 &gt; 3 § Svar på interpellation 1991/92:76 om taxinäringen
          </note>
          <note type="speaker">
            Anf. 1 Kommunikationsminister MATS ODELL (kds):
          </note>
          <note>
            Herr talman! Sten Andersson i Malmö har frågat mig om vilka åtgärder
            jag är beredd att vidta i syfte att underlätta seriös verksamhet
            inom taxinäringen.
          </note>
          <note>
            Ämnesområdet har ingående behandlats i samband med årets budgetproposition
            (bilaga 7 i avsnittet Särskilda frågor), där jag vid min anmälan
            redogör för effekterna av avregleringen av taxitrafiken. Jag konstaterar
            där att tillgången på taxi har ökat kraftigt efter reformen. Störst
            har ökningen av antalet taxifordon varit i Stockholms län och
            i Malmöhus län. En ökning av utbudet av taxitjänster är allmänt
            sett fördelaktig ur konsumentsynpunkt.
          </note>
          <note>
            Beträffande de problem som Sten Andersson tar upp vill jag erinra
            om att det i samband med riksdagens beslut år 1988 om avregleringen
            av taxitrafiken uttalades mycket bestämt att en förutsättning
            för ett slopande av behovsprövningen av nya taxitillstånd var
            en skärpt lämplighetsprövning av den som ansöker om tillstånd.
            Vidare uttalades att en skärpt uppföljning av den personliga och
            ekonomiska lämpligheten skulle ske. Lagstiftningen ändrades i
            denna riktning.
          </note>
          <note>
            Vid min anmälan till budgetpropositionen framhåller jag -- i
            samråd med chefen för civildepartementet -- att det är i hög grad
            angeläget att länsstyrelserna prioriterar sina resurser så att
            uppföljningen av lämpligheten inom den yrkesmässiga trafiken skärps.
            Den som inte längre uppfyller tillträdeskraven till branschen
            skall få tillståndet återkallat. Den slopade behovsprövningen
            måste i än större utsträckning än vad som förutsattes i 1988 års
            riksdagsbeslut, kombineras med skärpta regler för prövning av
            tillståndshavarens lämplighet.
          </note>
          <note>
            Bland annat är det viktigt att följa upp effekterna av det stora
            antal konkurser som förekommer inom branschen. Självfallet skall
            den trafikutövare som försatts i konkurs få sitt trafiktillstånd
            återkallat. Jag vill här påminna om att insolvensutredningen,
            som tillsattes av justitiedepartementet år 1988 för att överväga
            frågor om rekonstruktion av företag i kris, i november förra året
            fick tilläggsdirektiv. Enligt dessa skall utredningen särskilt
            uppmärksamma vilka följder det får för konkurrensen mellan olika
            företag i en viss bransch att företag kan drivas vidare med lönegarantimedel
            under en viss tid.
          </note>
          <note>
            Finner utredningen att användningen av lönegarantimedel medför
            problem i konkurrenshänseende, bör utredningen föreslå de ändringar
            som kan behövas för att motverka eller komma till rätta med problemen.
            Utredningens arbete bör vara slutfört under hösten 1992.
          </note>
          <note>
            Jag vill också erinra om att den slopade behovsprövningen har
            minskat arbetsbelastningen hos länsstyrelserna. Vidare slipper
            de alla besvärsärenden rörande anslutning till beställningscentraler.
            Länsstyrelserna har även fått minskade arbetsuppgifter i samband
            med statsbidragsgivningen till kollektivtrafiken. Det kan också
            nämnas att länsstyrelserna tillförts ökade resurser i form av
            en kommunikationsexpert.
          </note>
          <note>
            Allmänt gäller att regeringen lägger stor vikt vid näringsfrihet
            och regelförenkling. Avregleringen av taxi ligger därför i linje
            med dessa strävanden.
          </note>
          <note>
            Anf. 2 STEN ANDERSSON i Malmö (m):
          </note>
          <note>
            Herr talman! Jag tackar statsrådet för svaret på min interpellation.
            Det är positivt att han är medveten om de problem som tyvärr i
            alltför stor omfattning har uppstått inom taxinäringen. Det var
            bra att man avreglerade taxinäringen 1988.
          </note>
          <note>
            Alla ville göra så, även taxiorganisationerna. Må vara att man
            var litet oense om hur fort det här skulle gå, men i slutändan
            ville man ha en avreglering. Det skulle bli en fri konkurrens,
            och man skulle slopa det mycket krångliga regelverk som tidigare
            var knutet till taxinäringen.
          </note>
          <note>
            Lagstiftaren framhöll att det skulle bli en skärpning av lämplighetsprövningen.
            Det skulle ställas krav på taxameter för att avregleringen skulle
            få en så positiv effekt som möjligt. Vi kan i dag, herr talman,
            se att det i dag mer eller mindre råder kaos, eller öppet krig,
            inom taxinäringen, åtminstone i en del av våra storstäder. Det
            har sagts att man kanske skall ha litet is i magen, att man skall
            vänta och se vilka effekter som avregleringen får. Men -- som
            det brukar sägas medan gräset gror, dör kon.
          </note>
          <note>
            Om man inte gör någonting i dag, drabbas de seriösa taxiägarna.
            Det är de som inte klarar den ojusta konkurrens som i dag finns.
            Jag skulle här kunna lämna exempel på sådant som har förekommit
            runt om i landet i samband med avregleringen. Anställda vid olika
            taxiföretag pratar inte med varandra. Det har t.o.m. i tidningarna
            stått att läsa om att det har varit slagsmål mellan taxichaufförer
            i en desperat jakt efter kunder.
          </note>
          <note>
            Vi har också sett hur man missbrukar konkursinstrumentet. Man
            kan använda lönegarantin som ett konkurrensmedel. Det finns vidare
            exempel på att den som gått i konkurs snabbt kunnat ombilda företaget
            med en bulvan som ägare. Den gamle ägaren finns då alltså kvar
            bakom kulisserna.
          </note>
          <note>
            Det här är ytterst beklagligt. Jag delar helt statsrådets uppfattning
            att det är av vikt för alla, för företagare och för konsumenter,
            att vi har en fri konkurrens och att vi har så litet regler som
            möjligt. Men jag vill betona att detta inte får ha den effekten
            att de företagare som försöker sköta sig drabbas. Tyvärr har det
            skett i alltför stor omfattning.
          </note>
          <note>
            Statsrådet säger också att avregleringen innebar att länsstyrelsen
            fick större resurser för kontroll av hur taxinäringen sköts. Bland
            annat har resurser frigjorts på grund av att man slopat den s.k.
            behovsprövningen. Efter att ha läst det som står i tidningarna
            och efter att ha pratat med taxifolk runt om i landet vill jag
            dock påstå att man vid en del länsstyrelser inte har omfördelat
            sina resurser i den riktning som statsrådet här talar om.
          </note>
          <note>
            Jag har läst att man säger sig inte ha tid att göra det och att
            man därför mer eller mindre struntar i det. Detta är skadligt
            för dem som försöker bedriva en seriös taxiverksamhet. Man gör
            inte den momskontroll som man borde kunna göra, och det har resulterat
            i att vi har fått den kaotiska taxisituation som vi tyvärr har
            i dag.
          </note>
          <note>
            Herr talman! Jag skulle vilja sluta mitt inlägg med att ställa
            en fråga till statsrådet som jag har fått från en del taxiägare
            och från några taxiorganisationer: Kommer regeringen att föreslå
            att lämplighetsprövningen slopas? Jag hoppas att statsrådet svarar
            nej på den frågan, för i annat fall ramlar hela taxinäringen i
            Sverige ihop som ett korthus.
          </note>
          <note type="speaker">
            Anf. 3 Kommunikationsminister MATS ODELL (kds):
          </note>
          <note>
            Herr talman! Jag konstaterar att Sten Andersson började sitt
            inlägg med att tycka att det är bra att det har genomförts en
            avreglering av taxibranschen. Men jag kan inte frigöra mig helt
            från känslan av att Sten Anderssons inlägg ändå mynnar ut i en
            sammanfattande tanke att seriös taxiverksamhet egentligen bara
            kan bedrivas i monopolets hägn.
          </note>
          <note>
            Om det inte är så, är Sten Andersson och jag överens om att en
            avreglering har en övergångstid som i det här fallet är extra
            smärtsam. Det kommer att ske olika förändringar inom branschen,
            vilken bransch man än avreglerar. Det sker en omstrukturering
            av marknader, det prövas olika grepp som faller mer eller mindre
            väl ut, och så småningom stabiliseras marknaden. Det är den grundtanke
            som ligger bakom avregleringen inte bara av taximarknaden, utan
            vi är ju på gång att avreglera en mängd andra verksamheter som
            tidigare har bedrivts i form av monopol.
          </note>
          <note>
            Nu frågar Sten Andersson vad vi tänker göra. Är det inte så att
            de gamla ägarna ändå kan fortsätta i ny skepnad efter en konkurs?
            Min uppfattning är att det är oerhört viktigt att tillståndsmyndigheterna,
            i första hand länsstyrelsen, följer upp effekterna av det stora
            antal konkurser som förekommer inom den här branschen. Detta är
            kärnproblemet som Sten
          </note>
          <note>
            Andersson tar upp.
          </note>
          <note>
            Självfallet kan en trafikutövare som försatts i konkurs få sitt
            trafiktillstånd återkallat. Jag menar att dessutom bör länsstyrelsen
            allvarligt överväga att avslå ansökan om trafiktillstånd från
            den som har varit trafikansvarig i ett konkursdrabbat trafikföretag
            eller haft en ledande ställning i ett sådant företag. Det kan
            alltså inte vara möjligt för sådana personer att efter konkursen
            bedriva en likadan verksamhet i ett annat bolagsnamn.
          </note>
          <note>
            Vidare är det väl alldeles uppenbart att länsstyrelsen vid en
            ny tillståndsprövning kan beakta missförhållanden, bl.a. av det
            här slaget, som ligger bakåt i tiden. Jag tror att vi kan räkna
            med att uppåt fem år bakåt i tiden bör man kunna beakta sådana
            missförhållanden när man gör en tillståndsprövning.
          </note>
          <note>
            Sedan, herr talman, tar Sten Andersson upp frågan om resurserna
            hos tillsynsmyndigheten.
          </note>
          <note>
            Jag kan bara konstatera att det har frigjorts resurser, och det
            tillkommer en ny befattningshavare som bl.a skall titta på det
            här.
          </note>
          <note>
            Jag kan säga till Sten Andersson att jag i samråd med chefen
            för civildepartementet kommer att be att få framhålla vid ett
            landshövdingemöte att jag bedömer att tillsynen av lämpligheten
            inom den yrkesmässiga trafiken är en mycket viktig fråga för länsstyrelserna
            och att landshövdingarna bör ta ett ökat ansvar för att den frågan
            får tillräckligt med tid och resurser.
          </note>
          <note>
            Slutligen frågar Sten Andersson om regeringen har för avsikt
            att slopa lämplighetsprövningen. På den frågan är jag beredd att
            svara ett kategoriskt nej.
          </note>
          <note>
            Anf. 4 STEN ANDERSSON i Malmö (m):
          </note>
          <note>
            Herr talman! Jag tackar speciellt för den sista meningen i statsrådets
            nu lämnade svar.
          </note>
          <note>
            Sedan vill jag betona att det kanske råder litet missuppfattning
            mellan statsrådet och mig. Jag är helt klar över fördelarna med
            en avreglering och att det är någonting som vi måste ha. Jag är
            också klar över att marknaden stabiliseras efter hand.
          </note>
          <note>
            Frågan är bara hur lång tid det kommer att ta, till vilket pris
            det sker och vem som skall betala priset.
          </note>
          <note>
            Vi kommer säkert i Sverige framöver att få ett antal nya seriösa
            taxiägare som sköter sig och som efterlever de krav man har rätt
            att ställa på företagare. Men frågan är om det kommer att ske
            på bekostnad av dem som har bedrivit taxirörelse i Sverige under
            många många år men som nu ser att de inte har möjligheter att
            överleva i en bransch där, framför allt i storstäderna, djungelns
            lag råder.
          </note>
          <note>
            Vad sedan gäller länsstyrelserna är det positivt att statsrådet
            tydligen kommer att ta kontakt och se till att de uppfyller de
            krav som ställdes från lagstiftarens sida när beslutet fattades
            om avregleringen. Det är min bestämda uppfattning och många taxiägares
            uppfattning att länsstyrelserna på vissa håll i Sverige inte har
            använt sina resurser på det sätt som lagstiftaren avsåg, nämligen
            för att se till att taxinäringen efter avregleringen fungerar
            på ett sätt som är gynnsamt för taxiföretagen men framför allt
            för konsumenterna.
          </note>
          <note>
            Det stora antalet s.k. trottoarstrykare bedriver ett arbete som
            får som resultat att förtroendet för taxi minskar och även viljan
            att seriöst driva taxiföretag minimeras. Jag hoppas, herr talman,
            att vi om några år kommer att ha en taxiverksamhet i Sverige som
            är till gagn och till nytta för alla. Men intill dess borde vi
            kanske ändå sätta in litet större resurser för att sortera bort
            de företag eller företagare som inte avser att driva taxiverksamheten
            seriöst.
          </note>
          <note type="speaker">
            Anf. 5 Kommunikationsminister MATS ODELL (kds):
          </note>
          <note>
            Herr talman! Sten Andersson frågar: Hur lång tid tar det innan
            marknaden har stabiliserat sig?
          </note>
          <note>
            Detta är en akademisk fråga för oss i den här kammaren. Den är
            mycket mer realistisk för dem som arbetar inom näringen.
          </note>
          <note>
            Det här är ett problem som är alldeles uppenbart i andra länder.
            Jag var i går i Vilnius i Litauen, där man håller på att försöka
            introducera en marknadsekonomi efter att ha haft ett annat system
            -- jag vill inte göra några jämförelser i övrigt. Där är frågan
            oerhört konkret för människorna.
          </note>
          <note>
            Övergång till marknadsekonomi har sina födslovåndor. Jag menar
            ändå att i det här fallet har statsmakterna, inte minst via länstyrelserna,
            mycket goda möjligheter att se till att övergången sker på ett
            rimligt sätt. Nu menar Sten Andersson att den sker på bekostnad
            av dem som har bedrivit verksamheten i många år, särskilt i storstäderna.
          </note>
          <note>
            Ja, det är rätt!
          </note>
          <note>
            Sten Andersson talar t.o.m. om att det är något av djungelns
            lag som gäller. Trots allt har det lett till ett priskrig som
            har tagit sig olika uttryck i olika städer. Det är ingen enhetlighet
            mellan Stockholm,
          </note>
          <note>
            Göteborg och Malmö.
          </note>
          <note>
            När jag åker taxi brukar jag fråga chaufförerna hur det här priskriget
            fungerar. I fredags var jag i
          </note>
          <note>
            Göteborg. Jag erfor att där finns inget priskrig.
          </note>
          <note>
            Det finns det däremot i Stockholm och Malmö. Det finns alltså
            ingen enhetlighet, och statsmakten har ingen möjlighet att gå
            in och reglera just den typen av konsekvenser av avregleringen.
          </note>
          <note>
            Herr talman! Slutligen vill jag konstatera att det vi skriver
            om taxinäringen i kommunikationsdepartementets budgetbilaga har
            vunnit starkt förtroende och anklang, inte minst från Svenska
            Taxiförbundet. Där har man offentligt bejakat den hållning som
            regeringen intar.
          </note>
          <note>
            Anf. 6 STEN ANDERSSON i Malmö (m):
          </note>
          <note>
            Herr talman! Jag skall inte jämföra Sverige med
          </note>
          <note>
            Litauen. Det är litet onödigt, eftersom där råder helt skilda
            förutsättningar.
          </note>
          <note>
            Jag tycker att det är positivt att det på vissa orter bedrivs
            ett priskrig inom taxinäringen. Det är bra för konsumenten, och
            det är även bra för taxinäringen att få finna sig i en konkurrens
            om kunderna.
          </note>
          <note>
            Statsrådet refererar till Svenska Taxiförbundet, som offentligt
            har sagt att man är positiv till det mesta som har skett i samband
            med avregleringen.
          </note>
          <note>
            Det kan jag också skriva under på. Samtidigt har olika taxiorganisationer
            riktat mycket skarp kritik mot vissa länsstyrelsers slappa sätt
            att sköta den verksamhet de har blivit ålagda att sköta.
          </note>
          <note>
            Kan dagens debatt få den effekten att vissa länsstyrelser skärper
            upp sig, tror jag att vi har nått ett bra steg på vägen mot det
            mål som vi alla vill nå.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1991/92:77 om postens taxesystem för
            föreningslivet
          </note>
          <note type="speaker">
            Anf. 7 Kommunikationsminister MATS ODELL (kds):
          </note>
          <note>
            Herr talman! Karin Israelsson har frågat mig vilka mål postverket
            fått för att förverkliga regeringens intentioner vad avser stöd
            för svenskt organisationsliv. Vidare har hon frågat mig om jag
            anser att den nya administrativa process som postverket infört
            för föreningsbrev vittnar om administrativ effektivitet.
          </note>
          <note>
            Postverket är ett affärsverk. Riksdagen har beslutat att postverket
            endast skall målstyras. Med detta menas att riksdag och regering
            sätter upp mål för servicenivå, kvalitet och lönsamhet.
          </note>
          <note>
            Verket i sin tur svarar självt för hur dessa mål skall uppfyllas.
            Villkor och avgifter för föreningsbrev beslutas således av postverket.
          </note>
          <note>
            Postverket har ett stort antal anställda, ca 70 000, vilket innebär
            att verket måste ha regler och rutiner som är så enkla som möjligt
            för att uppnå hög kvalitet och ha en effektiv kontroll. Syftet
            med de förändringar av villkor för föreningsbrev som postverket
            genomfört fr.o.m. den 1 januari 1992
          </note>
          <note>
            är just detta.
          </note>
          <note>
            Hittills har föreningar haft rätt att frankera 100-
          </note>
          <note>
            grams brev med 20-grams porto. Detta har försvårat kontroll av
            att försändelserna är rätt frankerade, eftersom alla andra brev
            i samma viktklass varit frankerade med normalt porto.
          </note>
          <note>
            Föreningar kan emellertid även fortsättningsvis skicka brev upp
            till 100 gram för 20-grams porto, men med något förändrade rutiner.
            Samtidigt försvinner föreningarnas abonnemangsavgift, och portot
            för 20-grams ekonomibrev har sänkts. För föreningar innebär förändringarna
            vidare vissa förenklingar genom att abonnemangskort inte längre
            behöver visas på postkontoret vid inlämning. Breven kan förses
            med ''B'' liksom andra ekonomibrev.
          </note>
          <note>
            Enligt vad jag erfarit har postverket för avsikt att återbetala
            överskjutande porto oftare i de fall en förening får ekonomiska
            svårigheter med kvartalsvis återbetalning. Detta kan t.ex. komma
            att gälla föreningar med stor andel portokostnader i förhållande
            till övriga kostnader. Vidare kommer föreningar med mycket post
            att erbjudas det s.k.
          </note>
          <note>
            portobetaltsystemet, vilket möjliggör betalning av det lägre
            priset direkt. Betalning sker då i efterskott mot faktura utan
            negativa lividitetseffekter för föreningen.
          </note>
          <note>
            Föreningarna kompenseras för postverkets räntevinster på de innestående
            medlen med ett lägre porto och slopad abonnemangsavgift.
          </note>
          <note type="speaker">
            Anf. 8 KARIN ISRAELSSON (c):
          </note>
          <note>
            Herr talman! Jag ber att få tacka statsrådet Odell för svaret
            på min interpellation.
          </note>
          <note>
            När det gäller den första frågan i min interpellation om stöd
            till svenskt förenings- och organisationsliv, har frågan fått
            ökad aktualitet genom kommunikationsministerns sätt att formulera
            sig i budgetpropositionen. Där anser statsrådet att fokrörelsernas
            verksamhet i första hand skall bygga på medlemmarnas frivilliga
            engagemang och bidrag.
          </note>
          <note>
            Av propositionen framgår att folkrörelserna är viktiga. Men det
            bör inte utgå ett direkt statsbidrag till verksamheten eftersom
            risken då är stor att folkrörelserna kan ses som en myndighet
            och inte känner sig tillräckligt fria i förhållande till staten.
          </note>
          <note>
            Det här har oroat föreningsrörelsen ganska starkt.
          </note>
          <note>
            Jag hoppas att den här skrivningen var ett olycksfall i arbetet
            och inte är relevant för statsrådets syn på andra folkrörelser.
            Avsnittet gäller NTF:s verksamhet.
          </note>
          <note>
            Så åter till frågesvaret. Jag har naturligtvis full förståelse
            för att postverket är ett affärsverk. Att verket, enligt svaret,
            främst är till för sina anställda har jag ibland anat. Jag kan
            också förstå att de regler och rutiner som anförs i svaret är
            till för de ca 70 000 anställda. Men det vore väl inte för mycket
            begärt att även kundernas behov av enkla rutiner kunde tillgodoses.
          </note>
          <note>
            Kan ni föreställa er de köer som detta kommer att innebära? Tänk
            er alla de organisationer som ibland skickar flera hundra brev
            flera gånger i veckan. Först skall dessa brev lämnas in, och då
            måste man stå i kö. Det är minsann inte bara systembolaget som
            har köer. Det drabbar även posten ganska ofta. När alla kuvert
            har markerats och frankerats skall en blankett skrivas ut.
          </note>
          <note>
            Därefter skall man gå hem och vänta ett kvartal på återbäringen
            av portot. Ibland kan det bli något fel i rutinerna och pengarna
            låter vänta på sig eller fel belopp erhålls. Ny kö, och nya blanketter.
          </note>
          <note>
            Jag vet att posten kan ändra sig och bli kundorienterad. Tidigare
            när jag lämnade in masskorsband hemmavid fick jag efter 14 dagar
            en räkning från Eskilstuna. Mitt lilla glesbygdspostkontor hade
            inte fått förtroendet att skriva ut denna räkning. För min förening
            innebar det en extra kostnad eftersom det tillkom en expeditionsavgift.
            Tack vare en kontakt med den dåvarande kommunikationsministern
            har det här skett en ändring. Fram till årsskiftet har jag kunnat
            lämna in och betala mina försändelser direkt på postkontoret.
            Postkontoret har också kunnat tillgodoräkna sig de breven. Tidigare
            var det Lycksele som noterade den brevskörden.
          </note>
          <note>
            De nya rutinerna måste innebära en onödig byråkrati som säkert
            kostar mer än vad det innebär att ett enstaka brev förmedlas utan
            att ett korrekt porto har betalats. I andra organisationer är
            det ofta en regel att man i längden sparar både personal och resurser
            genom att undvika alltför invecklade rutiner.
          </note>
          <note>
            Jag får väl hälsa med tillfredsställelse att posten har för avsikt
            att återbetala överskjutande porto oftare än varje kvartal. Det
            är dyrt för föreningarna att ligga ute med så stora summor som
            det kan röra sig om. Enklast vore det att klara av allt detta
            med ett besök vid postdisken. Inga ränteförluster för föreningarna,
            och inga blanketter som skall segla runt Sverige för att klara
            av att skicka ett utbetalningskort inom kortare eller längre tid.
          </note>
          <note>
            Jag kan försäkra statsrådet att frivilliginsatserna inom dessa
            organisationer är stora. Men det finns gränser för vad dessa ofta
            hårt pressade organisationer orkar med av ytterligare pålagor.
          </note>
          <note>
            Enligt information från posten den 10 december skall följande
            regler gälla. Breven skall märkas med avsändare och ett ''B''.
            Det kan man klara av.
          </note>
          <note>
            Breven skall frankeras med ekonomibrevsporto à
          </note>
          <note>
            4:60. Breven skall räknas, och antalet skall fyllas i på en följesedel.
            Breven och följesedeln skall lämnas in i kassan på postkontoret
            tillsammans med abonnemangskortet. Följesedlarna skall skickas
            till posten varje kvartal, så kommer pengarna tillbaka med posten.
          </note>
          <note>
            Det verkar som om posten delvis har gått ifrån det som sades
            i december. Det är bra om så är fallet.
          </note>
          <note>
            Man slipper detta med abonnemangskort.
          </note>
          <note>
            Jag förstår att statsrådet inte kan göra något åt detta byråkratiska
            system. Min förhoppning är att postverket snart nog inser att
            detta var ett olyckligt beslut och ändrar det. De ändrade viktklasserna
            innebär också att allt fler organisationer kommer att se sig om
            efter andra sätt att distribuera sina brev. Kanske en ökad konkurrens
            även på detta område kan gagna kundens behov.
          </note>
          <note>
            Jag hoppas att kommunikationsministern har förståelse för den
            oro som de nya reglerna har skapat i föreningslivet och att han
            liksom jag kommer att följa utvecklingen med stort intresse.
          </note>
          <note type="speaker">
            Anf. 9 Kommunikationsminister MATS ODELL (kds):
          </note>
          <note>
            Fru talman! Först vill jag ta tillfället i akt och följa upp
            det som Karin Israelsson började med, nämligen en olycklig formulering
            i kommunikationsdepartementets budgetbilaga där man kan få intrycket
            att vi på departementet betraktar folkrörelser över huvud taget
            som myndigheter om de tar emot statsbidrag. Så är det naturligtvis
            inte alls. Jag skall i annat sammanhang återkomma med ett förtydligande
            av den språkliga utformningen av detta, som har blivit olycklig.
            Det vi menar är att NTF har blivit mer och mer av en myndighet.
            NTF kommer nu, inom parentes sagt, att bli en del av den informationsverksamhet
            som vägverket kommer att ha när verket blir ansvarigt för säkerheten
            på sina egna vägar.
          </note>
          <note>
            Fru talman! När det gäller frågan om postverkets taxesystem för
            föreningslivet tror jag, precis som
          </note>
          <note>
            Karin Israelsson, att den långsiktiga lösningen på dessa problem
            är en avreglering och en ökad konkurrens också inom denna sektor.
            Det är det som är riktmärket för regeringens politik på detta
            område. Det framgår också av budgetpropositionen.
          </note>
          <note>
            Postverket gör inte någon rationaliseringsvinst på de nya rutinerna
            för föreningsbrev. Vinsten uppkommer i och med att man får ett
            mer enhetligt system med enkla och tydliga regler och förbättrade
            kontrollmöjligheter. Karin Israelsson och jag kan naturligtvis
            diskutera vilket som är bäst. Det ena alternativet är att föreningarna
            håller reda på hur många brev de lämnar in. Rent allmänt tror
            jag att det är förståndigt att föreningar har kontroll på det.
            Det andra alternativet är att postverket skall hålla reda på vad
            som finns i breven. Jag tror att Karin
          </note>
          <note>
            Israelsson och jag är överens om att det är en olämplig metod.
            Det var nämligen konsekvensen av det gamla systemet. Vad vet man
            på postverket om vad dessa 100 gram innehåller, om det verkligen
            är föreningspost? I och med det nya redovisningssystemet blir
            man av med tveksamheterna.
          </note>
          <note>
            I rapporten om postens konkurrensförutsättningar fastställdes
            att postverkets förlust på föreningsbrev uppgår till
          </note>
          <note>
            4 milj.kr. Den nya rutin som införs möjliggör en mer noggrann
            beräkning av detta stöd till svenskt organisationsliv, som det
            faktiskt är.
          </note>
          <note>
            Karin Israelsson frågar om man inte skulle kunna betala ut pengarna
            kontant i kassan vid inlämnandet. Det är alltså inte möjligt med
            postens nuvarande kassasystem. För att samla in en riktig statistik
            och fastställa kostnaden för föreningsbrev måste postverkets redovisningssystem
            i denna nya rutin införas.
          </note>
          <note>
            Slutligen vill jag säga till Karin Israelsson att detta system
            innebär en besparing för föreningarna. Låt oss konstatera det.
            Antag att en förening skickar
          </note>
          <note>
            1 000 brev i kvartalet. Då blir nettovinsten för föreningen högre
            efter denna förändring. Noga räknat handlar det, enligt detta
            räkneexempel, om
          </note>
          <note>
            224 kr. per år. Det är ett marginellt belopp, men det ger trots
            allt stöd för tanken att detta är ett ökat stöd från postverkets
            sida, utöver de
          </note>
          <note>
            4 milj.kr. som hittills har satsats genom förluster på verksamheten.
          </note>
          <note type="speaker">
            Anf. 10 KARIN ISRAELSSON (c):
          </note>
          <note>
            Fru talman! Jag får tacka Mats Odell för det förtydligande han
            gav när det gäller denna olyckliga skrivning i departementets
            budgetförslag. Vi har försökt försvara skrivningen med just det
            som statsrådet säger. Det är bra att det finns i riksdagens protokoll,
            så att vi kan hänvisa till att det i detta fall gällde NTF. Det
            kändes svårt att i organisationsoch föreningsliv säga: Min regering
            har skrivit på detta sätt. NTF
          </note>
          <note>
            har blivit en typ av myndighet. Jag kan förstå att man anser
            det och att man nu överför arbetsuppgifter.
          </note>
          <note>
            När det gäller postverkets taxesystem är det bra om vi är överens
            om att det kan komma mer konkurrens i framtiden. Det kan behövas.
          </note>
          <note>
            Fortfarande kvarstår emellertid att det i första hand är myndigheten
            som har drivit fram omorganisationen, utan tanke på att kunden
            ställs inför en ökad byråkrati och ökade bekymmer. Det är möjligt
            att man kan få förståelse för att även kundens rutiner skall ha
            en betydelse när postverket lägger om sina rutiner.
          </note>
          <note>
            Det är en rationalisering från postverkets sida, som vi ser det,
            även om man på postverket inte anser det. Jag var inte medveten
            om att förlusterna kunde beräknas till 4 milj.kr. på de brev som
            tidigare har gått som föreningsbrev. Det är möjligt. Jag får lita
            på de siffrorna.
          </note>
          <note>
            Jag hoppas att postens nuvarande kassasystem kan förändras så
            att man kommer ifrån en del av de orimligheter som finns i detta
            system. Man måste kunna göra upp direkt, när man lämnar in sina
            brev, och slippa den onödiga omgången med blanketter och att pengarna
            skall skickas. Den leder till att fel kan uppstå, och det blir
            ytterligare bekymmer för organisationerna, som är så beroende
            av detta. Jag tror att många små organisationer med få utskick
            kommer att tycka att detta är så omständligt att de över huvud
            taget inte kommer att utnyttja denna möjlighet. De har inte personal,
            och har inte några rimliga möjligheter att stå på posten i köer
            för att få ut dessa få kronor. Hanteringen av en låg ersättning
            måste vara betydligt dyrare än att ersättningen betalas ut direkt.
          </note>
          <note type="speaker">
            Anf. 11 WIGGO KOMSTEDT (m):
          </note>
          <note>
            Fru talman! Anledningen till att jag går in i denna debatt är
            att jag, efter att ha lyssnat på den, tycker att kommunikationsministern
            är alldeles för vänlig i sitt svar och i sitt försvar för postverket.
          </note>
          <note>
            Jag säger detta som ledamot av postverkets styrelse. Jag har
            vid det senaste styrelsesammanträdet tagit upp just detta problem.
            Till nästa styrelsemöte är utlovat en mera fyllig redovisning
            från postens ledning. Jag upplevde det som att vissa personer
            i postens ledning också kände sig besvärade av detta, och att
            de kanske inte var riktigt informerade om hur detta fungerade.
          </note>
          <note>
            Den som har skrivit interpellationssvaret kan aldrig ha varit
            föreningsfunktionär i en liten idrottsförening och sett hur man
            sköter olika aktiviteter med utskick och allt vad det innebär.
          </note>
          <note>
            För de stora föreningarna kommer detta säkerligen att fungera
            alldeles utmärkt. Men för de mindre, som utgör flertalet, kommer
            det att bli besvärande.
          </note>
          <note>
            Det står bl.a. i svaret att man måste ha så enkla regler som
            möjligt. Det vill jag gärna instämma i, men jag kan inte förstå
            att detta är enkelt. Det är icke enkelt. Det har egentligen inte
            något med taxesättningen att göra. Det gäller inte taxan som sådan,
            utan det att man skall behöva betala dubbel avgift som man skall
            få ett kvitto på. Sedan skall man samla ihop kvittona och skicka
            in dem varje halvår eller kanske varje kvartal, men det förenklar
            inte det hela. Det förenklar så till vida att man får sina pengar
            tillbaka tidigare.
          </note>
          <note>
            I insändare i olika tidningar i vårt land från föreningslivet
            har man sagt: Nu skall vi föreningar som redan har det besvärligt
            ekonomiskt vara något slags betalningsbuffert och hålla posten
            med kredit. Det ligger faktiskt någonting i det.
          </note>
          <note>
            Nej, det här systemet är inte bra. Jag kommer att fortsätta att
            driva frågan i styrelsen till dess det blir en annan ordning.
            Det här måste vi komma runt på något sätt. Det handlar om att
            förenkla för dem som gör ett stort och bra idéellt arbete. Här
            har Posten tyvärr inte lyckats med sitt uppdrag.
          </note>
          <note type="speaker">
            Anf. 12 Kommunikationsminister MATS ODELL (kds):
          </note>
          <note>
            Fru talman! För en dryg halvtimme sedan stod jag här och försvarade
            effekterna av en avreglering inom taxinäringen. Nu får jag från
            en ledamot som sitter i postverkets styrelse, som egentligen har
            ansvaret för denna verksamhet, ta emot råd om hur staten som ägare
            skall agera. Faktum är att beslutanderätten är delegerad till
            postverkets styrelse. Det är egentligen Wiggo Komstedt som har
            har ärendet på sina axlar, i viss utsträckning i varje fall, och
            jag är glad för att han driver dessa frågor.
          </note>
          <note>
            Vi lyfter brevmonopolet den 1 januari 1993 och skapar möjligheter
            för att introducera konkurrens inom detta område. Jag tror att
            Wiggo Komstedt och regeringen kan arbeta tillsammans -- på det
            sätt man nu kan arbeta med den typ av verksamhet som posten utgör,
            där det i första hand är styrelsen som har att fatta avgöranden
            -- och att ägare, styrelse och den exekutiva ledningen skall komma
            till rätta med detta.
          </note>
          <note>
            Enligt vad jag har inhämtat, det vill jag gärna säga till Karin
            Israelsson, håller posten nu på att utarbeta ett stort investeringsprogram
            för ett helt nytt kassasystem för hela kontorsrörelsen. Vi som
            besöker postkontoren emellanåt vet ju att de inte är särskilt
            teknikintensiva arbetsplatser jämfört med bankernas motsvarande
            verksamhet. Det finns ett stort behov av investeringar. Jag tror
            också att det kommer att bli ett ökat tryck mot denna typ av effektivisering
            och en högre tekniknivå i och med att monopolet lyfts.
          </note>
          <note type="speaker">
            Anf. 13 KARIN ISRAELSSON (c):
          </note>
          <note>
            Fru talman! Det är alldeles riktigt som statsrådet säger, att
            ansvaret ligger på postverkets styrelse, och det är bra att Wiggo
            Komstedt där tar upp den problematik som jag har redogjort för
            i min interpellation. Förhoppningen är att hans röst skall vara
            lika stark där som den kan vara i andra sammanhang.
          </note>
          <note>
            Jag tycker att interpellationsdebatten trots allt har tydliggjort
            regeringens roll och syn på hur detta system förhoppningsvis även
            i framtiden skall fungera till stöd för ett föreningsliv. Det
            är illa att man har börjat med en hantering, som inte passar nuvarande
            kassarutiner, innan man har investerat i nya kassarutiner som
            gör det möjligt att använda det nya regelsystemet. Det hade varit
            fördelaktigt om man börjat samtidigt med dessa två saker. Det
            hade underlättat, och vi hade kanske sluppit den här debatten.
          </note>
          <note>
            Som Wiggo Komstedt här har sagt är det de små föreningarna som
            är de stora förlorarna.
          </note>
          <note>
            Människor som har ett yrkesarbete har inte möjlighet att ta ledigt
            för att gå till posten med föreningsbrev osv. Följden blir att
            dessa små föreningar inte utnyttjar möjligheten till rabatterade
            försändelser, och de får då heller inte det stöd som går via den
            vägen till föreningarna.
          </note>
          <note>
            Det tycker jag är beklagligt.
          </note>
          <note type="speaker">
            Anf. 14 WIGGO KOMSTEDT (m):
          </note>
          <note>
            Fru talman! Jag vet inte riktigt om kommunikationsministern menade
            att jag skulle försvara en icke-avreglering. Jag är tvärtom en
            stor påhejare av att det skall bli en avreglering och tillhör
            dem som länge sagt att man skall försöka göra posten till ett
            bolag. Så måste det helt enkelt bli av andra skäl, inte minst
            det som nu sker i
          </note>
          <note>
            Stockholm i konkurrenshänseende.
          </note>
          <note>
            Posten har riksdagens uppdrag att distribuera post i hela landet
            fem dagar i veckan, visa ett rörelseresultat och leverera in medel
            till staten.
          </note>
          <note>
            Men den har samtidigt inte möjlighet att konkurrera på lika villkor
            på andra områden. Det är en annan del av det hela.
          </note>
          <note>
            Det är naturligtvis riktigt som kommunikationsministern säger
            att det är styrelsen, och då bl.a. jag, som har ansvaret.
          </note>
          <note>
            Javisst. Jag har inte undandragit mig detta ansvar, utan jag
            har t.o.m. stuckit ut hakan och gått in i debatten och sagt att
            jag inte delat den här uppfattningen.
          </note>
          <note>
            Det är orimligt att tro att styrelsen skall kunna veta allting.
            Vi har styrelsemöte en gång i månaden, och det vore orimligt om
            allting skulle hamna på styrelsens bord. Vad man ibland kanske
            kan vara kritisk till är att man som styrelseledamot inte får
            underhandsbesked om sådant som införs. Bl.a. denna debatt är ett
            bevis på att man här borde ha gett bättre information.
          </note>
          <note>
            De som i denna kammare representerar ägaren i styrelsen är Sven-Gösta
            Signell och jag. Jag tror att jag inte framhäver oss när jag påstår
            att vi faktiskt är de som försöker att svara för att detta verkligen
            blir påtalat. Det är kanske inte alla i en styrelse som alltid
            känner det ansvaret.
          </note>
          <note>
            Just vi som representerar ägarna har ett ansvar, och vi tar det
            faktiskt. Man skall inte blygas att kritisera sin egen styrelse
            om den inte har gjort det jobb man anser att den borde ha gjort.
            Jag tycker därför att det svar som gavs var litet för positivt
            i sitt försvar för Posten i det här sammanhanget.
          </note>
          <note>
            Jag hoppas att den här debatten har inneburit att vi nu gemensamt
            kan försöka hitta en annan väg, och jag tror att vi alla är överens
            om att det system som nu har konstruerats inte är bra.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1991/92:79 om
          </note>
          <note>
            Bothniabanan m.m.
          </note>
          <note type="speaker">
            Anf. 15 Kommunikationsminister MATS ODELL (kds):
          </note>
          <note>
            Fru talman! Sten-Ove Sundström har ställt följande frågor till
            mig:
          </note>
          <note>
            1. Är statsrådet beredd att arbeta för en tidigareläggning av
            byggstarten av Bothniabanan och Norrbothniabanan?
          </note>
          <note>
            2. Är statsrådet beredd att ta initiativ för en snabb byggstart
            av SJ:s nya kombiterminal mellan Luleå och Boden?
          </note>
          <note>
            Bothniabanan är benämningen på en ny järnvägslinje utmed kusten
            från Sundsvall till
          </note>
          <note>
            Umeå. Förslag har också lagts fram om en förlängning av denna
            sträckning till Luleå och
          </note>
          <note>
            Haparanda, Investeringskostnader för sträckningen till Umeå har
            beräknats till 6,3
          </note>
          <note>
            miljarder kronor.
          </note>
          <note>
            Bland banverkets uppgifter ingår bl.a. att löpande studera och
            utreda nyttan av olika järnvägsinvesteringar. Detta arbete ligger
            sedan till grund för de långsiktiga investerinsplaner som banverket
            upprättar. Prioriteringen mellan olika projekt skall enligt direktiv
            från riksdag och regering ske utifrån projektens samhällsekonomiska
            nytta.
          </note>
          <note>
            Banverket har nyligen presenterat en första studie av den samhällsekonomiska
            nyttan av
          </note>
          <note>
            Bothniabanan. Denna studie visar att banan under vissa förutsättningar
            uppvisar en positiv nytta för samhället. En av dessa förutsättningar
            är att investeringar görs så att det går att köra snabbtåg på
            ostkustbanan från Stockholm upp till
          </note>
          <note>
            Sundsvall.
          </note>
          <note>
            Banverket kommer nu att inom ramen för den ordinarie planeringsprocessen
            göra fördjupade studier av Bothniabanan. I arbetet med att ta
            fram en reviderad investeringsplan som skall träda i kraft år
            1994 utreds även andra stora banutbyggnader. Bland dem kan nämnas
            utbyggnaden av banan mellan Göteborg och Oslo.
          </note>
          <note>
            Dessa olika projekt får därefter prövas mot varandra och mot
            det finansiella utrymme som kommer att finnas i den kommande planen.
          </note>
          <note>
            Jag inser betydelsen av en sådan här bana för
          </note>
          <note>
            Norrland. När vi har fått tillräckligt underlag kommer vi i positiv
            anda att pröva projektet mot övriga projekt som är samhällsekonomiskt
            motiverade.
          </note>
          <note>
            När det gäller en eventuell ny kombiterminal i
          </note>
          <note>
            Luleå är detta en fråga som får diskuteras på företagsekonomiska
            grunder mellan SJ och berörda kommuner. Vad jag har förstått från
            SJ
          </note>
          <note>
            är de intresserade av att ta upp sådana diskussioner.
          </note>
          <note type="speaker">
            Anf. 16 STEN-OVE SUNDSTRÖM (s):
          </note>
          <note>
            Fru talman! Jag tackar kommunikationsministern för svaret på
            min interpellation. Bakgrunden till interpellationen är främst
            behovet av snabbare kommunikationer till de norra delarna av vårt
            land, och då främst Norrbotten, samt behovet av att få i gång
            viktiga investeringar i infrastrukturen även i landets norra delar.
          </note>
          <note>
            Regeringen talar ju ofta om vikten av dessa stora infrastrukturinvesteringar,
            men om man skall döma av de uttalanden som gjorts, bl.a. av statsrådet,
            handlar det främst om insatser i storstadsregionerna. Det verkar
            som om regeringen helt har glömt bort landets norra och mest glest
            befolkade områden. Visst är det bra att även bygga upp motorvägar
            och järnvägsförbindelser till Sundsvall, men större delen av landets
            yta ligger faktiskt norr därom. Är det på det sättet, kommunikationsministern,
            att regeringen inte har några som helst planer på att rusta upp
            infrastrukturen i norra Sverige? Är det bara storstadsregionerna
            som skall prioriteras, eller vilka planer finns för landets norra
            delar? Jag tycker inte att statsrådet skall försöka komma undan
            detta genom att peka på de pågående upprustningarna av några mil
            på E 4 och upprustningen av Norra stambanan. Detta är ju projekt
            som har pågått under en längre tid och som startades av den föregående
            regeringen.
          </note>
          <note>
            Jag tycker att statsrådet skall svara just på de frågor jag ställt.
            Är man beredd att påskynda arbetet med Bothniabanan och framför
            allt den vidare sträckningen, den s.k. Norrbothniabanan?
          </note>
          <note>
            Det framgår inte på något sätt av svaret hur statsrådet och regeringen
            ställer sig till vidaresträckningen upp till Luleå och Haparanda.
          </note>
          <note>
            När det sedan gäller förslagen om godsterminalen i norr, den
            som enligt planerna bör ligga någonstans mellan Luleå och Boden,
            är det en viktig infrastrukturfråga. Om vi skall klara av att
            lyfta över mer av det tunga och långväga godset på järnvägen måste
            vi ha en effektiv godsterminalhantering. Jag tror inte att man
            får lägga ansvaret enbart på de berörda kommunerna när det gäller
            den här typen av tunga investeringar. Då kommer det i praktiken
            att innebära att det bara blir storstadsregionerna som kan klara
            av dessa investeringar, medan glesbygdskommunerna och framför
            allt kommunerna i landets inre och norra delar får vänta i evigheter
            för att klara dem. Det innebär i sin tur att det tunga godset
            även i framtiden i huvudsak kommer att gå på landsvägar med de
            miljöeffekter det får. Lägg alltså ett ansvar på kommunerna.
          </note>
          <note>
            Jag tycker att statsrådet skall fullfölja att besvara de frågor
            jag ställt och svara på med vilket intresse och på vilket sätt
            man ser på förlängningen av
          </note>
          <note>
            Bothniabanan och Norrbothniabanan, men även hur man ser på möjligheterna
            att hjälpa till att bygga upp terminalhanteringen i norr.
          </note>
          <note type="speaker">
            Anf. 17 ELVY SÖDERSTRÖM (s):
          </note>
          <note>
            Fru talman! Det finns starka argument som talar för Bothniabanan.
            Den har, precis som kommunikationsministern känner till, utretts
            av en grupp som kallar sig Bothniabanegruppen. Den består av representanter
            för kommunerna, länsstyrelserna, länsarbetsnämnderna, handelskamrarna,
            näringslivet och TCO i
          </note>
          <note>
            Västernorrlands och Västerbottens län.
          </note>
          <note>
            Dessutom har, precis som kommunikationsministern sade, banverket
            också utrett frågan. I december förra året presenterades en förstudie
            som också visar att Bothniabanan har en lönsamhet, en samhällsekonomisk
            lönsamhet i samma storleksordning som andra stora järnvägsprojekt
            i Sverige.
          </note>
          <note>
            Fru talman! Vad är det då som talar för detta? Till att börja
            med måste vi konstatera att näringslivet i
          </note>
          <note>
            Norrland har en mycket stor betydelse för Sverige som helhet.
            Stora delar av det som produceras där går på export. Norrlands
            nettoexportvärde per invånare är högre än riksgenomsnittet. Som
            ett exempel kan jag nämna den kommun som jag kommer ifrån. Den
            utgör endast 0,7 % av Sveriges befolkning samtidigt som den står
            för 3 % av landets export.75 % av det som produceras i min hemkommun
            går på export.
          </note>
          <note>
            Vi vet alla att för industrin och dess kunder är det viktigt
            med kortast möjliga transporttider.
          </note>
          <note>
            Snabba och säkra transporter måste det vara, särskilt för den
            exportintensiva industri som vi har i Norrland. Den behöver ett
            modernt järnvägssystem. Därför behövs Bothniabanan.
          </note>
          <note>
            Det är inte bara industrin som behöver
          </note>
          <note>
            Bothniabanan, även vår miljö kräver den. Det är viktigt att vi
            väljer miljövänliga transportsätt.
          </note>
          <note>
            Därför är Bothniabanan även bra för vår miljö.
          </note>
          <note>
            I dag har Norra stambanan mellan Bräcke och
          </note>
          <note>
            Vännäs en belastning som närmar sig kapacitetsgränsen. Detta
            tillsammans med den geografi som finns med tvära kurvor och branta
            backar medför att järnvägstrafiken på sträckan
          </note>
          <note>
            Långsele--Vännäs ofta har driftsstörningar. Den har den sämsta
            kvalitet som SJ har att erbjuda.
          </note>
          <note>
            Följden blir alltså täta driftsstörningar, som i sin tur leder
            till en försämrad konkurrens för näringslivet i norra Sverige.
            Detta leder också i sin tur till att man tvingas flytta över tunga
            godstransporter på landsvägarna på grund av att
          </note>
          <note>
            SJ inte kan ta emot godstransporter. Detta ökar slitaget på vägarna
            som redan i dag är tillräckligt slitna. Det leder till en sämre
            trafikmiljö och sämre trafiksäkerhet. I dag hör det tyvärr inte
            till ovanligheterna att man tvingas stänga broar för att kunna
            släppa fram de tunga transporter som drar fram efter E 4 och andra
            vägar.
          </note>
          <note>
            Fru talman! För att SJ skall kunna ta emot mer gods efter Norra
            stambanan krävs att den blir dubbelspårig och att den förbättras
            ytterligare.
          </note>
          <note>
            Banverket pekar i sin förstudie på detta med geografin, men också
            på att geografin efter nuvarande sträckning är sådan att det skulle
            vara lönsammare att lägga det andra spåret efter kusten, alltså
            den s.k. Bothniabanan.
          </note>
          <note>
            Bothniabanan Sundsvall--Ådalen--Örnsköldsvik--
          </note>
          <note>
            Umeå kommer också att skapa helt nya förutsättningar för människor
            som bor i området.
          </note>
          <note>
            Avstånden mellan kustkommunerna kommer att minska. Det ger möjlighet
            till ett ökat samspel mellan Norrlandskommunerna. Därför är banan
            ett angeläget komplement till den infrastruktur som finns i området
            i dag. Förutsättningar för den enskilde att nå ett brett utbud
            av arbete, utbildning, service, kultur- och fritidsaktiviteter
            skapas.
          </note>
          <note>
            Fru talman! Järnvägstrafiken efter
          </note>
          <note>
            Norrlandskusten har en stor samhällsekonomisk, regionalpolitisk
            och miljömässig betydelse, särskilt nu när EG får allt större
            betydelse för
          </note>
          <note>
            Sverige. Med ett modernt järnvägsstråk längs
          </note>
          <note>
            Norrlandskusten kommer också chanserna att utveckla ett system
            med inlandets järnvägstrafik att öka. Det kommer att få större
            betydelse när det gäller gods, men även för persontrafiken.
          </note>
          <note>
            Därför bör järnvägstrafiken efter
          </note>
          <note>
            Norrlandskusten, precis som kommunikationsministern sade, börja
            med snabbtåget till Sundsvall/Härnösand. Jag är litet osäker på
            vad som händer med det just nu. För det andra bör man överföra
            Ådalsbanan till stomnätet. För det tredje bör Bothniabanan byggas.
            För det fjärde bör Norrbothniabanan byggas.
          </note>
          <note>
            Detta blir tillsammans fyra viktiga steg för
          </note>
          <note>
            Norrland och Sverige. Det är steg som är värdefulla inte bara
            efter det att de har byggts, utan de ger också värdefulla arbetstillfällen
            under byggnadstiden.
          </note>
          <note>
            Till sist, fru talman, vill jag fråga kommunikationsministern
            vilka planer regeringen har för järnvägstrafiken i Norrland och
            efter
          </note>
          <note>
            Norrlandskusten. Jag vet, som tidigare talare har sagt, att man
            planerar att bygga motorvägar upp till Sundsvall. Men resten då?
            Halva Sverige återstår.
          </note>
          <note type="speaker">
            Anf. 18 STEFAN ATTEFALL (kds):
          </note>
          <note>
            Fru talman! Jag skulle vilja tacka kommunikationsministern för
            den positiva ton som finns i svaret på den interpellation som
            Sten-Ove
          </note>
          <note>
            Sundström har ställt. Den öppenhet för en saklig prövning av
            Bothniabaneprojektet som finns i svaret tycker jag lovar gott.
            Det visar att det har kommit in en mer optimistisk ton i den nya
            regeringen när det gäller Bothniabaneprojektet.
          </note>
          <note>
            Det tycker jag är tacksamt. Det skall vi notera med glädje.
          </note>
          <note>
            Det intressanta med den här regeringen är också att den är beredd
            att frigöra mer resurser för just infrastruktursatsningar, helt
            enkelt höja den totala ramen på sikt, bl.a. genom att frigöra
            kapital genom utförsäljning av statliga företag och tillgångar.
            Jag skulle vilja poängtera att en del av de företagen och tillgångarna
            är norrländska företag, som ASSI, NCB och LKAB. På längre sikt
            blir också delar av Vattenfall aktuella. Dessa företag har klara
            kopplingar till Norrlandslänen. I det sammanhanget bör man tänka
            på att de resurser som frigörs genom utförsäljning, privatisering
            och liknande i rimlig utsträckning också måste få gå till de regioner
            som de här industrierna är verksamma inom.
          </note>
          <note>
            Man kan inte syssla med öronmärkning av pengarna, men jag tycker
            att kommunikationsministern borde ta med sig synpunkten att det
            är rimligt att tänka sig att en hel del av dessa resurser går
            just till infrastrukturprojekt i Norrland, inte minst utefter
          </note>
          <note>
            Norrlandskusten. Då är Bothniabanan ett mycket intressant och
            viktigt projekt. Elvy Söderström har utvecklat detta på ett mycket
            bra sätt.
          </note>
          <note>
            Jag vill bara betona två saker. Elvy Söderström var delvis inne
            på detsamma. Den första är att detta inte bara är ett lokalt projekt
            för vissa begränsade delar av Norrland. Det handlar helt enkelt
            om en hel landsända. Det handlar om att skapa ett system av infrastruktur
            som gynnar hela Sverige och gör
          </note>
          <note>
            Sverige rundare. Jag tror att regionalpolitiken i framtiden måste
            handla mycket mer om att skapa snabba och bra kommunikationer.
            De skall också vara miljövänliga och effektiva. Bothniabanan är
            ett bra exempel på detta.
          </note>
          <note>
            Den andra saken jag vill trycka på är hur viktig
          </note>
          <note>
            Bothniabanan är för en fungerande export och för exportnäringen
            i Norrland. Den är viktig för hela
          </note>
          <note>
            Sverige. Det är en sak som gynnar skåningar, norrbottningar och
            västerbottningar ungefär lika mycket.
          </note>
          <note>
            Får jag också skicka med några tankar om att det är angeläget
            att utnyttja den rådande lågkonjunkturen och det nuvarande arbetsmarknadsläget,
            som innebär att vi kan få ned kostnaderna för olika investeringar
            och uppdrag som läggs ut. Dessutom är sysselsättningen viktig.
          </note>
          <note>
            Här finns två viktiga saker som man borde kunna överväga att
            skyndsamt börja med.
          </note>
          <note>
            Det första är att göra en ordentlig förprojektering av Ådalsbanans
            upprustning och Bothniabanans byggande. Det skulle skapa arbetstillfällen
            inom de grupper som sysslar med projekteringsverksamhet.
          </note>
          <note>
            Det skulle också innebära att vi kanske fick det billigare än
            som annars skulle vara fallet.
          </note>
          <note>
            Det andra är att man börjar med en upprustninga av framför allt
            Ådalsbanan, för att få den att fungera effektivare och för att
            kunna förbereda det större beslutet och de större investeringarna
            i en nybyggnad av banan i ett första steg upp mot
          </note>
          <note>
            Umeå.
          </note>
          <note>
            De tankebanorna tycker jag att departementet borde kunna fundera
            i. Det finns säkert anledning för oss att återkomma. Jag hoppas
            att kommunikationsdepartementet och kommunikationsministern i
            takt med att man får mer och mer saklig information och kunskap
            samt i takt med att fler och fler beräkningar och utredningar
            görs skall komma att alltmer övertygas om att Bothniabanan är
            ett mycket viktigt och intressant projekt. Det uppfyller de mål
            som riksdagen har fastställt tidigare. Det skulle göra
          </note>
          <note>
            Sverige till ett bättre fungerande land och skulle stärka vår
            konkurrenskraft inför det EG-inträde som vi hoppas på om några
            år.
          </note>
          <note type="speaker">
            Anf. 19 Kommunikationsminister MATS ODELL (kds):
          </note>
          <note>
            Fru talman! Det har sagts mycket klokt här om infrastrukturpolitiken,
            om dess betydelse för samhällsutvecklingen och möjligheterna att
            bo och arbeta i hela Sverige. Det är mot den bakgrunden man måste
            se de uttalanden som bl.a. jag har gjort om en satsning på ett
            väl fungerande vägnät.
          </note>
          <note>
            Det är två uppgifter som vi har. Litet schematiskt uttryckt är
            det att föra Sverige närmare de marknader som skall köpa de produkter
            som vi producerar i det här landet, dvs. en flyttning närmare
            Europa, och att göra Sverige litet rundare, att få kommunikationerna
            att fungera inom landet.
          </note>
          <note>
            Bothniabanan är ett mycket intressant exempel på hur man kan
            få ihop en arbetsmarknad som gör att företagsamheten, näringslivet
            och den offentliga sektorn kan utvecklas bättre än om man inte
            satsar på snabba och bra kommunikationer. Därför uttalar jag mig
            i svaret mycket positivt till att i det här perspektivet pröva
            Bothniabanan. Olika grupper, däribland banverket, har också kommit
            fram till preliminärt positiva slutsatser.
          </note>
          <note>
            Men vad det handlar om för en regering är att pröva detta mot
            hela landets behov, att ställa projekt mot varandra och väga in
            olika aspekter. För oss är aspekten att hela Sverige skall leva
            oerhört viktig.
          </note>
          <note>
            Den regionalpolitiska aspekten kommer ganska högt upp i den här
            bedömningen. Därför måste jag igen säga till Sten-Ove Sundström
            att han inte kan förvänta sig att jag här i dag skall ha svar
            på frågor som banverket har i uppdrag att utreda. Det är orimligt
            att jag skall uttala mig i dag om den samhällsekonomiska efffekten
            av en utbyggnad av en eventuell Bothniabana norr om Umeå.
          </note>
          <note>
            Beredningen av ärenden går inte till så.
          </note>
          <note>
            Kombiterminalen i Luleå är väl närmast en miljöfråga, om jag
            har förstått saken rätt. Den ligger där den ligger, men man vill,
            framför allt av miljöskäl, flytta på den. Då är det i det sammanhanget
            som frågan bör prövas, i ett företagsekonomiskt perspektiv mellan
            SJ och de berörda kommunerna.
          </note>
          <note>
            Elvy Söderström tar upp många starka skäl för
          </note>
          <note>
            Bothniabanan som jag instämmer i. Det är bara det att detta måste
            prövas mot hela landets intressen.
          </note>
          <note>
            Jag vill gärna framhålla att SJ hittills aldrig har framfört
            krav på dubbelspår på de här sträckorna.
          </note>
          <note>
            Men vi kan säkert i den bedömning som skall göras väga in just
            behovet av att öka framkomligheten och tillgängligheten i det
            aktuella området.
          </note>
          <note>
            Hon frågar också vilka planer regeringen har för järnvägssatsningar
            i Norrland. Först och främst är det en snabbspårssatsning till
            Sundsvall. Den tror jag är viktig för hela regionen. Dessutom
            sätts nu nya, bekväma och moderna sovvagnar in till Luleå.
          </note>
          <note>
            Det är staten som köper den trafiken av statens järnvägar. Bothniabanan
            finns, fru talman, med i planeringsprocessen med mycket positiva
            förtecken.
          </note>
          <note>
            Stefan Attefall är inne på att satsa på infrastrukturprojekt
            i Norrland nu under lågkonjunkturen. I det sammanhanget vill jag
            gärna säga att det pågår ett mycket intensivt förberedelsearbete
            inom kommunikationsdepartementet. I dag träffas t.ex.
          </note>
          <note>
            banverkets generaldirektör, vägverkets generaldirektör och flera
            andra som arbetar med att ta fram planer som kan sättas i verket
            mycket snabbt då vi får loss pengar från de utförsäljningar av
            statlig egendom som vi i regeringsdeklarationen säger skall användas
            för den här typen av investeringar. Vi diskuterar också möjligheten
            att innan den utförsäljningen sker kunna nyttiggöra de resurserna,
            så att vi tar till vara lågkonjunkturens möjligheter att, samtidigt
            som projekten ger sysselsättning, få billigare och fler infrastruktursatsningar
            än som annars skulle ha varit möjligt.
          </note>
          <note type="speaker">
            Anf. 20 STEN-OVE SUNDSTRÖM (s):
          </note>
          <note>
            Fru talman! Kommunikationsministern säger att det är viktigt
            att man prövar en sådan här
          </note>
          <note>
            Bothniabana mot hela landets behov. Det är klart att det å ena
            sidan är riktigt att göra det. Men å andra sidan är det viktigt
            att notera att man i dessa tider, då vi allmänt vill sätta fart
            på infrastrukturen i landet, och uttalanden från regeringen tyder
            på att man är inne på den linjen, måste driva på sådana här frågor,
            dvs. även Bothniabanans förlängning norr om Umeå. Jag tror inte
            att man kan hänvisa till någon allmän prövning av hela landets
            behov, utan man måste lyfta fram de områden som riskerar att hamna
            i periferin. Dit hör Norrland när det gäller de tunga infrastrukturinvesteringarna.
          </note>
          <note>
            Det är lätt att tala om att det är viktigt att vi får med även
            Norrland i kommunikationssatsningar inför närmandet till EG, men
            vi får heller inte glömma bort att det pågår en upprustning av
            järnvägsnätet i de norra delarna av Europa, mot Kolahalvön.
          </note>
          <note>
            Ryssarna bygger nu för fullt ut och återupprättar järnvägsförbindelserna
            med norra Finland. Det finns också ett stort behov av transporter
            från
          </note>
          <note>
            Kolahalvön ner via Sverige och Finland. Det är viktigt att hänga
            med på detta område. Det finns alltså en utveckling även norr
            om Sverige, som man ofta glömmer bort i de här sammanhangen. Jag
            tror att det är viktigt att vi tänker på det när vi planerar de
            tunga infrastruktursatsningarna på järnvägsområdet.
          </note>
          <note>
            Terminalhanteringen är inte enbart en miljöfråga och någonting
            som endast är angeläget för Luleå kommun. Tvärtom är det i lika
            hög grad en effektivitetsfråga. Det innebär att statsmakterna
            måste vara med här, ha åsikter och driva på frågan.
          </note>
          <note>
            Vi kan inte räkna med att små kommuner i norr ensamma skall klara
            infrastruktursatsningarna.
          </note>
          <note>
            Här måste statsmakterna ta ett ansvar. Jag förväntar mig därför
            att kommunikationsministern skall börja intressera sig för landets
            norra delar även på detta område. Satsa på järnvägen i norr!
          </note>
          <note>
            Det kommer attt löna sig. Det kommer att ge ett ordentligt samhällsekonomiskt
            utbyte. Det gäller att hänga med här, så att hela landet, inte
            enbart ett begränsat storstadsområde, får tillgång till investeringarna.
            Den uppfattningen kan man för närvarande få av regeringens politik.
          </note>
          <note type="speaker">
            Anf. 21 GEORG ANDERSSON (s):
          </note>
          <note>
            Fru talman! Jag begärde ordet för att göra några korta kommentarer.
          </note>
          <note>
            Först vill jag säga till min efterträdare och till de övriga
            debattörerna att det är ju tack vare de stora satsningar som vi
            beslutade om under fjolåret och de investeringsmedel som vi skaffade
            fram under förra året som vi i så positiva ordalag nu kan tala
            om de stora satsningar som skall göras och göras snart.
          </note>
          <note>
            Jag har framställt en särskild interpellation om just snabbheten
            i att effektuera besluten, som vi återkommer till om någon vecka.
            Jag tycker att det är väldigt viktigt att man nu ''kommer loss''
            och utnyttjar möjligheten att motverka lågkonjunkturens effekter.
          </note>
          <note>
            Jag noterar att kommunikationsministern i svaret säger att en
            av de förutsättningar som måste föreligga för att Bothniabanan
            skall bli samhällsekonomiskt lönsam är att investeringarna görs
            så att det går att köra snabbtåg på ostkustbanan från Stockholm
            upp till Sundsvall.
          </note>
          <note>
            Jag hoppas att det i den formuleringen inte ligger någon tveksamhet
            om att sådana investeringar skall komma att göras. Vi har faktiskt
            fattat ett principbeslut om det, tillsatt en förhandlingsman.
          </note>
          <note>
            En förhandlingslösning var mycket nära, som jag bedömde det,
            redan i augusti september. Därtill har genom den dåvarande socialdemokratiska
            regeringens försorj en första insats gjorts med några hundra miljoner
            för att komma i gång med den investeringen. Jag vill få det bekräftat
            att snabbtågsanpassningen av sträckan upp till
          </note>
          <note>
            Sundsvall skall genomföras, att det beslutet ligger fast och
            att arbetet drivs med all kraft. Då har vi nått en av förutsättningarna
            för att gå vidare norrut.
          </note>
          <note>
            I det sammanhanget är det intressant att notera deltagarna i
            den här diskussionen. Stefan Attefall deltar, men några övriga
            från de borgerliga kretsarna i Norrlandslänen är inte med. Jag
            uppfattade det så i valrörelsen att det var ett löfte från i varje
            fall tre av de borgerliga partierna att
          </note>
          <note>
            Bothniabanan skulle komma till stånd. Jag har närmast betraktat
            det som att det nu bara är fråga om när löftet skall effektueras.
            Men det är kanske så att rollförskjutningen något ändrat tonfallet,
            frimodigheten i debatten.
          </note>
          <note>
            Sedan vill jag säga att debatten om en kustjärnväg är intressant.
            Vi från skogslänen har just väckt en motion om att hela sträckningen
            snarast måste bli föremål för en utredning för att man skall kunna
            få klarhet i vilka förutsättningar som föreligger. Men det arbetet
            får inte fördröja upprustningen av stambanan genom övre Norrland.
            Det finns pengar, herr kommunikationsminister, i de potter som
            riksdagen anvisade i fjol att sätta i gång med arbetet. Ett par
            projekt är i gång -- gå vidare. 1--1,5
          </note>
          <note>
            miljard behövs för att rusta upp stambanan, för att avhjälpa
            de brister som bl.a. Elvy Söderström har pekat på.
          </note>
          <note>
            Man behöver inte, herr kommunikationsminister, vänta på att få
            loss pengar genom utförsäljning av bolagen, som jag i och för
            sig tycker skall vara kvar i statlig ägo. Det finns redan pengar
            att sätta i gång den typen av arbete, och det behövs för sysselsättningens
            skull. Det behövs naturligtvis också i väldigt hög grad för att
            stärka regionalpolitiken.
          </note>
          <note>
            Jag noterar som andra att i budgetpropositionen prioriteras stora
            satsningar på motorvägar mellan de tre fyra största städerna.
            Det står så i planeringsförutsättningarna. Där finns litet olika
            budskap från regeringens sida. När man talar med arbetsmarknadsministern
            kritiserar han inslagen i budgetpropositionen. Nu har vi ju vant
            oss vid att det är lovligt för den nuvarande regeringens enskilda
            ledamöter att gå ut och kritisera det man har varit överens om
            i den nyligen avlämnade budgetpropositionen.
          </note>
          <note>
            Nåväl -- dröj inte med satsningarna på stambanan, men gå vidare
            och utred frågan om Bothniabanan så att vi kan få klart för oss
            vilka förutsättningar som finns och när vi kan få tillräckligt
            med resurser för att sätta i gång med projektet.
          </note>
          <note type="speaker">
            Anf. 22 ELVY SÖDERSTRÖM (s):
          </note>
          <note>
            Fru talman! Anledningen till att jag begärde replik på kommunikationsministern
            är densamma som
          </note>
          <note>
            Georg Andersson hade. En förutsättning för
          </note>
          <note>
            Bothniabanan är att snabbtåget skall kunna gå till
          </note>
          <note>
            Sundsvall, står det i kommunikationsministerns svar. Jag förutsätter
            att det skall vara klart med snabbtåg till Sundsvall den dag banverket
            skall pröva nästa rullning, dvs. 1994. Jag hoppas verkligen att
            det inte kommit in något grus i maskineriet att få i gång snabbtåg
            till Sundsvall.
          </note>
          <note type="speaker">
            Anf. 23 STEFAN ATTEFALL (kds):
          </note>
          <note>
            Fru talman! Först till Georg Andersson och Sten-
          </note>
          <note>
            Ove Sundström. Sten-Ove Sundström säger att han vill att regeringen
            skall driva på
          </note>
          <note>
            Bothniabaneprojektet och andra liknande projekt.
          </note>
          <note>
            Man kan väl säga så här: Hade den avgående regeringen drivit
            på Bothniabaneprojektet, hade det i dagens läge kommit längre.
            Det kan noteras i sammanhanget.
          </note>
          <note>
            Georg Andersson säger att vi har fått en rollförskjutning och
            ändrat tonfall i dessa frågor.
          </note>
          <note>
            Det är helt riktigt. Jag tror inte att ett sådant här svar på
            interpellationen hade kommit från den avgående kommunikationsministern.
            Då var tonläget mycket kärvare när det gäller
          </note>
          <note>
            Bothniabanan. Det är skojigt att se att den nuvarande kommunikationsministern
            har en öppen attityd till det hela och skall pröva projektet.
            Det tar jag som intäkt för ett löfte om att de sakliga argumenten
            kommer att vinna, så att vi kommer att få se en Bothniabana både
            projekteras och byggas inom en rimlig framtid.
          </note>
          <note>
            Det är intressant att notera att både Georg
          </note>
          <note>
            Andersson och Sten-Ove Sundström är positiva till
          </note>
          <note>
            Bothniabanan. Det skall vi ta till vara så att vi kan få en bred
            politisk enighet i denna fråga. Jag kan lova Georg Andersson att
            vi i kds och ickesocialistiska partier i Västerbotten kommer att
            driva på i den här frågan. Vi skall inte ge kommunikationsministern
            en lugn stund förrän han har invigt Bothniabanan.
          </note>
          <note>
            Jag vill sluta med att påminna kommunikationsministern om just
            de två saker som man borde titta på ganska snart. Det ena är förprojektering
            av Ådalsbanans upprustning och
          </note>
          <note>
            Bothniabanans byggande. Det handlar om en kostnad på uppemot
            20 miljoner -- det kan bli billigare i dagens lågkonjunktur. Det
            andra är att börja rusta upp Ådalsbanan för att få till stånd
            en långsiktig uppbyggnadsstrategi och för att därefter helt enkelt
            kunna börja att bygga på det som sedan skall kunna bli Bothniabanan.
            Dessa två saker behöver man studera på kommunikationsdepartementet
            och se om man kan vidta åtgärder ganska snart. Tack!
          </note>
          <note type="speaker">
            Anf. 24 Kommunikationsminister MATS ODELL (kds):
          </note>
          <note>
            Fru talman! Sten-Ove Sundström återkommer till frågan om motorvägar
            kontra andra satsningar på infrastrukturen. Han har fäst sig vid
            att motorvägarna enligt diskussionen skulle sluta i
          </note>
          <note>
            Sundsvall.
          </note>
          <note>
            Bakgrunden till diskussionen är att vi för närvarande har överläggningar
            med vägverket om hur man under nästa planeringsperiod -- från
            1994
          </note>
          <note>
            till år 2003 -- skall satsa på vägsidan. Motsvarande diskussioner
            förs också med banverket. Då har vägverket i sitt förberedelsematerial
            tittat på en mängd olika faktorer: tillgängligheten i Norrlands
            inland och i hela landet, man har tittat på regionalpolitiska
            aspekter, miljöaspekter, hur det gynnar små resp. stora kommuner,
            hur det gynnar storstäderna.
          </note>
          <note>
            Så har man genom datorprogram fått fram vilka olika saker man
            skall satsa på. Hur man än vänder och vrider på detta finns det
            vissa saker som alltid faller ut på samma sätt. Det gäller bl.a.
            trafiken som skall försörja Sveriges industri med kapacitet för
            att på ett effektivt sätt kunna föra ut de produkter som tillverkas.
            Då blir det järnvägar på olika ställen, det blir vägar på vissa
            ställen, motorvägar på vissa ställen. Men behovet i
          </note>
          <note>
            Sundsvall av upprustning av vägar som försörjer kanske 20 000
            fordon per dygn är någonting som bortfaller. Om det skulle bo
            fler människor där så att det blev mer trafik, skulle man alltså
            kunna bygga motorvägar ända upp till Kalix eller vart man vill.
            Men vi kan inte bygga vägar för en trafik som ännu inte finns.
            Därför stannar motorvägstankarna i Sundsvall. Det skall vara bra
            13 metersvägar t.ex.
          </note>
          <note>
            vidare norrut.
          </note>
          <note>
            Det är inte fråga om annat än att försörja hela landet med bra
            vägar och bra järnvägar. Det pågår preliminära diskussioner vid
            vilka Sten-Ove
          </note>
          <note>
            Sundström, jag och många andra kommer att ha alla möjligheter
            att anlägga alla tänkbara aspekter, innan riksdagen fattar beslut
            om olika investeringar. Det är ett tioårsperspektiv, och det handlar
            om de största investeringar som staten över huvud taget kommer
            att göra under det decennium som ligger framför. Därför är dessa
            frågor mycket viktiga.
          </note>
          <note>
            Det jag gjorde i Linköping var att jag redovisade vissa slutsatser
            av de körningar som vägverket har gjort. Vi skall fortsätta debatten.
            Vi skall se till att vägsatsningarna också gynnar Norrlands inland.
            Vi skall se till att det blir en balans mellan de olika satsningarna.
            Men jag tror att det Norrlands inland framför allt behöver är
            en ökad satsning på underhåll och upprustning av de befintliga
            vägarna.
          </note>
          <note>
            Vi har i budgetpropositionen redovisat helt nya metoder för att
            åstadkomma det, nämligen de besparingar som nu görs på de stora
            projekten, där vi ligger 20 % eller ännu mer under de budgeterade
            kostnaderna i de offerter som vägverket i dag får in.
          </note>
          <note>
            De pengarna skall nu användas för underhåll framför allt av det
            glesa grusvägsnätet i Norrlands inland.
          </note>
          <note>
            Det är inte alls så, att vi har missat att det finns områden
            utanför storstäderna. Man behöver ibland höra hela debatten och
            inte enbart läsa fragment av andrahandstolkningar av vad som har
            sagts.
          </note>
          <note>
            Jag konstaterar att kombiterminalen är mycket viktig. Den har
            ett stort godsflöde, ca 15 000
          </note>
          <note>
            lastbärare av kombiverksamhetens totala 300 000
          </note>
          <note>
            transporterade lastbärare per år. Det gör
          </note>
          <note>
            Luleåterminalen till Sveriges sjunde största kombiterminal.
          </note>
          <note>
            Sten-Ove Sundström sade att detta inte bara är en miljöfråga
            utan även en effektivitetsfråga. Om det är en effektivitetsfråga,
            är det definitionsmässigt en fråga för statens järnvägar och kommunerna.
            Då är det inte en statlig angelägenhet utan en fråga som ligger
            inom SJ:s område. På SJ är man i princip intresserad av en ny
            terminal, men främst av miljöskäl.
          </note>
          <note>
            Georg Andersson talade om valrörelsen, och det var mycket intressant.
            Han sade att det var den förra regeringen som tog fram de investeringsmedel
            som vi nu skall använda för att sätta i gång olika projekt, och
            det stämmer. Ett av huvudfinansieringsobjekten var televerket.
            Den förra regeringen beslutade att televerket skulle inleverera
            5 miljarder kronor till statsverket för infrastrukturpaketet,
            vilket förutsatte att televerket självt skulle få fastställa sina
            taxor. Men när det blir dags att i verkligheten infria överenskommelsen
            och se till att det finns förutsättningar för televerket kryper
            ni tillbaka. Ni tar tillbaka hela grundkonceptet för att få fram
            dessa 5 miljarder kronor. Det vore kanske klädsamt om Georg Andersson
            talade med sin partigrupp och sade att detta är de pengar som
            skall användas för infrastrukturinvesteringar. Det handlar också
            om valrörelsen, fru talman.
          </note>
          <note type="speaker">
            Anf. 25 STEN-OVE SUNDSTRÖM (s):
          </note>
          <note>
            Fru talman! Precis som statsrådet sade är det viktigt att inte
            bara lyfta fram fragment av andrahandsuppfattningar när det gäller
            satsningar av den här typen. Det är av den anledningen som vi
            framställer interpellationer och frågor. Jag är mycket förvånad
            över den klarhet som kommunikationsministern visar när han talar
            om att det enligt de nuvarande planerna inte kommer att investeras
            i motorvägar norr om Sundsvall. Mig veterligt är det första gången
            som något statsråd fäller ett sådant yttrande här i kammaren.
            Visst är trafiksatsningar till för att bl.a. gynna Sveriges industri,
            men det finns faktiskt industrier också norr om Sundsvall, kommunikationsministern!
          </note>
          <note>
            Om det finns ett verkligt intresse hos regeringen att driva på
            utvecklingen för miljövänliga transporter på järnväg, kan man
            inte bara hänvisa till kommunernas förmåga att bygga upp ett terminalsystem
            som kostar oerhört mycket pengar.
          </note>
          <note>
            Man måste också se till att statsmakterna satsar resurser för
            att visa att det ligger någonting bakom den viljan. Det verkar
            abstrakt att tro och hoppas att kommuner, som redan i dagens läge
            har en besvärlig ekonomi på grund av den åtstramningspolitik som
            regeringen för, skall kunna klara den typen av investeringar.
          </note>
          <note>
            Det är naturligtvis bra om man visar en positiv vilja att utveckla
            järnvägsnätet i de norra delarna, en positiv vilja att se till
            att planeringen berör också en ny kustbana, Bothniabanan upp till
            Umeå och
          </note>
          <note>
            Norrbothniabanan upp till Luleå--Haparanda. Men det räcker inte
            enbart med en god vilja. Man måste också markera denna vilja genom
            att se till att det sätts fart. De här projekten är ju inte nya
            -- de har utretts under flera år bl.a. med kommunernas medverkan.
            Regeringen måste driva på i slutändan.
          </note>
          <note>
            Här hoppar inga marknadskrafter in och hjälper till och stöttar
            upp. Om infrastrukturinvesteringarna skall gälla hela landet,
            måste man sätta kraft bakom orden, kommunikationsministern. Det
            är vad jag efterlyser. Det går inte att som Stefan Attefall visa
            en allmän positiv vilja. Regeringen är till för att regera över
            hela landet och se till att hela landet får del av dessa viktiga
            kommunikationsinvesteringar.
          </note>
          <note>
            Det är vad det handlar om.
          </note>
          <note type="speaker">
            Anf. 26 GEORG ANDERSSON (s):
          </note>
          <note>
            Fru talman! Stefan Attefall klagade på mitt kärva tonläge --
            åtminstone mitt tidigare kärva tonläge.
          </note>
          <note>
            Jag är i den lyckliga situationen att jag inte har lovat mer
            än vad jag har kunnat hålla. Jag kan föra samma resonemang efter
            valet som jag förde före valet. Därför var kanske mitt tonläge
            något kärvt.
          </note>
          <note>
            Jag gick nämligen inte ut i det skedet med de lättsinniga löften
            som Stefan Attefall och andra borgerliga företrädare gjorde. Under
            valrörelsen betonade jag att Bothniabaneprojektet var intressant.
            Det pågår en utredning som påbörjade sitt arbete under min tid
            som kommunikationsminister. Jag sade också att när man hade fått
            fram utredningsmaterialet var det angeläget att få till stånd
            en överläggning med kommuner och näringsliv utefter Norrlandskusten
            för att förutsättningarna för detta projekt ordentligt skulle
            kunna klarläggas. Man bör på det här sättet gå vidare med detta
            arbete.
          </note>
          <note>
            Kommunikationsministern tog till brösttoner. Han försökte krypa
            bakom televerket genom att säga att televerket inte fick införa
            sin planerade taxekonstruktion. Kommunikationsministern tog det
            som förevändning för att man nu inte kan sätta i gång dessa infrastrukturprojekt.
            Det kan inte vara allvarligt menat. Ett halvårigt uppskov med
            att införa en förändrad taxekonstruktion inom televerket kan inte
            innebära någon avgörande förändring av förutsättningarna för att
            använd infrastrukturanslaget. Det är ett mycket märkligt resonemang
            som inte har någonting annat än en sorts botfärdighetsförhinder
            över sig.
          </note>
          <note>
            Samtidigt sade kommunikationsministern att det finns så gott
            om investeringsmedel att det kommer att bli över medel som kan
            användas för underhåll.
          </note>
          <note>
            Kommunikationsministern försökte klara det dilemma som han hade
            hamnat i genom att säga att man skall ta i anspråk infrastrukturanslaget
            för att reparera skadan av att underhållsanslaget till vägar i
            realiteten minskar. Jag vill på det bestämdaste avråda från detta.
            Vi i den socialdemokratiska riksdagsgruppen kommer att motsätta
            oss ett sådant förfarande med investeringsmedel.
          </note>
          <note>
            Investeringsmedlen behövs verkligen, för det finns så många objekt
            att genomföra. Om något enskilt objekt blir billigare, får detta
            inte innebära att förutsättningarna för att gå vidare och investera
            minskar.
          </note>
          <note>
            För att vidga den här diskussionen, som har kommit att handla
            också en hel del om vägar, vill jag nämna ett sådant projekt i
            storlekordningen 2 miljarder kronor, nämligen Vedaprojektet, dvs.
            en ny bro över Ångermanälven. Det är nu bråttom med detta projekt,
            eftersom näringslivet i övre Norrland varje dag får lida av att
            den nuvarande bron över
          </note>
          <note>
            Ångermanälven är för svag, så att man måste åka omvägar. Med
            den nya bron förkortas avståndet mellan övre Norrland och övriga
            delar av landet med 8 km. Detta är en viktig regionalpolitisk
            insats.
          </note>
          <note>
            Talmannen anmälde att Stefan Attefall anhållit att till protokollet
            få antecknat att han inte ägde rätt till ytterligare inlägg.
          </note>
          <note type="speaker">
            Anf. 27 Kommunikationsminister MATS ODELL (kds):
          </note>
          <note>
            Fru talman! Till Sten-Ove Sundström vill jag först säga att SJ
            inte har anmält några som helst kapacitetsproblem vid kombiterminalen
            i Luleå.
          </note>
          <note>
            Problemet är att terminalen är störande för omgivningen, eftersom
            den är belägen inne i Luleå.
          </note>
          <note>
            Detta är viktigt att hålla i minnet, men det är inte något skäl
            till att man inte skall gå vidare i diskussionen om att flytta
            terminalen till ett annat ställe. En ny terminal är mindre motiverad
            av företagsekonomiska skäl, och därför har SJ ensamt svårt att
            klara av den investeringen. Men man är naturligvis intresserad
            av att diskutera projektet med berörda kommuner och eventuellt
            med arbetsmarknadsstyrelsen.
          </note>
          <note>
            Till Georg Andersson vill jag säga att vi kanske inte kan ta
            upp alla trådar i den här diskussionen, men
          </note>
          <note>
            Bothniabanan har väl åtminstone delvis reducerats till ett lättsinnigt
            löfte under valrörelsen. Vi studerar frågan, och jag tror att
            Georg Andersson och jag har samma uppfattning om att det måste
            vara en noggrann beredningsprocess. Man kan inte stå i riksdagens
            talarstol och lova saker och ting utan en ordentlig utredning
            bakom, där hela landets olika intressen vägs mot varandra.
          </note>
          <note>
            Jag tar inte, Georg Andersson, televerkets uppskjutna förändrade
            taxestruktur som intäkt för att olika projekt har fördröjts --
            det finns ännu inga projekt som har fördröjts. Den nuvarande regeringen
            har, till skillnad från den förra, sagt sig vara beredd att rensa
            i balansräkningen genom att sälja ut de företag som lika gärna
            kan ägas och drivas av andra intressen. På det sättet kan man
            göra sådana satsningar i infrastrukturen som det inte finns företagsekonomiska
            incitament att göra för andra än för just staten.
          </note>
          <note>
            Jag talade om att man under valrörelsen hade lagt fram föslag
            och beslutat om ett antal projekt, som skulle finansieras bl.a.
            genom att man ställde krav på en mycket stor avkastning för televeket.
            Nu uppfattar jag Georg Anderson som att han är beredd att inom
            sin partigrupp verka för att det beslut som den förra riksdagen
            fattade skall ligga fast, och det tolkar jag som positivt.
          </note>
          <note>
            Slutligen, fru talman, när det gäller taxenivån ser vi i den
            här regeringen fram emot en ökad konkurrens som skall bidra till
            att konsumenter och näringsliv skall få en ännu effektivare och
            om möjligt ännu billigare teletrafik.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1991/92:56 om mänskliga rättigheter
            m.m. i Baltikum
          </note>
          <note type="speaker">
            Anf. 28 Statsrådet ALF SVENSSON (kds):
          </note>
          <note>
            Fru talman! Hans Göran Franck har i en interpellation ställt
            ett antal frågor rörande mänskliga rättigheter m.m. i Baltikum
            under krigsåren och i dag.
          </note>
          <note>
            Fru talman! Redan under den första sovjetiska ockupationen åren
            1940--1941 bortfördes och dödades baltiska judar. Enbart från
            Estland deporterades omkring 80 % av judarna i landet.
          </note>
          <note>
            När sedan den tyska ockupationen slutförts sommaren 1941, inleddes
            som bekant massiva judeförföljelser med det ohyggliga resultatet
            att blott något tiotusental av Baltikums ca 300 000
          </note>
          <note>
            judar år 1945 överlevde. Ansvariga för dessa illdåd var utan
            tvivel främst de tyska nazisterna och de insatsgrupper ur SS som
            ledde utrotningsaktionerna i Baltikum. Tyvärr uppvisade utvecklingen
            i de baltiska staterna på denna punkt liknande drag som i andra
            östoch centraleuropeiska länder som intogs av Hitler, nämligen
            att även lokalbefolkning i någon mån medverkade i dessa förintelseaktioner.
          </note>
          <note>
            Det kan knappast råda något tvivel om att tyskarna bröt mot en
            framväxande folkrättsuppfattning som senare kodifierades när de
            mer eller mindre tvångsrekryterade balter till de olika försvars-,
            säkerhets- och polisbataljoner som inrättades liksom till Waffen-SS.
            Officiellt hette det visserligen att deltagandet i dessa förband
            var frivilligt, men i praktiken var denna frivillighet en chimär.
            I de flesta fallen sändes dessa enheter till östfronten som stridande
            förband, men vissa av dem deltog aktivt i judeutrotningarna i
            eller utanför
          </note>
          <note>
            Baltikum. Hit hör enligt historiska källor bl.a. den estniska
            Erna-bataljonen och den litauiska 12:e bataljonen. Ibland hävdas
            i detta sammanhang att
          </note>
          <note>
            Waffen-SS endast skulle ha utgjort stridande förband. Så är ej
            fallet. Vissa av dessa trupper var visserligen att beteckna som
            närmast stridande fältförband, men Waffen-SS ansvarade även för
            koncentrationslägren.
          </note>
          <note>
            I Baltikum har numera en process inletts för att rehabilitera
            de personer som dömts för olika slags politiska brott under den
            sovjetiska efterkrigsockupationen. I vartdera Lettland och
          </note>
          <note>
            Litauen handlar det om ca 35 000 personer. Sätten att genomföra
            processerna skiljer sig dock åt. I
          </note>
          <note>
            Lettland behandlar man varje enskilt fall för sig och lettiska
            myndigheter har hittills avgjort knappt
          </note>
          <note>
            2 000 ärenden. Av dessa har ett femtontal personer nekats upprättelse
            med hänvisning bl.a. till att de deltagit i judeutrotningen.
          </note>
          <note>
            I Litauen ogiltigförklarade riksåklagaren samtliga de aktuella
            domarna, och de berörda personerna har rehabiliterats av parlamentet.
            Vad man på litauisk sida tagit ställning till har varit domar
            som avsett brott mot sovjetregimen. Däremot tycks man ej ha undersökt
            vad de rehabiliterade personerna gjort under den tyska ockupationen,
            trots att litauisk lag förbjuder rehabilitering av krigsförbrytare.
            Enligt uppgift har man därvid förbisett mellan 10 och 20 personer
            som uppenbart begått krigsförbrytelser. Av det mesta att döma
            har man i Vilnius sålunda agerat alltför brådstörtat och oöverlagt
            i detta avseende. Omvärlden har pekat på detta, och vi får nu
            hoppas att en ny och grundlig prövning av samtliga aktuella fall
            görs. Inte minst är detta av stor betydelse för Litauens internationella
            anseende.
          </note>
          <note>
            I Estland antogs en rehabiliteringslag år 1990. Med denna som
            grund har hittills omkring 8 000
          </note>
          <note>
            personer rehabiliterats. Totalt uppges över 40 000
          </note>
          <note>
            personer vara berörda. Vid den individuella prövning som görs
            i dessa fall har hittills knappt 400
          </note>
          <note>
            personer vägrats rehabilitering, bl.a. med hänvisning till att
            de begått krigsförbrytelser.
          </note>
          <note>
            Hans Göran Franck har frågat mig om regeringen begärt att få
            listor över samtliga personer som rehabiliterats, så att en granskning
            kan göras.
          </note>
          <note>
            Svaret är nej. Vi varken kan eller bör ta på vårt ansvar att
            genomföra en sådan granskning, utan detta måste vara de baltiska
            myndigheternas sak.
          </note>
          <note>
            Däremot har jag i andra sammanhang framhållit den vikt vi i Sverige
            fäster vid att undersökningarna görs grundligt, så att inte några
            krigsförbrytare rehabiliteras.
          </note>
          <note>
            På flertalet platser i världen, och tyvärr också i
          </note>
          <note>
            Sverige, förekommer antisemitism. Detta gäller inte minst länderna
            i Öst- och Centraleuropa, där antisemitismen på sina håll är mycket
            utpräglad.
          </note>
          <note>
            Också i Baltikum har detta slags strömningar i någon mån kommit
            till uttryck. Det är min bestämda uppfattning att antisemitism
            kraftfullt måste fördömas oavsett var den förekommer. Det kan
            dock inte hävdas att några oroväckande nazistiska eller antisemitiska
            aktiviteter förekommer just nu i Baltikum. De veteranmöten som
            hållits har närmast varit opolitiska till sin karaktär. I något
            fall har det tyvärr förekommit att företrädare för den beryktade
            estniska Ernabataljonen inbjudits till sådana möten. Detta är
            jag den förste att beklaga. Det är nu viktigt att man i
          </note>
          <note>
            Baltikum tydligt markerar avstånd mot allt och alla som haft
            ett sådant samröre med nazisterna som exempelvis Erna-bataljonen
            hade.
          </note>
          <note>
            Att, som Hans Göran Franck gör, tala om minoritetsfientliga högerextremistiska
            aktiviteter är i högsta grad tveeggat. I dag förs i framför allt
          </note>
          <note>
            Estland och Lettland en mycket livlig debatt om vilka personer
            som skall kunna få estniskt resp.
          </note>
          <note>
            lettiskt medborgarskap. För en utomstående kan vissa synpunkter
            i denna debatt kanske tyckas minoritetsfientliga. Men man måste
            här vara medveten om att det som Baltikum råkat ut för i detta
            avseende inte är en mångnationell, begränsad invandring på immigrationsländernas
            villkor såsom vi i västvärlden känner invandringen, utan en medveten
            kolonisationspolitik från Sovjetunionens sida.
          </note>
          <note>
            Med de dimensioner och de demografiska följder denna politik
            fått är det på intet sätt märkligt att medborgarskapsfrågan blivit
            både central och ibland tillspetsad i den politiska debatten.
            Några
          </note>
          <note>
            ''oroväckande minoritetsfientliga högerextremistiska aktiviteter''
            är det dock inte fråga om. I stället uttrycker de flesta politiker
            i dessa stater förståelse för de problem immigranterna nu ställs
            inför, och det förekommer inte några högljudda krav på att dessa
            måste lämna
          </note>
          <note>
            Baltikum. Vad frågan gäller är som sagt vilka krav på bosättningstid,
            språkkunskaper etc. som skall krävas för den som vill bli medborgare.
          </note>
          <note>
            Låt mig här säga att frågan om medborgarskap givetvis har en
            viss koppling till de mänskliga rättigheterna. I dag har immigranterna
            i Baltikum sovjetiskt medborgarskap. Det måste vara en självklarhet
            att de som inte önskar eller för närvarande inte kan få medborgarskap
            i den baltiska stat där de bor ges möjlighet att erhålla exempelvis
            ryskt eller ukrainskt medborgarskap, om den framtida situationen
            i hittillsvarande
          </note>
          <note>
            Sovjetunionen skulle innebära att det sovjetiska medborgarskapet
            inte längre kommer att gälla.
          </note>
          <note>
            Respekt för folkrätten, för FN:s och ESK:s principer om de mänskliga
            rättigheterna är en hörnsten i svensk politik. Detta visar inte
            minst vårt omfattande engagemang i internationella fora i dessa
            frågor. Det är för oss en självklarhet att alla
          </note>
          <note>
            FN:s medlemsstater och samtliga deltagare i ESK-
          </note>
          <note>
            processen i praktiken lever upp till sina internationella åtaganden.
            Vi utgår från att de tre baltiska staterna i egenskap av FN-medlemmar
            och
          </note>
          <note>
            ESK-stater gör sammalunda, och det har vi redan framfört till
            dem i olika sammanhang. Jag har i dag inte någon anledning att
            tro att Estland, Lettland eller Litauen kränker vare sig de mänskliga
            rättigheterna eller andra delar av folkrätten.
          </note>
          <note>
            Självklart kommer vi dock också fortsatt att noga följa utvecklingen
            på detta område även i
          </note>
          <note>
            Baltikum.
          </note>
          <note>
            Slutligen frågar Hans Göran Franck vilken betydelse förekommande
            kränkningar av folkrätten och de mänskliga rättigheterna i
          </note>
          <note>
            Baltikum skulle ha för vår biståndspolitik. Låt mig här börja
            med att hänvisa till vad som sades i regeringsdeklarationen, nämligen
            att biståndspolitiken läggs om i riktning mot ett väsentligt starkare
            stöd för demokrati och marknadsekonomi. Detta innebär att vi nu
            i högre grad än tidigare fäster vikt vid att mottagarna av det
            svenska biståndet är demokratiska länder eller i vart fall mycket
            klart går i en sådan riktning. Det innebär därmed också att vi
            gör en koppling till ländernas respekt för de mänskliga rättigheterna
            och andra delar av folkrätten.
          </note>
          <note>
            Fru talman! Sker allvarliga kränkningar härvidlag i något land
            som tar emot svenskt bistånd, kommer detta inte bara att påtalas
            av oss, utan också medföra att vårt stöd till detta land påverkas.
          </note>
          <note>
            Denna principiella uppfattning gäller generellt, och jag är övertygad
            om att den delas av majoriteten av det svenska folket. Det är
            också denna inställning som lett till vår omprövning av exempelvis
            biståndet till Cuba. När det gäller Baltikum vill jag dock hänvisa
            till vad jag tidigare sade, nämligen att dessa länder inte kränker
            de mänskliga rättigheterna eller andra delar av folkrätten. I
            dag finns det därför inte någon grund för ett sådant slags koppling.
          </note>
          <note type="speaker">
            Anf. 29 HANS GÖRAN FRANCK (s):
          </note>
          <note>
            Fru talman! Jag tackar för svaret.
          </note>
          <note>
            Det är av största vikt att demokratin och rörelsen för de mänskliga
            rättigheterna i Baltikum får allt tänkbart stöd. Under våren gäller
            det för riksdagen att fatta beslut som får verklig betydelse och
            verkan i de baltiska staterna. Problemen, som regeringen delvis
            synes bortse ifrån, får bedömas som mera allvarliga än i andra
            länder, beroende på att den demokratiska rörelsen i Baltikum är
            förhållandevis ny. Den har vida mindre styrka än i de etablerade
            demokratierna då det gäller att motverka extremistiska, rasistiska,
            nazistiska och andra antidemokratiska tendenser. Vi måste också
            göra klart att samtliga baltiska stater på 30-talet hade en från
            demokratisk synpunkt mycket olycklig period.
          </note>
          <note>
            Det kan mot denna bakgrund vara svårt att med kraft och på ett
            demokratiskt sätt göra upp med de ytterst allvarliga tendenser
            som har förekommit.
          </note>
          <note>
            Illdåd som förekom under ockupationstiden finns belysta i Alf
            Svenssons svar. Det rörde sig alltså om närmare 300 000människor
            som blev undanröjda.
          </note>
          <note>
            Det var inte mindre än 175 000 litauiska judar som dödades. Per
            Ahlmark, som är väl insatt i dessa frågor, säger att det 1941
            fanns 80 000 judar i
          </note>
          <note>
            Vilnius getto och att det 1944 inte fanns några kvar.
          </note>
          <note>
            Under den process som förekom fick nazisterna assistans av antijudiska
            litauiska rörelser. På motsvarande sätt medverkade även letter.
            Såväl litauisk som lettisk polis var behjälplig vid judeslakter.
            I Litauen fanns också uppgifter om
          </note>
          <note>
            ''band'' som på eget initiativ uppsökte och dödade judar.
          </note>
          <note>
            Regeringen bör verka för full offentlig insyn i dessa förhållanden
            som gäller rehabilitering och som har förekommit i alla de tre
            baltiska länderna.
          </note>
          <note>
            Regeringen bör verka för att inga krigsförbrytare rehabiliteras.
            Dessutom bör regeringen medverka till att minoritetsproblemen
            löses i överensstämmelse med gällande rättsprinciper och gällande
            konventioner.
          </note>
          <note>
            Det är slutligen viktigt att regeringen vid biståndsgivningen
            verkar för att de baltiska länderna strikt iakttar demokratiska
            fri- och rättigheter och rättsstatliga principer.
          </note>
          <note>
            Jag har i min interpellation inte gjort något uttalande om i
            vilken utsträckning det förekommer nazistiska, antisemitiska eller
            minoritetsfientliga aktiviteter i Baltikum i dag, utan jag har
            frågat om det förekommer och i så fall i vilken utsträckning.
          </note>
          <note type="speaker">
            Anf. 30 HÅKAN HOLMBERG (fp):
          </note>
          <note>
            Fru talman! Varje diskussion om krigsförbrytelser måste utgå
            från respekt för offren och avsky för dåden. Det finns ingen annan
            möjlighet. Vi får aldrig luras att ställa den ena nationella eller
            andra gruppen mot den andra. Krigsförbrytelser och allt kring
            detta handlar alltid om grundvärden. Och den debatt som förs om
            Baltikum och mänskliga rättigheter handlar också om grundvärden
            för hela det demokratiska Europa.
          </note>
          <note>
            Europatanken har fått sin kraft av erfarenheterna av 1900-talets
            diktaturer och de katastrofer som diktaturerna bär ansvaret för.
            Det ömsesidiga beroendet mellan självständiga demokratier är ett
            av hindren mot en upprepning av historien. Ett annat hinder är
            kunskapen om den historiska sanningen.
          </note>
          <note>
            Biståndsministerns uttalanden i höstas skapade uppmärksamhet,
            dess värre bl.a. på grund av att de var litet opreciserade och
            att de på ett litet svårbegripligt sätt ifrågasatte det svenska
            samarbetet med Baltikum. Detta var olyckligt därför att det samtidigt
            givetvis är utmärkt och önskvärt att svenska statsråd och andra
            svenska politiker engagerar sig i vakthållningen mot alla försök
            att släta över krigsförbrytelser eller extrem politisk verksamhet.
            Fler borde känna detta ansvar.
          </note>
          <note>
            De baltiska länderna har från 1940 till 1991 upplevt tre ockupationer.
            Självfallet deltog baltiska medborgare i olika befattningar i
            förbrytelser som då begicks. Så skulle det säkerligen ha blivit
            också i Sverige om det i stället hade varit vi som hade drabbats.
            Och säkerligen deltog baltiska medborgare inte bara på de sätt
            som berörs i Alf
          </note>
          <note>
            Svenssons svar utan kanske också på andra sätt. I
          </note>
          <note>
            dagens Svenska Dagbladet finns det en artikel av författaren
            Peeter Puide som beskriver andra uppgifter av samma karaktär.
          </note>
          <note>
            Det som inträffade under de varandra snabbt avlösande ockupationerna
            under andra världskriget och under hela den långa perioden därefter
            har skapat svåra trauman i de baltiska staterna. Men ingen läkning
            har kunnat ske eftersom den sovjetiska ockupationen ända fram
            tills den hävdes under förra hösten har förhindrat all normal
            forskning och all offentlig debatt och dessutom utnyttjat varje
            verkligt eller påstått brott under den tyska ockupationen till
            att på ett kränkande sätt beskylla balter i största allmänhet
            för nazistiska, fascistiska och antisemitiska sympatier och tankegångar.
            Den propagandan har under lång tid tyvärr färgat mångas bild av
            den baltiska frågan i Sverige. Den propagandan har förts även
            i vårt land. Uttrycket baltfascister var en gång i världen gängse
            i politisk propaganda från vissa kretsar i Sverige.
          </note>
          <note>
            I dagens situation är det helt naturligt på det sättet att det
            finns misstro runt om i de baltiska samhällena mot allt och alla,
            kan man nästan säga.
          </note>
          <note>
            Olika grupper misstror varandra. Alla vet att en rad personer,
            somliga känner man till, och somliga känner man inte till, har
            deltagit på olika sätt under den långa sovjetiska ockupationen
            och under de tidigare ockupationerna. Det finns anklagelser och
            motanklagelser. Det enda sättet att få slut på denna situation,
            som naturligtvis riskerar att förgifta det demokratiska återuppbyggnadsarbetet
            och det nationella livet, är att man med hjälp av seriös historieforskning
            ordentligt kartlägger vad som hände.
          </note>
          <note>
            Vi har i många olika sammanhang, i denna kammare och i andra
            sammanhang, diskuterat tänkbara svenska insatser för att stärka
            demokratin i våra baltiska grannländer. Jag tror att en väsentlig
            insats skulle vara att ge det stöd som kan behövas för att få
            en fungerande rättsapparat och därmed också skapa möjligheter
            för en rättslig prövning av de brott som kan behöva prövas och
            som inte har kunnat utsättas för ordentlig prövning under tidigare
            regimer. Man kan kanske också tänka sig medverkan på något sätt
            till forskning, inte bara om det som hände i de baltiska länderna
            utan även om
          </note>
          <note>
            Sveriges egen del i den baltiska tragedin.
          </note>
          <note>
            Alf Svensson har uppfattat några formuleringar i
          </note>
          <note>
            Hans Göran Francks interpellation som att det i dag skulle finnas
            en risk för nazism i Baltikum. Hans
          </note>
          <note>
            Göran Franck ville själv nu ta avstånd från den tanken. Jag vill
            understryka detta. Alla nazistiska aktiviteter i alla sammanhang
            i alla länder är alltid oroande. Men jag tror ändå att man kan
            göra bedömningen att det är osannolikt att nazismen på nytt skulle
            kunna bli populär i Baltikum. Däremot är det naturligtvis så att
            ekonomiskt kaos och extrema förhållanden i alla länder kan skapa
            grogrund för extrema politiska rörelser. Men det är inte det som
            den diskussion som vi för i dag gäller, utan den gäller mer förhållandet
            till historien.
          </note>
          <note>
            Historien är viktig för nuet. Man måste skapa klarhet om vad
            som hände för att kunna gå vidare.
          </note>
          <note>
            Men jag har den starka övertygelsen att de ledande politikerna
            i de baltiska länderna, åtminstone de politiker som jag själv
            har kommit i kontakt med, är beslutna att försöka genomföra detta.
          </note>
          <note type="speaker">
            Anf. 31 PEETER LUKSEP (m):
          </note>
          <note>
            Fru talman! Ledamöter! Jag vill uttrycka min uppskattning över
            statsrådets svar på denna interpellation. Jag tycker att svaret
            andas saklighet och studium av vad som faktiskt försiggick i
          </note>
          <note>
            Baltikum under kriget. Därigenom blir det i någon mån en nyansering
            eller t.o.m. en korrigering av den spridning som uttalandena i
            höstas fick.
          </note>
          <note>
            Jag är samtidigt något förbryllad över att vissa av dessa frågor
            återkommer, inte för att frågan inte skulle vara fri utan mer
            för att frågorna i sig insinuerar att det i dag skulle förekomma
            några nazistiska eller högerextrema tendenser i Baltikum.
          </note>
          <note>
            Det är helt klarlagt att balter har medverkat i krigsförbrytelser
            under andra världskriget, i nazistiska krigsförbrytelser lika
            väl som i kommunistiska. Detta vet man mycket väl i
          </note>
          <note>
            Baltikum. Frågan är om det i dag förekommer sådana tendenser.
          </note>
          <note>
            Det är på tre områden som anklagelser har framförts. På ett av
            dessa områden gäller anklagelserna att man skulle ha rehabiliterat
            krigsförbrytelser och därigenom så att säga ha uttryckt uppskattning
            av eller i varje fall bristfälligt klander mot förbrytelserna.
            Saken har klargjorts välgörande tydligt i statsrådets svar, och
            jag vill bara tillägga en sak, nämligen att ett av de stora problemen
            när det gäller att ta itu med krigsförbrytelserna i dag är att
            hela den rättsapparat som finns i Baltikum i princip är ett arv
            från KGB. Det finns ingen oberoende och självständig rättsapparat
            av den typ som på ett välgörande sätt skulle kunna studera varje
            enskild anklagelse. Detta är en verklighet man lever med.
          </note>
          <note>
            Vi måste respektera detta, och vi måste på olika sätt hjälpa
            till att förändra förhållandena.
          </note>
          <note>
            Därigenom är naturligtvis svenska insatser för att bygga upp
            ett nytt rättsväsende och alltså förändra det gamla av största
            vikt.
          </note>
          <note>
            Det andra man refererar till är veteranmötena som har ägt rum
            i Baltikum. Det är klart att bland de veteraner som deltar finns
            det människor -- det hör till bilden av krigsveteraner -- med
            alla möjliga försyndelser på sitt samvete, en del kanske något
            mindre allvarliga, en del mera allvarliga. Men Hans
          </note>
          <note>
            Göran Francks kompisar -- eller rättare sagt Hans
          </note>
          <note>
            Göran Francks tidigare kompisar -- har ju ställt till det på
            ett sådant sätt i Baltikum att också några hundra finska eller
            tyska mark i månaden är av allra största vikt för en krigsinvalid.
            Att få tag på sådana pensioner har varit ett av syftena med dessa
            möten.
          </note>
          <note>
            För att man skall kunna kalla mötena i någon mån nazistiska eller
            högerextrema måste det ju innehållsmässigt förekomma någonting
            på mötena som antyder att det här finns en politisk vilja.
          </note>
          <note>
            Annars vore det ju så att om en f.d. nazist åker spårvagn skulle
            det göra spårvagnen till en nazistisk sådan. Så är det givetvis
            inte, utan det krävs något element av politisk markering, något
            element av politisk aktivitet. Sådant var helt frånvarande på
            mötena, och dessa möten är nästan exempel på demokratisk tolerans
            i jämförelse med bl.a. en del aktiviteter som äger rum i kommunalt
            finansierade ungdomslokaler i Stockholm, där man dricker öl och
            tittar på hakkors. Så jag tror att det är farligt att uttala sig
            om företeelser som man har en alltför ytlig kännedom om.
          </note>
          <note>
            Slutligen vill jag också kommentera frågan om minoriteter i Baltikum.
            Det är ju så att ryssarna i
          </note>
          <note>
            Baltikum, i alla tre länderna, i dag har möjlighet och rättighet
            att i praktiken överallt i den dagliga tillvaron använda sitt
            modersmål. I affärer, vid undervisning i skolor, i beslutande
            församlingar --
          </note>
          <note>
            överallt kan de i stort sett använda sitt modersmål.
          </note>
          <note>
            Man kan jämföra med hur det är t.ex. för den stora finska minoriteten
            i Sverige -- människor som har kommit hit på ett legalt sätt,
            som delvis har funnits i Sverige under århundraden t.o.m. Kan
            dessa människor ställa krav på skolor, kan de därigenom också
            få skolundervisning på sitt modersmål, kan de använda sitt modersmål
            i denna kammare, för att ta ytterligare ett exempel?
          </note>
          <note>
            Jag tror att man skall vara försiktig med att kritisera de baltiska
            ländernas minoritetspolitik. Man skall ta hänsyn till den historiska
            bakgrund som föreligger i Baltikum samt kanske också jämföra med
            det svenska samhället, innan man alltför snabbt uttalar förkastelsedomar.
          </note>
          <note>
            Tack så mycket!
          </note>
          <note type="speaker">
            Anf. 32 Statsrådet ALF SVENSSON (kds):
          </note>
          <note>
            Herr talman! Jag är tacksam för att den här interpellationen
            har framställts så att jag har fått detta tillfälle att -- enligt
            min egen uppfattning --
          </note>
          <note>
            grundligt svara på frågan och förhoppningsvis också räta ut en
            del frågetecken.
          </note>
          <note>
            Låt mig med kraft få säga, att glädjen kan inte vara större hos
            någon -- jag vågar faktiskt säga det -- än hos mig över att demokratierna
            byggs upp nu i
          </note>
          <note>
            Estland, Lettland och Litauen. Jag tycker också att man -- jag
            vet inte hur många gånger jag har sagt detta, och jag hoppas att
            det har nått fram till ledamöterna här i kammaren -- och till
            många andra -- att Sveriges historia i detta avseende, om vi tänker
            på Molotov--Ribbentrop-pakten, är sannerligen inte hedervärd.
          </note>
          <note>
            Vidare vill jag understryka att när vi talar om de historiska
            förvecklingarna får vi se till att lyfta in stalinismen och deportationerna
            under den perioden liksom nazisternas fasansfulla agerande.
          </note>
          <note>
            Det får inte bli balterna som, därför att dessa händelser ägde
            rum i de baltiska staterna, måste uppbära skulden för det skedda.
          </note>
          <note>
            Att det sedan fanns medlöpare, som jag sade i mitt svar, är uppenbart.
            Jag tror det var Håkan
          </note>
          <note>
            Holmberg som sade att sannolikt hade det funnits sådana också
            i Sverige, och det fanns ju medlöpare varhelst nazismen dök upp.
            Jag har sagt vid varje tillfälle, då de här frågorna har varit
            på tapeten, att vi har anledning att sopa framför egen dörr. Vid
            varje sådant tillfälle har jag också sagt att farhågorna inte
            är isolerade till någon enskild nation utan förekommer i Östeuropa,
            i
          </note>
          <note>
            Västeuropa, i Sverige. För mig har rädslan för att något sådant
            här skulle få utrymme i en spirande demokrati varit så stor att
            jag kan tillstå att ordvalet ibland kanske blev litet för hett,
            men det har varit fråga om vänskap till balterna och omtanke om
            balterna.
          </note>
          <note>
            Rent generellt och principiellt kan jag säga att min uppfattning
            är att allt vad jag gör och säger kunde göras och sägas bättre.
            Jag vill emellertid starkt understryka att min vänskap till balterna
            har varit genuin och äkta, och jag hoppas att detta har uppfattats
            av Luksep och andra sedan många år tillbaka.
          </note>
          <note>
            Men den principiella ståndpunkten som finns i regeringsförklaringen
            måste naturligtvis få gälla som princip och gälla generellt. Jag
            tror också att det är helt riktigt både i fråga om Baltikum och
            i fråga om andra stater som vi har biståndsrelationer till att
            vi är med för att stärka rättsapparaten, som
          </note>
          <note>
            Håkan Holmberg sade. Vi har inte tänkt sitta på åskådarläktaren
            och se vad som händer -- vi vill aktivt vara med för att göra
            våra närliggande grannars demokratibyggande så fast och så snabbt
            som möjligt.
          </note>
          <note type="speaker">
            Anf. 33 HÅKAN HOLMBERG (fp):
          </note>
          <note>
            Herr talman! Jag har inte begärt ordet för att ytterligare polemisera
            mot någon utan endast för att understryka att den historiska period
            vi talar om i alla fall när det gäller nazistiska krigsförbrytelser
            är någonting unikt, nämligen försöket att förinta hela den judiska
            befolkningen i den del av Europa som nazisterna kontrollerade.
            Det finns ett ansvar som vi alla har -- i Sverige liksom i andra
            länder --
          </note>
          <note>
            att hålla minnet av dessa händelser levande. Jag säger detta
            därför att det just i dessa tider förekommer en form av nynazistisk
            propaganda som har nått Sverige också, på temat att dessa händelser
            är påhittade från början till slut.
          </note>
          <note>
            På det här sättet är det oavsett om vi talar om
          </note>
          <note>
            Baltikum eller om vårt eget land eller om något annat land i
            Europa. Jag noterade för en tid sedan att Kroatiens president
            har publicerat en bok som enligt uppgift innebär att man försöker
            släta över vad som hände i den delen av Europa under samma tid.
            Detta får aldrig lyckas, och vi har ett gemensamt ansvar för att
            se till att det aldrig lyckas.
          </note>
          <note type="speaker">
            Anf. 34 HANS GÖRAN FRANCK (s):
          </note>
          <note>
            Herr talman! Jag vill upprepa som min uppfattning att samtliga
            baltiska regeringar och myndigheterna i Baltikum snarast bör offentliggöra
            de beslut som har fattats i rehabiliteringsfrågan. Man måste stå
            fast vid besluten i fortsättningen när det gäller ärenden som
            kommer upp.
          </note>
          <note>
            Jag har inte begärt att den svenska regeringen skall genomföra
            någon granskning. Däremot har jag frågat om regeringen begärt
            att få del av rehabiliteringsbesluten. Det är ett fullt berättigat
            krav.
          </note>
          <note>
            Om ärendena handläggs korrekt, finns inget att dölja. För den
            som blir rehabiliterad är det en fördel att offentligheten vet
            att han eller hon är rentvådd.
          </note>
          <note>
            Det finns åtskilliga organ som kan granska detta.
          </note>
          <note>
            Ett av dem är Simon Wiesenhtals center, som tidigare har gjort
            ett utomordentligt förtjänstfullt arbete. Det har sagts att Israel
            och USA skulle komma i fråga för en granskning. Hur har det gått
            med detta, Alf Svensson? Finns det några uppgifter om att man
            från dessa länder har satt i gång en granskning och har insyn?
          </note>
          <note type="speaker">
            Anf. 35 Statsrådet ALF SVENSSON (kds):
          </note>
          <note>
            Herr talman! Jag måste tillstå att jag inte känner till vad som
            har hänt under den allra senaste tiden, men jag känner väl till
            Simon Wiesentahlinstitutets önskemål om att få ta del av vad som
            har hänt, i synnerhet i Litauen. Det är viktigt att understryka
            vad Håkan Holmberg sade om rättsapparaten i dessa länder, och
            det gäller särskilt situationen i Litauen. Jag tror att det vore
            en styrka om man tog hjälp av internationell folkrättslig expertis
            för att utreda vilka som är krigsförbrytare och vilka som inte
            är det. Men jag förväntar mig naturligtvis att det initiativet
            tas av regimen i
          </note>
          <note>
            Litauen.
          </note>
          <note type="speaker">
            Anf. 36 PEETER LUKSEP (m):
          </note>
          <note>
            Herr talman! Såvitt jag vet har samtliga baltiska regeringar
            förklarat sig villiga att delge materialet till internationella
            undersökningskommissioner.
          </note>
          <note>
            Detta kommer också att ske så småningom. Två faktorer har styrkt
            Litauens inledande ovilja att delge information till Simon Wiesentahl-centret.
          </note>
          <note>
            Den ena är att materialet var relativt oöverskådligt, och mycket
            av materialet satt fast i KGB:s arkiv.
          </note>
          <note>
            Man hade själv inte riktigt grepp om allt. Man ogiltigförklarade
            domar en masse utan att ha varje domslut och varje papper framför
            sig. Sedermera har man kommit åt flera av handlingarna och jobbar
            nu systematiskt med detta. Det kommer att reda ut sig. Balterna
            har en viss misstänksamhet mot Simon Wiesentahls center. Det gäller
            inte
          </note>
          <note>
            Simon Wiesentahl utan centret som bär hans namn.
          </note>
          <note>
            Centret medverkade aktivt på den gamla goda tiden, som det heter,
            med sovjetiska källor för att kartlägga baltiska krigsförbrytare
            i väst. I vissa fall var det säkert korrekt, medan man i andra
            fall kan ifrågasätta om de sovjetiska uppgifter som Simon
          </note>
          <note>
            Wiesentahls center använder sig av var korrekta.
          </note>
          <note>
            Detta ledde också till att en estnisk äldre man utvisades från
            USA till Sovjetunionen, där han avled strax efteråt. Därigenom
            har centret ådragit sig en stor misstänksamhet från baltisk sida.
            Detta antyder väl en del om den försiktighet man bör ha så att
            man inte alltför kategoriskt uttalar sig om krigsförbrytelser
            under andra världskriget. Man kan hamna i situationer där ens
            syften misstänkliggörs.
          </note>
          <note type="speaker">
            Anf. 37 HANS GÖRAN FRANCK (s):
          </note>
          <note>
            Herr talman! Självfallet måste regeringarna och myndigheterna
            i de baltiska staterna medverka till att vi skall kunna få den
            nödvändiga insynen i hur dessa ärenden hanteras och om de beslut
            som fattas. Även om det är sagt vill jag betona att man inte får
            vika från kravet att enskilda, riksdagsmän och regeringar skall
            utöva påtryckningar för att processen verkligen skall komma i
            gång på detta sätt. Det är beklagligt att denna insyn ännu inte
            har kommit till stånd. Det enda positiva jag kan se när det gäller
            Litauen är att man tydligen har avbrutit den mera generella beslutsordningen
            och övergått till en individuell ordning.
          </note>
          <note>
            Jag har under hela denna debatt undvikit att ta upp de uttalanden
            av Alf Svensson som var återgivna i pressen. Jag vill ändock anknyta
            till vad jag först sade i mitt inlägg, nämligen att Per Ahlmark
            som är välinformerad i dessa frågor, i likhet med Simon
          </note>
          <note>
            Wiesentahl, har uttryckt stark oro över de möten som har förekommit
            i dessa länder. Före detta SS-
          </note>
          <note>
            veteraner har inte bara inbjudits utan även medverkat i möten.
            Man har kunnit ange en rad platser där så har varit fallet. Vi
            måste i all fall göra klart att SS var en kriminell organisation
            enligt
          </note>
          <note>
            Nürnberg-domstolen. Det här är, som Håkan
          </note>
          <note>
            Holmberg så riktigt sade, en mycket allvarlig fråga.
          </note>
          <note>
            I de baltiska folkens strävanden efter demokrati vore det en
            hjälp om de verkligen kunde göra upp med det förflutna och se
            till att de krafter som verkade före och under kriget inte kommer
            tillbaka. Då kan vi säkra en demokratisk utveckling med mänskliga
            rättigheter i alla de baltiska staterna, vilket vi högst av allt
            önskar.
          </note>
          <note>
            Förste vice talmannen anmälde att Peeter Luksep anhållit att
            till protokollet få antecknat att han inte ägde rätt till ytterligare
            inlägg.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1991/92:61 om
          </note>
          <note>
            Moçambique
          </note>
          <note type="speaker">
            Anf. 38 Statsrådet ALF SVENSSON (kds):
          </note>
          <note>
            Herr talman! Margareta Winberg har i en interpellation ställt
            fyra frågor till utrikesministern rörande Moçambique.
          </note>
          <note>
            Interpellationen har överlämnats till mig.
          </note>
          <note>
            Margareta Winbergs första, övergripande fråga avser regeringens
            bedömning av den aktuella situationen i Moçambique. Det är, som
            Margareta
          </note>
          <note>
            Winberg påpekar, ingen överdrift att påstå att läget i Moçambique
            är utomordentligt allvarligt.
          </note>
          <note>
            Landet befinner sig sedan många år i en djup kris.
          </note>
          <note>
            Moçambique är enligt Världsbankens statistik det fattigaste landet
            i världen. Krig, kaos och svält genomsyrar samhället. Det mänskliga
            lidandet är oerhört.
          </note>
          <note>
            Moçambiques största problem under början och mitten av 1980-talet
            var att landet härjades av ett
          </note>
          <note>
            Sydafrikastött destabiliseringskrig genom gerillarörelsen Renamo.
            Problemen, våldet och osäkerheten har fortsatt under slutet av
            1980-talet och fortsätter alltjämt. Syftet med Renamos verksamhet,
            som är inriktad på terror, är oklart.
          </note>
          <note>
            Det finns tecken på att Renamos beroende av stöd utifrån har
            minskat under de senaste åren.
          </note>
          <note>
            Regeringens bristande kontroll över landets territorium, statsapparatens
            funktioner och funktionärer är, enligt min mening, alarmerande
            tecken på en statsbildning i begynnande upplösning. Den tilltagande
            laglösheten, spridningen av väpnat våld till nya grupperingar
            och korruptionen liksom den bristande kapaciteten att genomföra
            planerade förändringar är ytterligare tecken på en ökande politisk
            instabilitet. Det är en mycket svår uppgift att bistå ett land
            i så djup kris.
          </note>
          <note>
            Det är emellertid oerhört viktigt att hjälpa de miljontals nödlidande
            människor som finns i
          </note>
          <note>
            Moçambique. Det finns enligt min mening starka humanitära motiv
            för ett fortsatt bistånd till
          </note>
          <note>
            Moçambiques lidande befolkning.
          </note>
          <note>
            Herr talman! För att kortfattat besvara Margareta
          </note>
          <note>
            Winbergs tre övriga, mer specifika, frågor, låt mig börja med
            frågan om regeringen är beredd att arbeta för ett svenskt deltagande
            i en kommission som skall övervaka fredsavtalets genomförande.
          </note>
          <note>
            Ett eventuellt svenskt deltagande är självfallet beroende av
            en rad olika faktorer. Det gäller exempelvis berörda parters inställning
            till hur en övervakning skall organiseras och den politiska situationen
            i regionen. Förutsatt en positiv utveckling i fredsförhandlingarna
            ställer sig regeringen positiv till att Sverige spelar den roll
            som kan ankomma på oss i en eventuell fredsövervakningskommission.
            Områden av särskilt intresse för Sverige inom en sådan övervakningskommission
            är de civila komponenterna, t.ex. politiska partiers ställning,
            allmänna val och yttrandefrihet.
          </note>
          <note>
            Den tredje frågan rör det stöd regeringen är beredd att ge vid
            införandet av flerpartisystem. Sverige har länge uttalat sin vilja
            att stödja direkta demokratiinsatser i Moçambique. Sedan en tid
            pågår diskussioner mellan Moçambique, Sverige och andra givare
            om hur sådana insatser skall organiseras och koordineras. Det
            är min övertygelse att ett demokratiskt styrelseskick, marknadsekonomi,
            politisk pluralism och gott regeringsutövande är en förutsättning
            för varaktig utveckling i Moçambique likväl som i andra länder.
          </note>
          <note>
            En förutsättning för att biståndet skall fungera, vare sig det
            rör sig om katastrofbistånd under krig eller återuppbyggnadsbistånd
            i fred, är fungerande och pålitliga mottagarstrukturer. Korruption,
            missgrepp och felaktiga prioriteringar utgör allvarliga hot mot
            Moçambiques utvecklingssträvanden. Det är vår avsikt att ändra
            det svenska biståndet så att det bättre anpassas till
          </note>
          <note>
            Moçambiques situation och de rådande förutsättningarna. Misstankar
            om korruption och missgrepp skall utredas. Sveriges framtida bistånd
            till Moçambique skall efter omprioriteringar och ökad tonvikt
            på uppföljning och revision, fortsatt utgöra ett kraftfullt stöd
            till Moçambiques nödlidande befolkning och till återuppbyggnad
            av landet sedan en fredsuppgörelse uppnåtts.
          </note>
          <note>
            Detta är också svar på Margareta Winbergs fjärde fråga, huruvida
            regeringen är villig att kraftfullt satsa på stöd för återuppbyggnad
            av Moçambique.
          </note>
          <note>
            Moçambique är i dag den största mottagaren av svenskt bilateralt
            bistånd. En stor del av de program som i dag stöds av Sverige
            har förutsättningar att ingå i ett återuppbyggnadsprogram. Under
            det senaste samordningsmötet för givare i december förra året
            markerades tydligt viljan att i händelse av fred inrikta det internationella
            biståndet på återuppbyggnad.
          </note>
          <note type="speaker">
            Anf. 39 MARGARETA WINBERG (s):
          </note>
          <note>
            Herr talman! Tack för svaret!
          </note>
          <note>
            Jag noterar att statsrådet understryker Sveriges vilja att delta
            i återuppbyggnadsarbetet, i utvecklingen av demokratin och övervakningen
            av ett eventuellt fredsavtal. Något annat borde man inte heller
            vänta sig av ett alliansfritt och solidariskt
          </note>
          <note>
            Sverige. Men svaret är på flera punkter svävande, och det andas
            en okunnighet om de strukturella och politiska problem som landet
            brottas med. Jag skall ge några exempel.
          </note>
          <note>
            Det står så här: ''Förutsatt en positiv utveckling i fredsförhandlingarna
            -- -- --.'' Men man kan inte som FN-medlem bara sitta och vänta
            på freden.
          </note>
          <note>
            Numera finns det ju erfarenheter av ingripanden, åtminstone i
            oljeländer.
          </note>
          <note>
            Renamos hållning beror på det stöd som kretsar i olika länder
            ger, materiellt och politiskt.
          </note>
          <note>
            Världssamfundet måste utöva påtryckningar på
          </note>
          <note>
            Renamos hjälpare, och vi tillhör världssamfundet.
          </note>
          <note>
            Hur tänker regeringen agera? Frågan är viktig, därför att fria
            val blir en illusion om terroristerna får administrera vissa områden.
            Renamo måste demobiliseras.
          </note>
          <note>
            Korruption måste bekämpas, i Östeuropa likaväl som i Afrika.
            Det är också den moçambikiska statsledningens åsikt, som väl Alf
            Svensson numera känner till.
          </note>
          <note>
            Jag vill erinra om något som inte står i statsrådets svar. Vid
            en konferens med givarländerna 1990 bad
          </note>
          <note>
            Moçambiques regering om hjälp för att bekämpa den korruption
            som både ärvts från kolonialtiden och fått ny näring genom den
            allmänna demoraliseringen under ett par decenniers krig. Jag vill
            gärna veta om givarländerna hörsammade
          </note>
          <note>
            Moçambiques begäran. Vad gör regeringen?
          </note>
          <note>
            Hjälper man till med organisering av förvaltningen? Hjälper man
            till att utbilda mer kvalificerade tjänstemän? Ger man råd om
            hur redovisning och ansvar utövas i allmän förvaltning?
          </note>
          <note>
            När vi ändå är inne på ämnet korruption, undrar jag om statsrådet
            här och nu vill bekräfta eller ta avstånd från de tidningsuppgifter
            där det har påståtts att namngivna regeringsledamöter skulle vara
            inblandade i korruptionen. Fick Alf Svensson ett papper av utrikesminister
            af Ugglas där de namngivna statsråden fanns upptagna? Jag tror
            att många engagerade Afrikavänner skulle uppskatta ett svar.
          </note>
          <note>
            Statsrådet uttrycker en allmänt hållen övertygelse om att marknadsekonomi
            skall bidra till
          </note>
          <note>
            Moçambiques utveckling. I mitt tycke är det en något svepande
            schablon, som inte räcker i det här fallet.
          </note>
          <note>
            Problemet är ju att Moçambique har ärvt en kolonial ekonomi av
            ett speciellt slag. Stora, privata monopol, som producerade bomull,
            socker, jute och kol, dominerade ekonomin. Portugisiska staten
            fastställde alla exportpriser. Arbetet utfördes av tvångsarbetare,
            rekryterade av regeringen. Bankväsendet kontrollerades av sydafrikanskt
            och brittiskt kapital, kolproduktionen av det belgiska företaget
            Union
          </note>
          <note>
            Minière. Småbrukarna tvingades leverera till underpriser eller
            hotades med tvångsarbete.
          </note>
          <note>
            Någon marknadsekonomi kom aldrig till stånd i
          </note>
          <note>
            Moçambique. Vid frigörelsen gav sig de portugisiska industri-
            och plantageägarna i väg. De lämnade efter sig en efterbliven,
            osund och i långa stycken förstörd struktur. Det fanns ingen inhemsk
            företagarklass. Befolkningen var till 95 %
          </note>
          <note>
            analfabeter, och nästan ingen hade högre utbildning. Efter självständigheten
            utsattes landet för en handelsbojkott från västländerna som hävts
            först på sistone.
          </note>
          <note>
            Så låter historien, Alf Svensson. Därför måste processen ta tid.
            Infrastrukturen måste byggas upp innan en fungerande marknadsstruktur
            över huvud taget kan få växtkraft. I dag finns den bara i detaljhandeln
            och på lokala marknader. Statsrådet menar väl inte att sydafrikanskt
            eller belgiskt kapital skall köpa upp landet? Det är bl.a. dessa
            intressen som betalar terroristerna. Moçambiques ekonomiska och
            sociala historia är speciell, och därför måste utvecklingsinsatserna
            utgå från detta faktum.
          </note>
          <note>
            Till slut vill jag ställa en tredje fråga. FUF,
          </note>
          <note>
            Föreningen för utvecklingsfrågor i Sverige, har som tradition
            att årligen bjuda in biståndsministern i samband med att budgeten
            publiceras. Denne har alltid kommit, men Alf Svensson kom inte
            i år.
          </note>
          <note>
            Beror det på ointresse, eller är det en ny linje från den borgerliga
            regeringen?
          </note>
          <note>
            Anf. 40 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! Jag har fäst mig vid några formuleringar i statsrådets
            svar, bl.a. detta att syftet med Renamos verksamhet, som är inriktad
            på terror, är oklart och att det finns tecken på att
          </note>
          <note>
            Renamos beroende av stöd utifrån har minskat under de senaste
            åren. Jag kan hålla med om att det finns vissa tecken som tyder
            på detta, men helt oklart är det väl ändå inte vad Renamo har
            syftat till och varifrån man får sina vapenleveranser och sin
            kraft.
          </note>
          <note>
            Moçambique har ett strategiskt läge i området, genom att man
            har hamnstäderna Maputo och
          </note>
          <note>
            Beira, som är mycket viktiga för inlandet och de länder som inte
            har kust. Det har varit Sydafrikas strategi, att genom att försvaga
            Moçambique också kunna försvaga Zimbabwe och Zambia, som är så
            beroende av hamnarna.
          </note>
          <note>
            Järnvägen mellan Harare och Maputo sprängdes av terroristerna,
            och tågen har stått stilla under många år. Därför har man inte
            heller kunnat transportera varor från Zimbabwe och Zambia ner
            till den gamla staden Lourenço-Marques, som nu alltså heter
          </note>
          <note>
            Maputo.
          </note>
          <note>
            Detta visar också på svårigheten att hjälpa ett land som är i
            krig -- det är ett regelrätt krig som pågår, ett gerillakrig.
            Såsom jag och många med mig har bedömt det, underblåser Sydafrika
            de motsättningar som kan finnas inne i Moçambique.
          </note>
          <note>
            Denna oroshärd har förlamat landet under många år.
          </note>
          <note>
            Det är nu viktigt att vi kan finna vägar för att hjälpa till,
            genom att gå runt den administration som belastas av korruption.
            Det gäller att hitta de kanaler där vi kan hjälpa till att rensa
            upp.
          </note>
          <note>
            Jag håller med Margareta Winberg när hon säger att portugiserna
            lämnade efter sig ett land där utbildningen var eftersatt. I t.ex.
            Zambia och
          </note>
          <note>
            Zimbabwe fanns det en annan tradition än i de portugisiska kolonierna.
            Därför är utbildning en mycket viktig del, och det gäller att
            hitta kanalerna in till de krafter som vill ha en annan tingens
            ordning.
          </note>
          <note>
            Man måste också säga att det var olyckligt att
          </note>
          <note>
            Moçambique efter portugisernas abrupta tillbakadragande föll
            in i en socialistisk och kommunistisk tradition. De metoderna
            har inte underlättat det hela när man har försökt styra landet.
            Nu är det en annan tingens ordning, och andra möjligheter öppnas.
          </note>
          <note>
            Det är närmast om detta som jag skulle vilja ställa en fråga
            till statsrådet: Ser statsrådet i dag några möjligheter att slussa
            svenskt bistånd förbi korruptionen in till utbildning och stöd
            för dem som vill ändra tingens ordning i Moçambique?
          </note>
          <note type="speaker">
            Anf. 41 Statsrådet ALF SVENSSON (kds):
          </note>
          <note>
            Herr talman! När man hör Margareta Winberg lägga ut texten får
            man nästan en känsla av att relationerna mellan Sverige och Moçambique
            är så eländiga de kan vara och att det inte finns något förnuft
            och intresse hos den nuvarande regeringen av att satsa på Moçambique.
          </note>
          <note>
            Vi ger ett omfattande förvaltningsbistånd, som syftar till att
            bygga upp just statsapparatens kompetens. Det kan inte vara obekant
            för dem som vill tillägna sig den kunskapen. Vi för en dialog
            med
          </note>
          <note>
            Moçambique om hur vi skall kunna stödja korruptionsbekämpande
            åtgärder. Den frågan berördes senast i ett samtal med minister
            Matsinha, som snabbt kom hit.
          </note>
          <note>
            Vi sitter inte med armarna i kors och väntar på freden. Vi gör
            väldiga insatser. Jag vill påstå att det också kom fram i mitt
            svar att Moçambique är den stora mottagaren av bistånd från svensk
            sida. Vi hjälper alltså till så gott vi någonsin kan.
          </note>
          <note>
            Jag har inte namngivit några statsråd som har varit involverade
            i korruption. Men jag påstår att det finns korruption, och jag
            påstår att vi från svensk sida har påtalat detta vid ett flertal
            tillfällen, också under den föregående regeringens period.
          </note>
          <note>
            Statssekreteraren Bengt Säve-Söderbergh tog upp detta mycket
            kraftfullt. Det måste vara en uppgift för regeringen i Maputo
            att själv engagera sig för att ta itu med korruptionen och inte
            vältra över den uppgiften till givarländerna. Det har jag också
            klart understrukit för minister Matsinha.
          </note>
          <note>
            Korruption förekommer -- det är inte någonting som vi beskyller
            Moçambiques regering för; det tillstår den för övrigt själv.
          </note>
          <note>
            Vad jag vill ha sagt med svaret är att Renamo fortsättningsvis
            får stöd utifrån men att stödet har minskat.
          </note>
          <note>
            Jag vill också här gärna understryka något som
          </note>
          <note>
            Biörsmark tog upp. Den koloniala tidens missgrepp och det elände
            man lämnade efter sig spelar naturligtvis en stor roll för den
            regim som nu skall bygga för framtiden. Men det var ett missgrepp
            --
          </note>
          <note>
            det skulle vara intressant att höra om inte t.o.m.
          </note>
          <note>
            Margareta Winberg kan tillstå det -- att i
          </note>
          <note>
            Moçambique slå in på planhushållningens väg och försöka etablera
            ett marxistiskt system. Det är det vi nu skall hjälpa dem ur.
            Jag hoppas att vi kan vara överens på den punkten.
          </note>
          <note>
            Regeringen kommer att granska situationen som för närvarande
            är för handen för att om möjligt finna bättre kanaler för att
            nå ut till dem som vi vill nå. Om vi inte ger entydiga signaler
            mot korruption begår vi enligt mitt sätt att se ett fatalt misstag
            visavi de fattiga. Då når hjälpen inte dit; den hamnar i andras
            fickor. När vi får den ena rapporten efter den andra om att så
            är fallet, exempelvis när det gäller livsmedelsbiståndet, kan
            vi inte förbli stillatigande, utan då skall, tycker jag, en oberoende,
            partssammansatt kommission dit och undersöka. Vår vilja är att
            hjälpa folket och inte att resurser skall hamna i andras fickor.
          </note>
          <note>
            Jag vill också svara på påståendet om ointresse för
          </note>
          <note>
            FUF. Herr talman! Jag hade med stor glädje åkt dit.
          </note>
          <note>
            Var det inte litet onödigt att försöka tillvita mig ointresse
            för att infinna mig på det mötet? Det var nämligen så, Margareta
            Winberg -- jag beklagar att detta inte har nått ut -- att Mexicos
            president inbjöd en representant för Sveriges regering att vara
            med vid undertecknandet av fredsavtalet för El
          </note>
          <note>
            Salvador. Där gjorde jag något som man nästan skulle kunna kalla
            en blixtutryckning, eftersom --
          </note>
          <note>
            som många sade -- den segern också var en seger för svenskt vidkommande;
            vi har engagerat oss mycket för freden i El Salvador. Så gick
            alltså statssekreteraren till FUF. De recensioner som nått mig
            är att han gjorde mycket bra ifrån sig.
          </note>
          <note type="speaker">
            Anf. 42 MARGARETA WINBERG (s):
          </note>
          <note>
            Herr talman! Det var ju bra att ni diskuterade hur man skall
            komma till rätta med korruptionen när minister Matsinha var här.
            Men vad Moçambiques regering och han ville när han var här var
            ju att få litet mer kött på benen. När diplomaten Lars
          </note>
          <note>
            Wahlund utvisades från Moçambique och det blev intervjuer i bl.a.
            TV framkom det att många regeringsledamöter i Moçambique var inblandade,
            och det skulle vara ett skäl till att regeringen i Moçambique
            hade utvisat Lars
          </note>
          <note>
            Wahlund.
          </note>
          <note>
            Om jag har förstått statsrådet rätt finns det inte någon lista
            där några ministrar namnges. Jag hoppas att jag har uppfattat
            det rätt. Är det så att det finns en sådan lista tycker jag att
            det är en hederssak att man talar om det, om inte för minister
          </note>
          <note>
            Matsinha så i alla fall för presidenten. Presidenten har ju uttalat
            att den som han får veta något sådant om åker ut ur regeringen.
            Det borde också ligga i
          </note>
          <note>
            Sveriges intresse att sköta saken på det viset.
          </note>
          <note>
            Alf Svensson sade -- även Biörsmark tog upp det --
          </note>
          <note>
            att det finns tecken på att stödet utifrån till Renamo har minskat.
            Samtidigt är det uppenbarligen så att dödandet och lemlästandet
            fortsätter precis som tidigare. Jag är därför lite förvånad över
            de uppgifterna. Jag skulle vara intresserad av att få veta varifrån
            de kommer. Vad bygger statsrådet uppfattningen på att stödet utifrån
            har minskat?
          </note>
          <note>
            Kan statsrådet tala om varifrån han tror att det utländska stödet
            nu kommer? Kontentan måste ju bli att det kommer inifrån, eftersom
            den totala mängden våld inte har minskat. Vem i landet ställer
            i så fall upp för Renamo med vapen?
          </note>
          <note>
            Sedan har jag en fråga om FN och initiativ. Är regeringen beredd
            att ta några initiativ i FN för att hjälpa den moçambikiska regeringen
            och se till att kriget upphör?
          </note>
          <note>
            Alf Svensson tog upp marxism-leninismen. Han vet mycket väl att
            jag inte är någon anhängare av den.
          </note>
          <note>
            Jag kommer då in på något som också står i svaret, nämligen att
            ''den bristande kapaciteten att genomföra planerade förändringar
            är ytterligare tecken på en ökad politisk instabilitet.'' Det
            gör mig litet fundersam. Vad ytterligare, utöver det som har gjorts,
            borde man, tycker statsrådet, har gjort för att han skall vara
            nöjd?
          </note>
          <note>
            Anf. 43 KARL-GÖRAN BIÖRSMARCK
          </note>
          <note>
            (fp):
          </note>
          <note>
            Herr talman! Det är bra att statsrådet så klart och tydligt redogör
            för inställningen när det gäller det svenska biståndet och korruptionen.
            Det är bra att den signalen går ut så klart och tydligt.
          </note>
          <note>
            Vi märker i dag att skattebetalarna kräver att deras surt förvärvade
            skattepengar används effektivt och på rätt sätt när de går in
            i statskassan. Därför måste korruptionen bekämpas var den än uppträder
            --
          </note>
          <note>
            annars är det risk att i det här fallet också biståndsviljan
            undergrävs. Det är alltså viktigt att pengarna når ut dit där
            hjälpen bäst behövs. Men detta är svårt och det är, som jag sade
            i mitt tidigare inlägg, oerhört svårt i ett land i krig.
          </note>
          <note>
            Det är naturligtvis svårt att veta om mängden vapenleveranser
            ökat eller minskat eller ligger kvar på samma nivå. Margareta
            Winberg undrar varifrån vi fått uppgifterna. Ja, jag kan säga
            att jag fick den uppfattningen att aktiviteterna när det gäller
            gerillakrigföringen och Renamos verksamhet hade minskat när jag
            samtalade med minister
          </note>
          <note>
            Matsinha när han var här. Man sitter ju också i förhandlingar
            och diskuterar ett fredsavtal; man talar om att man skall försöka
            nå fram till fred och att man skall ha demokratiska val.
          </note>
          <note>
            Jag ställde också frågan: Varifrån kommer vapnen?
          </note>
          <note>
            Även på den punkten fick jag, måste jag säga ett något svävande
            svar, även om det stod klart att de på något sätt kommer via Sydafrika.
            Men hur och i vilken omfattning kunde han inte riktigt redogöra
            för, och det förstår jag. De här vapenleveranserna tar vägar som
            är näst intill omöjliga att följa. I
          </note>
          <note>
            Sydafrika säger man att landet inte är inblandat i detta utan
            att det i så fall är andra som bedriver dessa aktiviteter. Detta
            påstående kan man naturligtvis ställa sig mycket tvivlande inför.
          </note>
          <note>
            Samtidigt är det naturligtvis svårt att se vilka vägar vapnen
            tar och vilken omfattning leveranserna har.
          </note>
          <note>
            Min bedömning efter samtalet var att aktiviteten ändå något hade
            minskat. Sedan kan detta naturligtvis snabbt blossa upp igen.
          </note>
          <note>
            Jag vill tacka statsrådet framför allt för den klara signalen
            om att det gäller att hitta andra vägar runt den korrupta regimen.
          </note>
          <note type="speaker">
            Anf. 44 Statsrådet ALF SVENSSON (kds):
          </note>
          <note>
            Herr talman! Fredsprocessen i Rom mellan
          </note>
          <note>
            Moçambiques regering och Renamo har dess värre hittills bara
            nått fram till begränsade resultat, men förhandlingarna har som
            väl är inte brutit samman utan pågår fortfarande. Detta inger
            naturligtvis hopp. En ny omgång av fredsförhandlingarna -- jag
            tror att det blir den tionde i ordningen -- skall hållas.
          </note>
          <note>
            FN är emellertid inte inkopplat i fredsprocessen.
          </note>
          <note>
            Detta är ett önskemål som uttryckligen har framförts av Moçambique.
            Sverige har på de vägar som står oss till buds, FN:s MR-kommission,
            påtalat Renamos övergrepp.
          </note>
          <note>
            Minister Matsinha ville under sitt besök här gärna ta upp, förklara
            och förtydliga relationen med diplomaten Wahlund. Jag har vid
            varje sådant tillfälle understrukit att jag inte blandar ihop
            biståndsrelationen med den episoden, eller vad vi nu vill kalla
            den. Jag gjorde också detta mycket klart för den delegation som
            var hos mig i samband med ministerns besök.
          </note>
          <note>
            Jag vill också gärna med emfas säga att jag inte har någon lista
            på några ministrar som är inblandade i korruption. Jag vet inte
            om en sådan lista finns; jag har inte sett den. Jag har heller
            aldrig påstått att jag har sett den eller refererat till den.
          </note>
          <note>
            Hur får Renamo sina vapen? Jag påstår inte att man får dem från
            någon statsbildning, men att man får tag i vapen från kretsar
            och grupper är uppenbart.
          </note>
          <note>
            Men vi vet också att den som vill ha vapen får tag i vapen. Så
            är det världen över -- jag höll på att säga att det tydligen inte
            finns mycket som är så enkelt som att skaffa sig vapen. Initierade
            uppgiftslämnare säger att stödet från dem som tidigare tillhandahöll
            vapen, dvs. bl.a.
          </note>
          <note>
            statsbildningar, har minskat. Detta är vad jag kan referera.
          </note>
          <note>
            Herr talman! Avslutningsvis vill jag säga att den nuvarande regeringen
            ändå har vidgat biståndsramen. Vi har lyft ut östbiståndet för
            att få mer pengar till de riktigt fattiga länderna, och vi lyfter
            successivt ut asylkostnaderna. Men vi har också på vårt ansvar
            -- även i det debattklimat som nu råder -- att verkligen se till
            att pengarna når fram. Alla som är i den här salen nu och många
            med oss har ett ansvar för att se till att vi inför svenska folket
            kan visa att det är människorna, de som behöver och inga andra,
            som skall nås av vår hjälp.
          </note>
          <note type="speaker">
            Anf. 45 MARGARETA WINBERG (s):
          </note>
          <note>
            Herr talman! Det är bra att Alf Svensson nu talar mycket klart
            och säger att han för sin del inte blandar ihop utvisningen av
            diplomaten med biståndet. Det är bara synd att det samtidigt med
            utvisningen blev en nedskärning av biståndet, och det är då, speciellt
            i massmedia, lätt att man gör den här hopkopplingen.
          </note>
          <note>
            Det är också bra att Alf Svensson nu så klart säger att det inte
            finns någon lista på misstänkta ministrar. Jag hoppas att massmedia
            också uppfattar det. Det har man nämligen inte gjort tidigare.
          </note>
          <note>
            Alf Svensson säger att den nuvarande regeringen har vidgat biståndsramen
            för att hjälpa de fattigaste länderna. Men då är det ju beklagligt
            att
          </note>
          <note>
            Moçambique, som är det fattigaste landet i världen, har fått
            ett minskat bistånd.
          </note>
          <note>
            Jag frågade i ett tidigare inlägg vad statsrådet anser att man
            i Moçambique ytterligare borde ha gjort, eftersom det framgår
            av svaret att regeringen inte är nöjd. Vad man har gjort i Moçambique
            är t.ex.
          </note>
          <note>
            att man 1984 anslöt sig till Internationella valutafonden. Tre
            år senare godkände man ett ålagt åtstramningsprogram, vars konsekvens
            har blivit en ökad ojämlikhet i landet. Men man har ändå genomfört
            detta. Man har tagit initiativ -- det var ju faktiskt regeringen
            i Moçambique som gjorde det -- till att i Rom förhandla direkt
            med terroristerna, och man har också kommit till fredssamtalen,
            ibland utan att ha någon att tala med. Med hänvisning till min
            och Alf Svenssons tidigare diskussion om marxism-leninismen vill
            jag påpeka att man i Moçambique har antagit ett nytt partiprogram,
            som närmast liknar det socialdemokratiska i Sverige. Man har alltså
            gått ifrån den gamla linjen. Man har antagit en ny grundlag, enligt
            vilken flerpartisystem skall införas.
          </note>
          <note>
            Detta har man gjort under 80-talet, under den svåra tid då kriget
            har pågått. Jag tycker att detta är ganska många saker, och jag
            frågar därför: Vad mer skulle man ha gjort, med hänsyn tagen till
            den situation landet under 80-talet har befunnit sig i?
          </note>
          <note>
            Jag har också ett litet tips, som jag gärna skulle vilja ha en
            kommentar till. Under våren skall ju en delegation resa till Sydafrika.
            Skulle det då inte vara bra om den delegationen tog upp det faktum
            att Nkomati-avtalet inte följs, dvs. att det på något sätt in
            i Moçambique kommer vapen från
          </note>
          <note>
            Sydafrika? Det vore väl bra om detta togs upp från svensk sida?
          </note>
          <note>
            Vidare lade Nelson Mandela 1990, tror jag att det var, fram ett
            förslag som sade att därest man inte följer avtalet, därest man
            förser Moçambique med vapen, skall detta kriminaliseras.
          </note>
          <note>
            Vad tycker statsrådet om de förslagen?
          </note>
          <note type="speaker">
            Anf. 46 Statsrådet ALF SVENSSON (kds):
          </note>
          <note>
            Herr talman! Margareta Winberg vet lika väl som jag att det inte
            är alltid som vad man säger i massmedia presenteras såsom man
            har uttryckt det.
          </note>
          <note>
            Jag har vid varenda tillfälle då frågan har varit uppe sagt,
            att jag icke blandar ihop affären med diplomaten Wahlund med biståndet.
            Förslaget om att vi skall minska landramen fanns för övrigt före
            den affären. Jag förstår att många har kopplat ihop dessa två
            saker -- det kan man förstå --, men jag har inte gjort det.
          </note>
          <note>
            Vi är säkert också överens om att landramen så att säga inte
            är det allena saliggörande när det gäller relationer. Som jag
            sade tidigare vet vi ju att bistånd även kan ges på många andra
            sätt.
          </note>
          <note>
            Den parlamentariskt sammansatta delegation som skall åka till
            Sydafrika behöver inte få skrivet på näsan vad man skall ta upp.
            Det är mycket kompetent folk som ingår i delegationen, bl.a. den
            tidigare socialdemokratiska ministern Anita
          </note>
          <note>
            Gradin. Så i delegationen vet man nog vad man skall ta upp.
          </note>
          <note>
            Jag anser emellertid -- och det står jag verkligen för -- att
            Moçambiques regering borde ha tagit itu med korruptionen mer aktivt
            än vad man har gjort.
          </note>
          <note>
            Jag hoppas att så skall ske efter att dessa signaler har gått
            ut.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1991/92:69 om bistånd till Etiopien
          </note>
          <note type="speaker">
            Anf. 47 Statsrådet ALF SVENSSON (kds):
          </note>
          <note>
            Herr talman! Kristina Svensson har frågat mig:
          </note>
          <note>
            1. Hur kommer det svenska biståndet att kanaliseras för att det
            skall komma hela landet, inkl. Eritrea, till del?
          </note>
          <note>
            2. Hur kommer Sverige att agera för att den kommande folkomröstningen
            genomförs enligt gällande folkrättsliga principer?
          </note>
          <note>
            Herr talman! I och med Mengistu-regimens fall i slutet av maj
            förra året har ett nytt skede inletts i
          </note>
          <note>
            Etiopiens historia. Landet styrs nu av en övergångsregering.
            Ett nationellt råd har inrättats för att verka som landets högsta
            beslutande organ och dess lagstiftande församling. Rådet har till
            uppggift bl.a. att utarbeta ett förslag till ny konstitution samt
            förbereda allmänna val till en nationalförsamling. Samtidigt har
            övergångsregeringen i Etiopien erkänt det eritreanska folkets
            rätt att besluta om sin politiska framtid i en internationellt
            övervakad folkomröstning. Den provisoriska regeringen i
          </note>
          <note>
            Eritrea har gått med på att uppskjuta frågan om
          </note>
          <note>
            Eritreas framtid två år.
          </note>
          <note>
            Övergångsregeringen står inför en enorm uppgift.
          </note>
          <note>
            Den skall upprätthålla fred och stabilitet, förbereda ett demokratiskt
            styrelseskick och samtidigt rekonstruera en söndertrasad ekonomi.
            Ett begränsat ekonomiskt reformprogram innebärande liberalisering
            och avreglering har redan antagits.
          </note>
          <note>
            Det följs nu upp med ytterligare reformer genom det strukturanpassningsprogram
            som förbereds i samarbete med Världsbanken. Bristen på utländsk
            valuta är emellertid akut, och utan ett omfattande inflöde av
            kapital kan ekonomin inte komma i gång.
          </note>
          <note>
            Under Mengistu-regimens tid förekom allvarliga brott mot mänskliga
            rättigheter. Kriget band också stora resurser och försvårade eller
            omöjliggjorde angelägna utvecklingsinsatser. Förutsättningarna
            för ett brett utvecklingssamarbete har genom maktskiftet radikalt
            förbättrats. Ett kraftfullt stöd från omvärlden är nu av central
            betydelse för att demokratiseringsprocessen skall lyckas. Sverige
            har här en viktig roll, bl.a. mot bakgrund av vårt långvariga
            samarbete med Etiopien genom skiftande kriser och regimer.
          </note>
          <note>
            Herr talman! Det svenska biståndsprogrammet har successivt anpassats
            till den besvärliga politiska situationen i landet. Svårigheterna
            att genomföra vissa utvecklingsprojekt har således gjort att programmet
            reducerats och avtal utformats så att största möjliga flexibilitet
            erhållits. Vidare avbröt
          </note>
          <note>
            Sverige stödet till jordbrukssektorn i mitten av
          </note>
          <note>
            1980-talet, eftersom den etiopiska jordbrukspolitiken inte betraktades
            som utvecklingsbefrämjande. Dessutom används en tredjedel av landramsmedlen
            för olika katastrofinsatser via enskilda organisationer. Ett betydande
            katastrofbistånd ges även utanför landramen. Vad gäller biståndsinsatserna
            under första hälften av år 1992 kommer ca 48 milj.kr. av landramen
            att tilldelas hälso- och undervisningssektorn samt ges till projekt
            inom skogssektorn och som stöd till kartverket.
          </note>
          <note>
            Därutöver kommer 38 milj.kr. att vara ett direkt stöd till det
            rehabiliteringsprogram, som
          </note>
          <note>
            Världsbanken utarbetat i samarbete med den etiopiska regeringen.
          </note>
          <note>
            I årets budgetproposition har regeringen föreslagit en ökning
            av landramen för Etiopien till 150
          </note>
          <note>
            milj.kr. Det motiveras av den nya regeringens ambitioner att
            utveckla landet i demokratisk riktning samt av att den förändrade
            ekonomiska politiken med inriktning på ökad öppenhet och marknadsekonomi
            bör uppmuntras. Fred och politisk stabilitet innebär också att
            inte endast katastrof- och återuppbyggnadsinsatser utan även insatser
            av mer långsiktig karaktär kan inledas.
          </note>
          <note>
            Beträffande det nya samarbetsprogrammet pågår ett intensivt förberedelsearbete.
            En delegation från
          </note>
          <note>
            SIDA har haft i uppdrag att lämna förslag till hur det nya programmet
            skall se ut. Detta förslag håller för närvarande på att diskuteras.
            Hänsyn kommer då att tas till de mest angelägna utvecklingsbehoven
            på olika områden.
          </note>
          <note>
            Vad gäller förbindelserna med Eritrea erkänner
          </note>
          <note>
            Sverige det eritreanska folkets rätt att självt besluta om sin
            framtid i en folkomröstning. Enligt en överenskommelse mellan
            den etiopiska övergångsregeringen och den provisoriska regeringen
            i Eritrea kommer denna folkomröstning att äga rum år 1993. Det
            är regeringens uppfattning att det är angeläget att svenskt bistånd
            lämnas till
          </note>
          <note>
            Eritrea även under interimsperioden. Detta bör dock tills vidare
            kanaliseras genom enskilda organisationer. Till skillnad från
            vad som hittills gällt, bör de enskilda organisationerna nu kunna
            engagera sig i utvecklingsinriktade projekt och inte endast förmedla
            humanitärt bistånd.
          </note>
          <note>
            Eftersom Etiopien är ett av världens fattigaste länder, kommer
            stora resurser att behövas för att få i gång en bärkraftig ekonomisk
            utveckling. Av det skälet behövs internationell samordning, och
            här kan FN spela en viktig roll. Dessutom kommer även i fortsättningen
            stora katastrofinsater att behövas för att bistå internflyktingar
            och återvänande och för att bidra till att underlätta det permanent
            besvärliga försörjningsläget.
          </note>
          <note>
            Herr talman! Beträffande Kristina Svenssons andra fråga om hur
            Sverige kommer att agera för att den kommande folkomröstningen
            genomförs enligt gällande folkrättsliga principer vill jag svara
            att regeringen ser positivt på och kommer att agera för att FN
            engageras i en folkomröstning i Eritrea. Att
          </note>
          <note>
            FN ställer upp med valtekniskt bistånd inkl.
          </note>
          <note>
            valobservatörer i en folkomröstning efter 30 års inbördeskrig
            samtidigt som alla berörda parter är ense om detta, ter sig naturligt
            i ett FN-perspektiv.
          </note>
          <note>
            Jag vill även framhålla att vi är beredda att ge ekonomiskt stöd
            till ett FN-engagemang i Eritrea för att genomföra en folkomröstning
            samt eventuellt skicka svensk personal till en sådan FN-
          </note>
          <note>
            insats.
          </note>
          <note type="speaker">
            Anf. 48 KRISTINA SVENSSON (s):
          </note>
          <note>
            Jag tackar biståndsministern för svaret på mina frågor om kommande
            insatser för Etiopien. Det svar jag fått av Alf Svensson utgör
            till största delen en resumé av den tidigare situationen i landet.
            Den känner vi väl till, och jag hade mer uppskattat om biståndsministern
            varit fylligare i sin beskrivning av de åtgärder som man planerar
            att genomföra nu.
          </note>
          <note>
            Alf Svensson citerades i pressen i samband med
          </note>
          <note>
            Etiopienbesöket, då han uttalade hur viktigt det är
          </note>
          <note>
            ''att omvärlden snabbt stöder Etiopien och inte sätter sig på
            åskådarplats''. Jag förstår att detta är ett återkommande uttryck
            i biståndsministerns vokabulär. Vi hörde det också i den förra
            debatten, då det gällde Moçambique.
          </note>
          <note>
            Det här är naturligtvis ett uttryck för biståndsministerns goda
            vilja, och jag ifrågasätter inte den. Men uttalandet förpliktar,
            och jag vill gärna nu här i kammaren få utförligare besked om
            hur dessa snabba åtgärder sätts in.
          </note>
          <note>
            Jag kan helt instämma med Alf Svensson i det ytterst nödvändiga
            att snabbt agera för att medverka till en stabilisering i landet.
            De löften som Alf Svensson givit för att sätta in snabba åtgärder
            i en akut situation har ju inte infriats när det gäller det uppmärksammade
            biståndet till
          </note>
          <note>
            Estland. Det tog minst en månad för oljan att komma fram. Jag
            måste fråga hur det är med löftena till Etiopien.
          </note>
          <note>
            Såvitt jag förstår av svaret ämnar man återuppta de projektområden
            som man tidigare arbetat med men där verksamheten på grund av
            kriget inte kunde fullföljas. Jag betvivlar inte behoven inom
            dessa områden, dvs. hälsovård, undervisning, skogsprojekt och
            kartering, men det är naturligtvis så att Etiopien i dag är djupt
            sargat efter 30 års krig.
          </note>
          <note>
            Förutom fattigdomen, orsakad av torka och dåliga eller inga skördar,
            har man nu uppgiften att försöka bygga upp sitt land efter kriget.
          </note>
          <note>
            För det första har kriget totalt undergrävt landets ekonomi.
            Valutan är övervärderad, det saknas kapital för att investera,
            de statliga företagen är olönsamma och arbetslösheten är enorm.
          </note>
          <note>
            För det andra skall man återföra en armé av soldater till ett
            liv i fred. 250 000 soldater från den förra regeringsarmén har
            släppts ut ur fånglägren. De är utan pengar och utan arbete. De
            är tränade att döda och kan orsaka stora problem om de inte rehabiliteras.
            Kriminaliteten har enligt rapporter ökat snabbt den senaste tiden.
          </note>
          <note>
            För det tredje är Etiopien ett land med ett stort antal etniska
            grupper och dessutom ett land där religiös fanatism kan leda till
            konflikter mellan kristna och islamiska bekännare. Detta är hot
            mot den inre säkerheten, vilken mycket lätt kan störas och rubbas.
          </note>
          <note>
            Det är nog så att Etiopien har en kort tidsfrist. Här behövs
            en massiv hjälpinsats. Världsbanken förbereder sig för att pumpa
            in 3 miljarder kronor.
          </note>
          <note>
            Om några år skall man sätta in ett strukturanpassningsprogram.
          </note>
          <note>
            Etiopien har egentligen förutsättningar att återhämta sig; det
            är ett land med tillgångar som går att utveckla, om det får leva
            i fred. Det är nödvändigt att omdaningen sker varsamt och att
            devalvering och privatiseringar sker på sikt.
          </note>
          <note>
            I Eritrea släpper svälten inte taget. Mellan 70 och
          </note>
          <note>
            80 % av skörden har torkat bort, och nu väntar ytterligare ett
            år då man är helt beroende av omvärldens givmildhet för att hålla
            svälten borta.
          </note>
          <note>
            Också här behövs en massiv insats, och den behövs nu. Man behöver
            51 000 ton vete varje månad för att överleva. Man får 30 000 ton.
            Precis allting saknas, bl.a. fordon och vägar för att få ut katastrofhjälpen.
            Nu fungerar åter den bombade hamnen i Massawa, men det saknas
            t.ex.
          </note>
          <note>
            presenningar för att skydda vetesäckarna för fukt och regn. FN
            har 45 lastbilar som går i skytteltrafik upp till Asmara, men
            de kan bara ta 1 000 ton åt gången, och resan tar två dagar i
            anspråk.
          </note>
          <note>
            Tewolde Geressus, som är chef för landets hjälporganisation,
            säger att det är många som kommer och tittar och att internationella
            hjälporganisationer ger vissa vaga löften om hjälp.
          </note>
          <note>
            Men hjälpen uteblir. Jag vet att Alf Svensson inte besökte Eritrea
            på sin resa i Etiopien, så jag beskyller inte Alf Svensson för
            att vara en av de löftesgivande besökarna -- inte här. Men likafullt
            undrar jag: Vilka snabba åtgärder är det som regeringen planerar?
          </note>
          <note type="speaker">
            Anf. 49 EVA JOHANSSON (s):
          </note>
          <note>
            Herr talman! Jag tänker koncentrera mig på det som står i svaret
            om bistånd till Eritrea. Så sent som i går kväll diskuterade biståndsministern
            och jag relationerna till Eritrea och behovet av bistånd dit.
          </note>
          <note>
            Det kan därför tyckas litet underligt att jag återkommer redan
            i dag -- det kan ju inte ha hänt så mycket under natten -- men
            jag gör det därför att en del frågor förblev obesvarade under
            gårdagens debatt.
          </note>
          <note>
            Behovet av stöd utifrån till Eritrea är mycket stort.
          </note>
          <note>
            Det har konstaterats av många. Landet är sargat av
          </note>
          <note>
            30 års krig och dessutom av en mycket brutal ockupation. Mengisturegimens
            ockupationsmakt slog inte bara sönder landet utan förhindrade
            också under många tiotals år varje investering för att hålla landet
            i skick. Det gäller för vägar, byggnader, vattenförsörjning, järnvägar
            och på många andra viktiga områden. Järnvägen mellan Massawa och
          </note>
          <note>
            Asmara, som är en mycket viktig förbindelselänk, revs t.o.m.
            upp, och materialet användes av den etiopiska armén för att bygga
            militära anordningar med.
          </note>
          <note>
            Dessutom finns enorma uppbyggnadsbehov inom utbildningsväsendet,
            sjukvården och socialvården.
          </note>
          <note>
            Man räknar med att det bara i Asmara finns ungefär 10 000 föräldralösa
            barn som i praktiken lever av tiggeri ute på gatorna. I Eritrea
            beräknas antalet föräldralösa barn vara 50 000.
          </note>
          <note>
            Mycket av den imponerande verksamhet som i dag bedrivs fungerar
            enbart tack vare att EPLF-
          </note>
          <note>
            soldaterna, vid sidan av att de är beredskapsstyrkor, också ger
            Eritrea två år av sin tid för att arbeta oavlönat som lärare,
            vägbyggare, jordbrukare, administratörer, sjukvårdare osv. på
            snart sagt alla de områden som behövs för att
          </note>
          <note>
            Eritrea skall fungera. Fram till folkomröstningen tänker man
            fortsätta att göra denna fantastiska insats, men självklart går
            det inte i längden. Dessa människor vill också kunna fortsätta
            sin utbildning som de avbröt för att gå in i frihetskampen. De
            vill bilda familj eller fortsätta inom det yrke som de har.
          </note>
          <note>
            En del av det som nu skall göras i Eritrea är utmärkta projekt
            för samverkan mellan enskilda svenska organisationer, SIDA, de
            eritreanska myndigheterna och organisationer i Eritrea.
          </note>
          <note>
            Jag tror också att det ligger ett viktigt egenvärde i att just
            enskilda organisationer är engagerade. Det ger en närhet till
            arbetet som är viktig för oss här i landet, och det ger möjligheter
            till kunskapsöverföring som är viktig för Eritrea, vid sidan av
            utvecklingsarbetet.
          </note>
          <note>
            Men jag är ytterst tveksam till om det är rimligt att tro att
            enskilda organisationer vågar och orkar engagera sig i de jättestora
            insatser i infrastrukturen i Eritrea som är en nödvändighet för
            att få samhället att fungera på ett hyfsat sätt. Då tänker jag
            på vägbyggnationer, på järnvägar, på vattendammar och bevattningsanordningar
            för att få jordbruket att fungera.
          </note>
          <note>
            Det regnar tillräckligt i Eritrea, intygade jordbruksministern
            där nere för mig. Det handlar bara om att samla vattnet och spara
            det så att det finns kvar till rätt tillfälle. Och det handlar
            om att bygga upp och bygga nytt i städer som är helt söndersmulade
            av etiopiska bomber.
          </note>
          <note>
            Den fråga som jag ställde i går och som jag ställer i dag och
            hoppas att jag kan få svar på är: Tror biståndsministern att det
            finns enskilda organisationer som är beredda att gå in i de här
            stora projekten nu? Och hur stort är det utrymmet för Eritrea?
          </note>
          <note>
            Jag frågar nu, därför att det är viktigt att det kommer till
            snabba insatser. Jag tycker inte att det finns någon anledning
            att sitta och vänta på folkomröstningen som senare skall avgöra
            Eritreas relationer till Etiopien. Oavsett vilket resultatet blir
            då, kommer Eritrea att behöva stöd i återuppbyggnadsarbetet. Ju
            förr det kan komma i gång, desto bättre är det.
          </note>
          <note>
            Dessutom är det min absoluta uppfattniing, efter besöket nyligen
            i Eritrea, att varje annat resultat än ett ja till självständighet
            för Eritrea är nästan otänkbart. Det råder det nog heller inga
            delade meningar om i den etiopiska regeringen.
          </note>
          <note>
            Jag tror alltså att det är nödvändigt att Sverige som nation,
            som stat, kan gå in för att klara en del av de närmast gigantiska
            behov som finns, och det måste alltså ske snabbt.
          </note>
          <note>
            Min andra fråga gällde kontakten med den eritreanska regeringen.
            Biståndsministern nämnde i går att vi skall ha något som han kallade
            för arbetsrelationer, och min fråga är: Hur kan sådana relationer
            se ut? Kommer de att ligga i linje med de relationer som nu upprättas
            mellan t.ex. USA och regeringen i Eritrea? Vad vet regeringen
            i Asmara om de svenska intentionerna att upprätta den typen av
            relationer?
          </note>
          <note>
            Jag tror att det är viktigt att det reds ut med regeringen där,
            för jag noterade en väldig osäkerhet från regeringsrepresentanternas
            sida om vilken inställning Sverige har till den nya regeringen
            i Eritrea och till det fria Eritrea. Jag förstår uppriktigt sagt
            inte varför vi tvekar om att upprätta relationer med landet Eritrea.
            Vi gör det med så många andra länder i dag där det knappast är
            mer klarlagt hur deras framtida status skall se ut.
          </note>
          <note>
            Det är kanske inte något fel i det, men det borde gälla också
            för ett land som Eritrea.
          </note>
          <note type="speaker">
            Anf. 50 Statsrådet ALF SVENSSON (kds):
          </note>
          <note>
            Herr talman! Jag skall börja med att svara på den sista frågan
            från Eva Johansson. Vi hade som sagt ett meningsutbyte i går,
            och jag trodde att jag sade ganska klart och entydigt då att Sverige
            erkänner stater, inte regeringar. Det är detta som har gällt och
            skall gälla. Jag kan inte introducera en annan princip än den
            som gällde för den förra regeringen och som gäller för den nuvarande
            regeringen. Detta innebär då icke någonting annat än att vi verkligen
            vill hjälpa Eritrea.
          </note>
          <note>
            Jag sade i går och kan gärna säga det i dag igen att i februari
            -- vi är strax där -- åker en delegation till
          </note>
          <note>
            Eritrea för att se vad man kan hjälpa till med. Via
          </note>
          <note>
            FN-systemet hoppas vi kunna ta itu med de tyngre insatserna som
            Eva Johansson berörde och som jag också kan förstå att enskilda
            organisationer inte alltid kan satsa på.
          </note>
          <note>
            Sedan frågades det om enskilda organistioner har stort utrymme
            eller ej när det gäller Eritrea.
          </note>
          <note>
            Beloppet som står till enskilda organisationers förfogande är
            nu större än tidigare. Det har vi ökat så pass mycket att enskilda
            organisationer ibland funderar på om de kommer att klara av att
            tillgodogöra sig det. Men beloppet är inte öronmärkt till olika
            länder.
          </note>
          <note>
            Jag hade under mina få dagar i Addis Abeba tillfälle att tala
            med representanter för Eritrea, och som jag sade i går underströk
            jag för nuvarande presidenten i Addis Abeba att vi kommer att
            satsa via enskilda organisationer. Han såg, som jag också sade
            i går, positivt på detta.
          </note>
          <note>
            Den första resan jag gjorde som minister gjorde jag till Etiopien,
            för jag tycker att det som sker där är så positivt, och vi har
            av gammal hävd många relationer mellan Sverige och Etiopien.
          </note>
          <note>
            Världsbanken agerar. Där har vi en delegation som medverkar visavi
            området. FN agerar, och där har vi en delegat med.
          </note>
          <note>
            Där försökte Kristina Svensson göra en viss affär av snabbheten.
            Låt mig då säga att det står på s. 3 i mitt svar: ''Vad gäller
            biståndsinsatserna under första hälften av år 1992'' -- det är
            den halvan vi lever i nu ''kommer ca 48 milj.kr. av landramen
            att tilldelas hälso- och undervisningssektorn samt ges till projekt
            inom skogssektorn och som stöd till kartverket. Därutöver kommer
            38 milj.kr. att vara ett direktstöd till det rehabiliteringsprogram
            som
          </note>
          <note>
            Världsbanken utarbetat i samarbete med den etiopiska regeringen.''
          </note>
          <note>
            Jag fick den här slängen, och jag kan uthärda den jag hoppas,
            herr talman, att jag får tillfälle att med några få ord bemöta
            den -- om att det inte har varit någon snabbhet visavi Estland.
            Jag kom hem från
          </note>
          <note>
            Mexico i lördags natt. I söndags morse fick jag veta att hjälpen
            när det gäller energin inte var reglerad eller avtalad. I lördags
            fick vi det sista beskedet från de estniska departementen om vilken
            typ av olja man ville ha. Uppgifterna har nämligen varierat utomordentligt
            från juletid och fram till i lördags.
          </note>
          <note>
            Från i lördags till i går försökte jag få avtalet undertecknat.
            När det inte gick i går kl. 3, vilket hade utlovats, bestämde
            jag i samråd med SIDA att satsa ytterligare 5 milj.kr. och att
            sätta de 5
          </note>
          <note>
            miljonerna i estniska regeringens hand, för att den själv skulle
            upphandla oljan. Från i lördags till i går kl. 3 är ingen väldig
            sträcka.
          </note>
          <note>
            Jag förstår bekymren när det gäller att fara fort fram. Det är
            inte ens så enkelt att klara av det i
          </note>
          <note>
            Etiopien. SIDA var där med en stor mission samtidigt som jag
            var där, alltså i november. Det är ju väldigt viktigt att man
            inte bara pumpar i väg resurser utan att insatserna förbereds
            och planeras väl. Vi har tillräckligt med kritik mot oss för insatser
            som inte varit grundligt planerade. Ett land som man kan säga
            har slagits i ruiner, i varje fall till dels, kan inte ta emot
            hjälpen per omgående, men så snabbt som det någonsin går vill
            vi vara där.
          </note>
          <note>
            Sedan vill jag säga att för land efter land efter land skulle
            vi vilja göra mer. Behoven är odiskutabla, vare sig vi talar om
            Eritrea eller Etiopien eller
          </note>
          <note>
            Moçambique eller Tanzania, för att inte tala om
          </note>
          <note>
            Zambia osv. Därför är det relativt enkelt att mana fram en bild
            och sedan visa att regeringen inte klarar av att hantera den.
            Det kommer vi inte att göra, men jag lovar att jag skall göra
            mitt yttersta, och mer kan jag inte göra, för att på bästa sätt
            kanalisera hjälpen också när det gäller Eritrea och
          </note>
          <note>
            Etiopien till folket.
          </note>
          <note type="speaker">
            Anf. 51 KRISTINA SVENSSON (s):
          </note>
          <note>
            Herr talman! Vi kanske först skall reda ut att det behövs både
            långsiktigt bistånd och akuta insatser.
          </note>
          <note>
            Det vi diskuterar nu är Etiopien och Eritrea.
          </note>
          <note>
            Jag nämnde vilka hot som just nu finns och som är så uppenbara
            mot den inre säkerheten, nämligen ekonomin som är körd i botten,
            de soldater som inte har pengar, arbete eller utbildning, inre
            motsättningar som så lätt kan blossa upp, svälten och hungern.
            Det är absolut nödvändigt med akuta, snabba insatser. Det har
            också, vad jag kan förstå, biståndsministern konstaterat.
          </note>
          <note>
            Men var är då insatserna? Det här är ett land som har slagits
            i ruiner. Det är vi båda två överens om.
          </note>
          <note>
            Men Alf Svensson säger att landet kan inte ta emot, kan inte
            absorbera, bistånd -- om jag har förstått
          </note>
          <note>
            Alf Svensson korrekt.
          </note>
          <note>
            Det finns i Sverige ett stort antal politiska flyktingar från
            t.ex. Eritrea. De har kommit till Sverige och fått en fristad
            här och har skaffat sig yrkeskunskaper. De flesta vill inget hellre
            än att återvända till sitt land. Men de kan inte göra det såsom
            det ser ut i dag. Här måste rimligtvis finnas möjligheter för
            oss att praktiskt medverka till att den resurs som dessa utgör
            i detta återuppbyggnadsarbete kan användas. Jag tror visst att
            de mycket väl skulle kunna medverka i uppbyggnaden trots att landet
            har slagits i ruiner.
          </note>
          <note>
            Alf Svensson tog upp frågan om Världsbankens rehabiliteringsprogram.
            Jag vet inte om jag har dragit för snabba slutsatser. Men det
            måste väl vara det ekonomiska rehabiliteringsprogrammet vi talar
            om? Jag menar att det även behövs en annan form av rehabiliteringsprogram.
            Det är det som behövs för alla soldaterna som strövar omkring.
            Jag vet inte om vi talar om samma sak. Men det kan vi klargöra.
          </note>
          <note>
            Vi diskuterar nu Etiopien och Eritrea. Det är väl inte riktigt
            korrekt att ta upp den andra frågan som är mer aktuell, nämligen
            hjälpsändningarna till
          </note>
          <note>
            Estland. Men nog tycker jag att det har gått alldeles för lång
            tid, från december till januari -- det är en månad. Det var i
            december som biståndsministern utlovade de snabba insatserna.
            Jag tycker att det i det här läget är för lång tid.
          </note>
          <note type="speaker">
            Anf. 52 EVA JOHANSSON (s):
          </note>
          <note>
            Herr talman! Alf Svensson sade att det kan vara svårt för ett
            land som har slagits i ruiner att ta emot ett stort bistånd. Efter
            att ha träffat flera i ledningen i Eritrea och många privatpersoner
            i olika delar av landet, är jag mycket imponerad över den kompetens
            som finns i Eritrea och den målmedvetenhet med vilken man arbetar,
            förmågan att se problemen och planera för lösningar av dem.
          </note>
          <note>
            Jag är alldeles övertygad om att Eritrea har möjlighet att mycket
            snabbt ta emot ett stort bistånd från världen. Man vet vad man
            vill göra.
          </note>
          <note>
            Man vet vad som behövs för att så snabbt som möjligt få Eritrea
            att fungera och vara ett bra land att leva i igen.
          </note>
          <note>
            Eritrea vill få kontakter med omvärlden angående dessa frågor.
            Man vill veta med vilka förutsättningar man kan planera. De planer
            man har föresatt sig att driva igenom kommer man att arbeta efter.
            Om landet får världens stöd kommer det att gå fort. Blir det inte
            något stöd från omvärlden kommer det att ta oändligt lång tid
            och innebära ett stort lidande för Eritreas folk.
          </note>
          <note>
            Vi måste klargöra för den eritreanska regeringen dessa förutsättningar.
            Därför är det viktigt att veta vilket ekonomiskt utrymme det finns
            för biståndsinsatser i Eritrea. Det är också viktigt att få veta
            på vilket sätt den eritreanska regeringen kommer in i planeringen
            av dessa biståndsinsatser.
          </note>
          <note>
            Det är landets prioriteringar och inte tillfälligheter i svenska
            organisationers engagemang som skall avgöra vilka insatser som
            skall göras först.
          </note>
          <note>
            Det är bra om Alf Svensson träffade representanter för Eritrea
            när han var i Etiopien. Det är alldeles utmärkt. Men såvitt jag
            kan förstå betraktar sig president Meles i Etiopien inte som en
            representant för Eritrea. Det är absolut inte så att eritreanerna
            tycker att de är representerade av den etiopiske presidenten,
            även om där råder ömsesidig respekt.
          </note>
          <note>
            Jag vill understryka det Kristina Svensson sade om den resurs
            som eritreaner i andra länder med en god utbildning kan utgöra
            för Eritrea. Jag vill skicka följande fråga till Alf Svensson.
            Planeras det nu några insatser från svensk sida för att underlätta
            återvändandet för eritreaner? Det skulle vara ett snabbt och effektivt
            sätt att hjälpa Eritrea att komma i gång.
          </note>
          <note type="speaker">
            Anf. 53 CARL OLOV PERSSON (kds):
          </note>
          <note>
            Herr talman! Eritrea har misshandlats i snart 30 år i ett oerhört
            krig. Sverige har ensidigt under 25 år satsat 2,3 miljarder på
            Etiopien som har fört krig mot Eritrea.
          </note>
          <note>
            Jag har tidigare upplevt att socialdemokratin har fungerat som
            en propp mot en rättfärdig politik i det här området. Men jag
            är tacksam för att Eva
          </note>
          <note>
            Johansson, som jag har lärt känna, engagerar sig på ett sådant
            imponerande sätt för det här landet --
          </note>
          <note>
            som verkligen behöver stödet. Redan för tre år sedan på ett riksting
            tog kds ställning för Eritrea.
          </note>
          <note>
            Det sades klart och tydligt att vi skulle satsa på
          </note>
          <note>
            Eritrea för framtiden.
          </note>
          <note>
            Jag är ganska otålig när det gäller Eritrea. För mig är det här
            en moralisk fråga, med tanke på vad vi från Sveriges sida har
            missat när det gäller bistånd till Etiopien, som har fört krig
            mot Eritreas befolkning. Jag räknar med att Alf Svensson från
            regeringens sida arbetar för att det skall satsas snabbt och mycket
            på Eritrea. Jag tror att det kommer att ske.
          </note>
          <note>
            Jag tycker att man skall försöka få med industrifolk i den delegation
            som nu håller på att förberedas.
          </note>
          <note>
            Befolkningen i det här landet är ett mycket högtstående och duktigt
            folk. Eritrea kan mycket väl vara ett framtidsland som kanske
            blir Afrikas kommande Japan och kommer att betyda mycket för hela
            regionen. Vi skall akta oss så att vi inte missar tåget.
          </note>
          <note type="speaker">
            Anf. 54 Statsrådet ALF SVENSSON (kds):
          </note>
          <note>
            Herr talman! Det må väl ursäktas mig, men jag tycker att jag
            har svarat på alla frågor. Men jag skall svara en gång till.
          </note>
          <note>
            Möjligen har jag inte svarat på frågan om regeringens vilja att
            stödja återvändande eritreaner. Det kan också gälla återvändande
            etiopier. Den viljan finns naturligtvis, och möjligheter står
            också till buds. Det går att få stöd från statens invandrarverk.
            Sedan kan vi från U-
          </note>
          <note>
            avdelningens sida hjälpa till med bistånd när de väl återvänder
            hem.
          </note>
          <note>
            Vidare har vi frågan om möjligheterna att absorbera bistånd.
            Naturligtvis avsågs det långsiktiga biståndet. När det gäller
            akuta insatser, katastrofbistånd, pågår ständigt insatser från
            vårt håll. De har inte avslutats. De är i full gång.
          </note>
          <note>
            När det gäller enskilda organisationers möjligheter att så att
            säga ta åt sig biståndsmedel för att göra satsningar i Eritrea,
            är en stor del av budgeten avsatt för att göra insatser. Vi väntar
            på initiativ från enskilda organisationer.
          </note>
          <note>
            Det måste väl också kunna vara positivt att en delegation nu
            i februari tar sig ner till Eritrea för att resonera med myndigheterna
            där om vad de verkligen önskar.
          </note>
          <note>
            När jag talar om kontakter med eritreaner gäller det inte kontakter
            via presidenten, utan via representanter för EPLF som finns i
            Addis Abeba.
          </note>
          <note>
            Herr talman! Slutligen vill jag säga något om detta med oljan
            till Estland. Observera att vi fick beskedet i lördags! I dag
            är det onsdag. I går var man inte färdig med ett avtal -- det
            är inte lång sträcka. Då beslutade jag i överenskommelse med
          </note>
          <note>
            SIDA om 5 miljoner i handen till de estniska myndigheterna. Via
            vår ambassad i Tallinn har jag fått ursäkter och beklaganden från
            de estniska myndigheterna för att det tog så lång tid att ge besked.
            Jag förstår det. Det är inte så lätt att övergå från planekonomi
            till marknadsekonomi. Det är för övrigt vad man upplever nu också
            på Afrikas Horn.
          </note>
          <note type="speaker">
            Anf. 55 KRISTINA SVENSSON (s):
          </note>
          <note>
            Herr talman! I de uppgifter som har förekommit i media, både
            i press och i radiointervjuer, har det sagts att man lämnade besked
            från estnisk sida i december om de behov man hade. Vad man behövde
            var olja och medicin. Jag stöder mina uppgifter på det som har
            refererats i pressen och på uppgifter från ester i Estland.
          </note>
          <note>
            När det gäller hjälpen till Etiopien och Eritrea, som vi diskuterar
            nu, sade Carl Olov Persson att vi inte skall missa tåget. Det
            är det vi måste vara överens om när denna debatt är avslutad,
            det absoluta behov som finns av akuta insatser. Jag vill verkligen
            inte att våra vänner i Etiopien och Eritrea skall behöva ställa
            frågan: Var finns alla våra vänner?
          </note>
          <note>
            Det är många av dem som säger så just nu.
          </note>
          <note type="speaker">
            Anf. 56 Statsrådet ALF SVENSSON (kds):
          </note>
          <note>
            Herr talman! När jag var i Addis Abeba träffade jag åtskilliga
            av ministrarna. De fick då klart för sig att de har vänner i Sverige.
            De finns i alla partier, i varje fall i de allra flesta.
          </note>
          <note>
            Vår vilja att hjälpa till fortsättningsvis är mycket stark. Detta
            område är för mig personligen mycket viktigt. Jag tyckte att jag
            visade det bl.a. genom att lägga den första resa jag gjorde som
            minister just till denna region. Jag hade önskat att också besöka
          </note>
          <note>
            Eritrea, men det fanns inte möjligheter tidsmässigt.
          </note>
          <note>
            Vi kan väl vara överens om att det nu gäller att få till stånd
            handling, att hjälpa dem som har tagit sig ur ett förfärande och
            förödande krig.
          </note>
          <note>
            Som alla vet har interimregimen bestämt sig för att bollarna
            skall få vara i luften en period. De etniska motsättningar som
            finns skall få blomma ut. Sedan skall man försöka få bollarna
            tillbaka i korgen igen och få landet att fungera. Det finns en
            vacker tanke bakom detta. Jag hoppas att man kommer att lyckas.
            Vi skall göra vad vi kan för att stärka de institutioner och den
            demokratiseringsprocess som naturligtvis behöver mycket stöd.
          </note>
          <note>
            Herr talman! Jag vill säga att det är sällan som jag har känt
            mig så kränkt som när fakta refereras i tidningar och andra massmedia
            från den relation med Baltikum vi här har diskuterat. Det kvittar
            vad jag säger. Har man i massmedia bestämt sig för att låta detta
            framtona som ett dröjsmål, ett elände, så gör man det. Man selekterar,
            man klipper och skär bort -- inte på alla håll, men på vissa.
          </note>
          <note>
            I lördags fick vi regeringens besked om vilken typ av olja som
            önskades -- jag säger det igen. I går fattade vi ytterligare ett
            beslut, för att man inte skall säga att ingenting har hänt. Men
            det faktiska beslutet fattades den 22 december. Vad skall jag
            mer göra? Jag kan inte gärna åka dit med olja eller tvinga på
            regimen en oljekvalitet som den inte vill ha.
          </note>
          <note>
            Under mellanperioden har det vid vissa tillfällen gått att köpa
            dieselolja från Lettland, och då har man inte velat ha dieselolja
            från oss. De 4
          </note>
          <note>
            miljonerna i akutinsatsen ville man ha och spela med i en nödsituation.
            Man beklagar från regeringens sida att det har tagit så lång tid
            att ge oss besked. Jag förstår att det inte alltid kan vara lätt,
            i den nära nog kaotiska situation som råder efter det att man
            har fått självständighet efter många år av ockupation. Men använd
            inte mer detta som slagträ! Vi har gjort vårt yttersta. Mina medarbetare
            på U-avdelningen var i tjänst över jul och nyår. Vi har gjort
            allt vad vi kan. Vi har nästan tvingat fram ett besked om vilken
            kvalitet som önskades. Det känns ibland tungt att få denna jakt
            på sig i medierna, inte minst i TV-Aktuellt.
          </note>
          <note>
            Överläggningen var härmed avslutad.
          </note>
          <note>
            9 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Motion
          </note>
          <note>
            1991/92:L11 till lagutskottet
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av prop. 1991/92:76 Vissa förändringar av myndighetsstrukturen
            inom högskole- och studiestödsområdena, m.m.
          </note>
          <note>
            1991/92:Ub8 av Doris Håvik m.fl. (s)
          </note>
          <note>
            1991/92:Ub9 av Björn Samuelson m.fl. (v)
          </note>
          <note>
            1991/92:Ub10 av Lena Hjelm-Wallén m.fl. (s)
          </note>
          <note>
            1991/92:UB11 av Stefan Kihlberg och Johan
          </note>
          <note>
            Brohult (nyd)
          </note>
          <note>
            1991/92:Ub12 av Barbro Westerholm m.fl. (fp, m, c, kds)
          </note>
          <note>
            1991/92:Ub13 av tredje vice talman Bertil Fiskesjö och Pär Granstedt
            (c)
          </note>
          <note>
            11 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 21 januari
          </note>
          <note type="speaker">
            1991/92:336 av Annika Åhnberg (v) till jordbruksministern om
            jordbrukspolitiken:
          </note>
          <note>
            1989 beslöts inom ramen för GATT att någon priskompensation inte
            skulle utgå till jordbrukarna. I stället skulle ett direktbidrag
            baserat på antalet kor 1989 utgå.
          </note>
          <note>
            I budgetpropositionen skriver regeringen att ett ställningstagande
            till jordbrukets kompensation för
          </note>
          <note>
            1992/93 måste vänta tills GATT-förhandlingarna är klara. Därefter
            tilläggs: ''Övervägandena bör då också göras med beaktande av
            att anpassningen av svenskt jordbruk och svensk jordbrukspolitik
            till
          </note>
          <note>
            EG inte får försvåras.''
          </note>
          <note>
            Detta är en mycket oklar formulering, som kan tolkas som ett
            förebud om att Sveige nu tydligare kommer att ställa upp på EG:s
            sida i internationella förhandlingar kring jordbruk. Det vore
            mycket beklaglig, eftersom EG:s jordbrukspolitik präglas av protektionsism
            och brist på ansvar och solidaritet gentemot tredje världens länder.
            Jag vill därför fråga jordbruksministern:
          </note>
          <note>
            Kommer regeringen att förändra den svenska jordbrukspolitiken
            på ovan angivet sätt?
          </note>
          <note>
            12 § Kammaren åtskildes kl. 12.35.
          </note>
          <note>
            Förhandlingarna leddes
          </note>
          <note>
            av tredje vice talmannen från sammanträdets början t.o.m. 4 §
            anf. 8 (delvis),
          </note>
          <note>
            av talmannen därefter t.o.m. 6 § anf. 31 (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
