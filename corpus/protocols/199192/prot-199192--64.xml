<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--64</head>
          <docDate when="1992-02-14">1992-02-14</docDate>
        </div>
      </front>
      <body>
        <div>
          <note>
            1 § Ledighet
          </note>
          <note>
            Andre vice talmannen meddelade att Kjell
          </note>
          <note>
            Johansson (fp) ansökt om ledighet för enskilda angelägenheter
            under tiden den 9 mars till den 9
          </note>
          <note>
            april.
          </note>
          <note>
            Kammaren biföll denna ansökan.
          </note>
          <note>
            Andre vice talmannen anmälde att Conny
          </note>
          <note>
            Sandholm (fp) skulle tjänstgöra som ersättare för
          </note>
          <note>
            Kjell Johansson.
          </note>
          <note>
            2 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Redogörelse
          </note>
          <note>
            1991/92:8 till finansutskottet
          </note>
          <note>
            3 § Allmänpolitisk debatt
          </note>
          <note>
            l11.5 &gt; (forts. från prot. 63)
          </note>
          <note>
            Arbetsmarknad, regionalpolitik m.m.
          </note>
          <note type="speaker">
            Anf. 1 MONA SAHLIN (s):
          </note>
          <note>
            Herr talman! I Rapport i måndags kväll berättade länsarbetsdirektören
            i Blekinge att ungefär en tredjedel av ungdomarna under 25 år
            i Ronneby är arbetslösa redan i dag. Länsarbetsdirektören räknar
            med att ungdomsarbetslösheten till hösten kommer att närma sig
            50 % i Ronneby. Jag blir inte ledsen när jag ser alla dessa arbetslösa
            ungdomar, sade han, utan jag blir arg och upprörd. Någonting måste
            göras, och det nu.
          </note>
          <note>
            Det är precis så det är. Enligt vad jag har förstått har arbetsmarknadsministern
            också detta i åtanke.
          </note>
          <note>
            Så långt har det alltså redan gått, och så långt kan det gå,
            att vi i många områden i vårt land närmar oss och ibland redan
            uppe i de nivåer när det gäller ungdomsarbetslösheten som man
            fått vänja sig vid på många håll ute i Europa och som vi har varnat
            för.
          </note>
          <note>
            Vi brukar här i kammaren ofta beskriva arbetslösheten i procent
            och genom att ange vad den kostar, men det är oerhört svårt att
            klä i ord vad det betyder för dessa ungdomar att växa upp med
            känslan av att inte vara behövda, att inte vara efterfrågade.
            Nu om någonsin måste både riksdag och regering helt och fullt
            ta ansvaret och göra allt man kan. Vi måste lägga alla eventuella
            politiska och ideologiska blockeringar på hyllan och tillsammans
            -- socialdemokrater och regering --
          </note>
          <note>
            prioritera kampen mot arbetslösheten och för den fulla sysselsättningen.
          </note>
          <note>
            Jag konstaterar att vi i det här läget naturligtvis inte kan
            minska AMS resurser. Därför vill jag börja med att fråga Börje
            Hörnlund: Är det sant att man är på väg att låta de arbetslösa
            betala för att rädda komvux och folkbildningen?
          </note>
          <note>
            I valrörelsen var eller i varje fall blev arbetslösheten kanske
            den viktigaste frågan, den som upptog valdebatterna, torgmöten
            och skolpresentationerna. Jag tror att det var många väljare som
            faktiskt trodde på de borgerliga partiernas försäkran att det
            var detta och ingenting annat man skulle prioritera. Men det har
            vi ännu inte sett speciellt mycket av, och nu börjar det brådska.
          </note>
          <note>
            Det är inte bara det att man inte längre nämner att den ekonomiska
            politiken skall ha full sysselsättning som mål. Det är också det
            att utgångsläget är att vi är inne i en mycket allvarlig lågkonjunktur.
            Det är ingenting som är någon nyhet. Detta behandlades också i
            valrörelsen, och det har även eftervalsdebatten handlat om.
          </note>
          <note>
            Men nu tycker den borgerliga regeringen uppenbarligen inte att
            lågkonjunkturen innebär en tillräcklig åtstramning för svensk
            ekonomi. Knappt hade man hunnit värma upp sina stolar i Rosenbad
            förrän man med sin byggpolitik -- eller rättare sagt brist på
            byggpolitik -- lyckades dra bottenpluggen ur den redan stagnerade
            byggmarknaden.
          </note>
          <note>
            Dessutom har man stramat åt tre fjärdedelar av ekonomin, vilket
            har fått en omedelbar konsekvens för de 500 000 småföretagarna
            på hemmamarknaden -- de får allt svårare att sälja sina varor
            och tjänster.
          </note>
          <note>
            Jag hoppas att Börje Hörnlund studerade SCB:s kurvor över orderingången
            från industrin på hemmamarknaden. En långsam uppgång under förra
            året byttes ut mot ett jordskredsras i oktober--
          </note>
          <note>
            november. Har Börje Hörnlund funderat över varför -- om det möjligen
            var så att hemmamarknaden uppfattade just de signaler som regeringen
            gav genom sina förslag i november och som medförde att också hemmamarknaden
            rasade?
          </note>
          <note>
            Detta är det stora hotet, och det kan ingenting som
          </note>
          <note>
            AMS gör avhjälpa. AMS får i den här konjunkturen icke falla tillbaka
            till att betraktas som en städgumma som skall städa upp efter
            regeringens politik eller brist på politik. Då håller det inte
            att bara tala om att arbetslinjen skall gälla.
          </note>
          <note>
            Allvaret kanske jag inte behöver understryka.
          </note>
          <note>
            Regeringen räknade med att arbetslösheten skulle bli 3,8 % i
            år. Redan efter årets första månad är den över 4 %. Enligt AMS-chefen
            kommer den om ett år att överstiga 6 %. Därför vill jag framföra
            en vädjan och ett krav till regeringen att vi nu gemensamt sätter
            upp målet att arbetslösheten i en första etapp skall pressas ned
            till 3 %. Vi måste tillsammans använda politikens alla verktyg
            för att nå det målet.
          </note>
          <note>
            Det är ju inte så att vi inte kan göra någonting åt den situation
            som vi befinner oss i. Den lågkonjunktur som råder ute i världen
            kan inte vi eller regeringen påverka, men det finns en mängd områden
            i vårt land som vi med vår politik, genom beslut här i kammaren,
            kan påverka. Det går inte längre att sitta och vänta. Vi måste
            satsa ännu mer på utbildningen, på byggandet, på upprustning,
            på omsorgen, på skolorna, på tillväxten, på vägarna --
          </note>
          <note>
            för detta finns resurser, om man vill. Det finns också möjligheter
            om man vill avstå från annat, som den borgerliga regeringen tydligen
            prioriterar.
          </note>
          <note>
            Jag vädjar till Börje Hörnlund att nu handla och inte bara prata
            om att det är arbetslinjen som gäller.
          </note>
          <note>
            Det är nu dags att sätta upp ett tydligt mål, att pressa ned
            arbetslösheten till 3 %.
          </note>
          <note type="speaker">
            Anf. 2 BO G JENEVALL (nyd):
          </note>
          <note>
            Herr talman! Som första talare efter Mona Sahlin vill jag passa
            på tillfället att gratulera henne till hennes nya stora uppgift
            som partisekreterare: Hon är en härlig tjej, som säkert kommer
            att lyckas även med den svåra uppgift som hon nu har fått!
          </note>
          <note>
            Men nu till dagens ämne, där Mona Sahlin än så länge förvisso
            är en av huvudrollsinnehavarna.
          </note>
          <note>
            Men med all respekt för en lång tradition och en myckenhet av
            stort kunnande hos alla de tidigare aktörerna vill jag ändå säga
            att vi nu på sätt och vis har en helt ny situation att bemästra.
          </note>
          <note>
            Vi upplever nu den största arbetslösheten i mannaminne. Orsakerna
            till det är väl kända och kommer säkert att debatteras livligt
            i kammaren i dag. Jag tänker därför inte uppehålla mig vid det
            utan vill i stället ställa några kanske kontroversiella men konstruktiva
            förslag om hur man skulle kunna lindra effekterna av den stora
            arbetslösheten.
          </note>
          <note>
            Eftersom arbetslösheten är extremt hög behövs det nu annorlunda
            åtgärder för att skapa arbetstillfällen, varför vi hoppas att
            regeringen vill pröva vårt förslag. Vi har lagt fram en partimotion,
            nr 34, som jag delvis vill citera:
          </note>
          <note>
            ''Den nuvarande lågkonjunkturen kommer sannolikt att pågå under
            större delen av 1992, varför man borde pröva nya former för arbetsmarknadspolitiken,
            för att få ett snabbt och effektivt resultat. Vi föreslår därför
            att man ger företagen en tillfällig dispens från lagen om anställningsskydd,
            när de anställer en arbetslös.
          </note>
          <note>
            Den arbetslöse skall få behålla sin arbetslöshetsersättning och
            företaget kompletterar lönen upp till avtalsenlig eller marknadsmässig
            lön.
          </note>
          <note>
            f300 &gt; Det skulle kunna skapa meningsfullt arbete för många tusen
            arbetslösa, som i dag kanske lider mer av bristen på meningsfullt
            arbete än på ekonomiska medel. För att förhindra missbruk måste
            åtgärden kringgärdas av vissa regler som bör utfärdas av regeringen.
          </note>
          <note>
            Många av de i dag arbetslösa skulle säkert kunna beredas ett
            fast arbete i dessa företag när konjunkturen vänder och de nya
            företagsstimulerande åtgärderna får effekt, vilket skulle ge en
            ren nationalekonomisk vinst!
          </note>
          <note>
            En ny kategori arbetslösa har tillkommit, nämligen de välutbildade.
            För en del av dem finns kanske ett nytt arbetsfält, nämligen att
            hjälpa våra nya grannar på andra sidan Östersjön. Där finns behov
            av alla slags specialister och våra resurser skulle komma till
            nytta i stället för att slösas bort. Även här kunde man kanske
            använda samma princip, att våra grannländer endast betalar merkostnaden.
            Detta skulle vara en verklig hjälp till våra nygamla grannar samtidigt
            som vi skapar goda framtidsmöjligheter för båda parter och får
            en stor effekt av satsade medel.''
          </note>
          <note>
            Mona Sahlin sade tidigare att en tredjedel av ungdomarna under
            25 år är arbetslösa i Blekinge.
          </note>
          <note>
            Det är skrämmande, och det är nog en likartad situation på många
            ställen runt om i landet.
          </note>
          <note>
            Jag skulle vilja ge ytterligare ett annorlunda förslag på samma
            tema. Om företagen nyanställer personer under 25 år under en tid
            av 18
          </note>
          <note>
            månader -- det gäller dem som stämplat i mer än två månader --
            skall företagen inte behöva betala några arbetsgivaravgifter för
            vederbörande under denna period. Efter periodens utgång beslutar
            den anställde och arbetsgivaren tillsammans om anställningen skall
            fortsätta, och då naturligtvis under normala villkor. Vare sig
            den anställde eller arbetsgivaren skall ha några skyldigheter
            att fortsätta samarbetet om de inte vill. Givetvis måste även
            detta system kringgärdas av vissa bestämmelser som bör utarbetas
            av regeringen.
          </note>
          <note>
            Vi har också en del förslag att bidra med.
          </note>
          <note>
            Naturligtvis kommer nu en störtflod av protester med mer eller
            mindre välgrundade synpunkter mot dessa förslag, men ärade kolleger,
            vi har en extraordinär situation vars medicin då måste vara extra
            stark. Vad har vi egentligen att förlora? Det kostar så liten
            möda att försöka, och vi kan ju lika snabbt upphäva en tillfällig
            dispens som att införa den.
          </note>
          <note>
            Jag vänder mig nu därför till arbetsmarknadsminister Börje Hörnlund
            med en förhoppning att våra förslag allvarligt övervägs.
          </note>
          <note>
            Vi står naturligtvis till förfogande för att ytterligare utveckla
            våra förslag då en taletid på sex minuter inte medger några längre
            utläggningar.
          </note>
          <note>
            Ja, herr talman, det var vårt lilla bidrag till dagens debatt.
          </note>
          <note type="speaker">
            Anf. 3 KARL-ERIK PERSSON (v):
          </note>
          <note>
            Herr talman! Arbete är den viktigaste delen i de flesta människors
            liv. Det borde vara en rättighet att ha ett meningsfullt arbete
            med en lön som man kan leva på. Så är det inte i dag.
          </note>
          <note>
            Vissa ekonomer och politiker har talat om att en viss arbetslöshet
            skulle vara bra för ekonomin. De påstår t.o.m. att det är nödvändigt
            om Sveriges ekonomi skall må bra. Med den utgångspunkten skulle
            Sveriges ekonomi blomstra, men så verkar inte vara fallet i dag.
            Aldrig har arbetslöshetssiffrorna varit så stora som i dag.
          </note>
          <note>
            Aldrig har så många varsel varit lagda som i dag.
          </note>
          <note>
            Men vad bygger egentligen ekonomin på om inte arbete? Det är
            människors arbete som skapar det som ett samhälle behöver av både
            varor och tjänster. Frågan är inte om vi har råd att ge alla ett
            arbete, utan om vi har råd att låta människor gå arbetslösa.
          </note>
          <note>
            Om den tekniska utvecklingen gör att det krävs mindre arbete
            för samma mängd varor, borde man minska arbetstiden, och inte
            sparka ut människor i arbetslösheten.
          </note>
          <note>
            Från vänsterpartiets sida kräver vi inte bara arbete åt alla,
            då menar jag även kvinnorna, utan också en bra fysisk och psykisk
            arbetsmiljö och ett meningsfullt, innehållsrikt arbete.
          </note>
          <note>
            Det nya med regeringens politik är att man nu ingenstans kan
            läsa att regeringen kräver allas rätt till ett arbete. Nu talar
            man i både tid och otid om att hela Sverige skall leva. Frågan
            måste då bli:
          </note>
          <note>
            Av vad?
          </note>
          <note>
            När det gäller ungdomsarbetslösheten nås vi av katastrofala siffror.
            Detta måste man komma till rätta med. Man kan inte acceptera att
            unga människor ställs utanför arbetsmarknaden. Nu har arbetsmarknadsministern
            talat om att man skall göra något för ungdomar mellan 20 och 24
          </note>
          <note>
            år, och det är bra. Han har kanske sneglat på vår motion.
          </note>
          <note>
            Jag har bara en sak att framföra när det gäller detta: Se till
            att dessa ungdomar får en lön som de kan försörja sig på. Många
            av dessa har familj eller andra utgifter att betala. Hur skall
            det då fungera om de skulle få den ersättning som massmedia har
            skrivit om?
          </note>
          <note>
            Den frihet för dessa ungdomar man då åstadkommer är att de måste
            fortsätta att bo hemma, och de som redan har flyttat hemifrån
            får flytta tillbaka hem. Eller är regeringen beredd att införa
            särskilda ungdomspriser på boende och service? I annat fall har
            regeringen ett cyniskt sätt att se på ungdomar. f300 &gt; Gör man
            ingenting för att förbättra situationen för ungdomarna kommer
            domen att falla hårt över regeringen och indirekt mot oss alla.
          </note>
          <note>
            Från regeringen gick man ut storstilat med att det nu skulle
            satsas på infrastrukturåtgärder. Det skulle byggas järnvägar,
            vägar och telekommunikationer, och helt plötsligt finns inga projekt
            som man kan komma i gång med.
          </note>
          <note>
            Varifrån skall man få fram jobben?
          </note>
          <note>
            Kommunikationsministern säger att om man kommer i gång med infrastruktursatsningar
            så ger det 20 000 jobb. Frågan är då: Hur skall man få fram fler
            arbeten? Är det genom att dra in kommunala medel?
          </note>
          <note>
            Det fattas alltså 180 000 jobb. Även om jag skulle vara snäll
            och säga att arbetsmarknadsministern är bättre än kommunikationsministern
            på att skaffa fram arbeten -- låt oss säga att arbetsmarknadsministern
            kan få fram 30 000
          </note>
          <note>
            jobb -- så fattas det fortfarande 150 000 jobb.
          </note>
          <note>
            Det framgår med all tydlighet att det ena statsrådet inte vet
            vad det andra gör. Det kanske är dags att utöka privatiseringskommissionens
            befogenheter till att samordna statsrådens arbetsuppgifter och
            uttalanden för att åstadkomma en ny start för Sverige.
          </note>
          <note>
            Det är inte bara den stigande arbetslösheten som är oroande utan
            också den omvända Robin Hoodpolitik som regeringen för. Man tar
            från de fattiga och ger till de rika. Jag är inte ensam om detta
            påstående. En känd person som Hans T-son
          </note>
          <note>
            Söderström säger att det är den största omfördelningen från fattiga
            till rika sedan
          </note>
          <note>
            Drottning Christinas tid på 1600-talet, och detta fortsätter.
            Det är bara bourgeoisien som jublar.
          </note>
          <note>
            Eftersom det verkar som om vi har fått en sjungande regering
            kan jag passa på att komma med ett citat: ''Skall det gå åt helvete,
            så skall det gå med musik.''
          </note>
          <note type="speaker">
            Anf. 4 Arbetsmarknadsminister BÖRJE HÖRNLUND (c):
          </note>
          <note>
            Herr talman! Också jag vill börja med att gratulera Mona Sahlin
            till det nya jobbet eller jobben, även om jag misstänker att det
            leder till att vi får träffas färre gånger här i kammaren, vilket
            jag beklagar.
          </note>
          <note>
            Mona Sahlin är känd för att tala enkelt, men tyvärr måste jag
            säga att hon talar fel. Jag är helt övertygad om att Mona Sahlin
            vill mycket väl.
          </note>
          <note>
            Ungdomarnas situation i Blekinge och runt om i hela Sverige är
            ett resultat av den förda socialdemokratiska politiken och den
            djupa internationella lågkonjunktur som vi och andra länder upplever.
            Mona Sahlin talar om att hon vill ha som mål att den öppna arbetslösheten
            inte skall vara högre än 3 procentenheter. Det är en bra målsättning.
            Men Mona Sahlin och hennes parti ger tyvärr fel medicin. Priset
            för att via
          </note>
          <note>
            AMS-åtgärder klara 1 % arbetslöshet är ca 6,5--7
          </note>
          <note>
            miljarder kronor.
          </note>
          <note>
            Socialdemokraterna fortsätter med att inte låta svensk företagsamhet
            arbeta på samma villkor som företagsamhet runt omkring oss.
          </note>
          <note>
            Socialdemokraterna är, såvitt jag förstår, det enda parti i kammaren
            som slår vakt om att arbetande kapital i företagen skall beskattas.
          </note>
          <note>
            f300 &gt; När jag besöker småföretag och medelstora företag runt
            om i landet har just detta förslag gett dem den framtidstro som
            behövs för att de i dessa svåra tider skall hålla ut. Det här
            är mycket enkelt. Låt pengarna vara ifred i företagen till jobb
            och investeringar. Dra inte bort pengarna från företagen, det
            är fel medicin.
          </note>
          <note>
            I och med att Sverige avreglerade kronan måste vi för vår företagsamhet
            ha ungefär samma villkor som länderna runt om kring oss har för
            sin företagsamhet. Detta var en avgörande brist i den socialdemokratiska
            politik som på 1980-talet ledde till att investeringarna skedde
            utomlands och inte i Sverige. Hade vi ändrat detta och haft en
            riktig politik, hade vi i dag haft väsentligt fler arbetstillfällen
            och en bättre situation.
          </note>
          <note>
            Målsättningen är bra, men medicinen är fel.
          </note>
          <note>
            Det är fel att i en sådan här situation gå ut med detta till
            de kämpande företagen när vi som nu under januari har 90 konkurser
            per vardag och när ca en tredjedel av företagen går i konkurs.
            Då måste man komma med litet uppmuntran och inte en serie försämringar,
            som socialdemokraterna föreslår i sitt budgetalternativ.
          </note>
          <note>
            Vi måste ha som målsättning att skapa framtidstro i detta mycket
            besvärliga läge och inte att ta bort den, Mona Sahlin! Med Mona
            Sahlin som partisekreterare och med ett större inflytande i partiet
            förutsätter jag att det kommer förslag också från socialdemokraterna
            i denna riktning.
          </note>
          <note>
            Det sker i varje fall något positivt i Sverige i dag när det
            gäller företagsamheten även om vi har många negativa rapporter,
            och det är att vårt kostnadsläge i förhållande till andra länder
            förbättras. Vi är på väg, och det sker på två sätt.
          </note>
          <note>
            Dels har det träffats ansvarsfulla avtal och det pågår för närvarande
            inte någon sedvanlig löneglidning, dels arbetar företagarna och
            deras anställda verkligen hårt med produktivitetsförbättringar.
            Det gör att vårt kostnadsläge nu är på väg att hamna under medeltalet
            för kostnadsläget i EG-länderna. Det är bra, eftersom det är vad
            vi behöver när vi så att säga i ordinarie verksamhet skall börja
            gå framåt.
          </note>
          <note>
            Det finns en avigsida, och det är den som vi diskuterar här i
            dag. Detta är litet besvärligt för arbetsmarknaden. Vi vet inte
            när konjunkturerna tar sig. OECD har snarast nedjusterat än förbättrat
            prognosen i sina rapporter om ekonomin i de länder vi gör affärer
            med. Det gör att det är litet osäkert när de goda tiderna kommer
            tillbaka, men man säger att det kan inträffa under senare delen
            av år 1992 och att det kan gå bra år 1993.
          </note>
          <note>
            f300 &gt; Men så icke på arbetsmarknaden. Företagen kommer att kunna
            producera väsentligt mycket mera innan de återigen behöver anställa
            arbetskraft. Därför måste vi naturligtvis ha en beredskap.
          </note>
          <note>
            Så till ungdomarna i Blekinge och på andra orter.
          </note>
          <note>
            Det föreligger nu ett första utkast till en proposition med förslag
            till åtgärder för att komma till rätta med arbetslösheten bland
            ungdomar upp till 24 års ålder. Jag har haft samtal med både arbetstagare
            och arbetsgivare, och förslagen har i stort sett tagits emot positivt.
            Men jag är inte riktigt klar med dessa överläggningar.
          </note>
          <note>
            Jag ser gärna, Mona Sahlin, att vi inom kort har ett litet samtal
            i denna fråga för att jag skall kunna ge information och höra
            Mona Sahlins synpunkter också.
          </note>
          <note>
            Karl-Erik Persson var inne på parollen Hela
          </note>
          <note>
            Sverige skall leva, och det lät på honom som om detta inte skulle
            vara en bra målsättning. Men
          </note>
          <note>
            Karl-Erik Persson och jag har haft en del med varandra att göra
            genom åren just på detta ämnesområde, så jag vet att det finns
            en stark känsla också hos honom för att hela landet skall leva
            och utvecklas.
          </note>
          <note>
            Till samtliga debattörer vill jag säga att självklart gäller
            arbetslinjen. Det kommer dock att vara väldigt tungt att upprätthålla
            den under ett par år framåt. Vi kommer dock att göra allt för
            att den skall upprätthållas.
          </note>
          <note>
            Karl-Erik Persson nämnde också omfördelningarna i samhället.
            Det går att titta på omfördelningarna från 1980-talets början
            och fram till i dag. Om man läser kurvorna över det som skett
            på rätt sätt så finner man att 1980-talet var det stora årtiondet
            för omfördelningarna. Det är bara att notera.
          </note>
          <note>
            Jag hoppas kunna fortsätta de återstående förhandlingarna vad
            gäller ungdomsplatserna så att ett förslag kan föreläggas riksdagen
            inom kort.
          </note>
          <note type="speaker">
            Anf. 5 MONA SAHLIN (s) replik:
          </note>
          <note>
            Herr talman! Jag vill börja med att tacka för gratulationerna,
            men jag lovar Börje Hörnlund att vi skall fortsätta att träffas
            ofta, för jag tänker inte släppa bevakningen av arbetslösheten.
          </note>
          <note>
            Tvärtom kommer detta att vara inte bara mitt, utan även mitt
            partis viktigaste fråga.
          </note>
          <note>
            Jag blir litet besviken över att Börje Hörnlund hellre fortsätter
            att diskutera 1980-talet och vad socialdemokraterna gjorde och
            inte gjorde än att diskutera vad den borgerliga regeringen nu
            faktiskt gör eller inte gör eller tänker göra. Hur länge skall
            Börje Hörnlund vara fast i 1980-talet?
          </note>
          <note>
            Vi lever i 1990-talet nu. Vi skall lära av misstagen på 80-talet,
            det är jag den första att erkänna, men det är nu som vi måste
            agera, och det brådskar.
          </note>
          <note>
            Beträffande småföretagen vill jag säga att enligt
          </note>
          <note>
            OECD har Sverige en av de lägsta företagsbeskattningarna i hela
            Europa.
          </note>
          <note>
            Kapitalbeskattningen, som Börje Hörnlund ofta uppehåller sig
            vid, kostar för en företagare i genomsnitt 2 000 kr. per år. Jämför
            detta med vad det betyder för småföretagen om man stramar åt hela
            hemmamarknaden som de är helt beroende av för att få någon avsättning
            för sina varor och tjänster. De behöver inte uppmuntran, Börje
          </note>
          <note>
            Hörnlund, utan de behöver en omläggning av den ekonomiska politiken.
          </note>
          <note>
            f300 &gt; Jag vill ändå i dag diskutera, Börje Hörnlund, varför
            ni för den icke-byggpolitik som förvärrar situationen för så många
            byggnadsarbetare.
          </note>
          <note>
            Varför sänker ni skatterna för de välbeställda --
          </note>
          <note>
            nu talar jag inte om kapitalbeskattningen --
          </note>
          <note>
            samtidigt som 30 000 komvuxelever inte skall få plats?
          </note>
          <note>
            Har Börje Hörnlund någon kommentar till att det skall tas resurser
            från AMS för att klara komvux?
          </note>
          <note>
            Skall AMS betala alla de misstag den borgerliga regeringen gör,
            undrar jag om ens de 19 miljarder
          </note>
          <note>
            AMS har räcker till. Det kan icke vara rimligt, speciellt inte
            om AMS går in i nästa budgetår med mindre resurser än man har
            i dag. Jag är nyfiken på och tar gärna del av de tankar som Börje
          </note>
          <note>
            Hörnlund har om ungdomsarbetslösheten. Men jag vill betona två
            saker. I dag är ungefär 65 000
          </note>
          <note>
            ungdomar under 25 år arbetslösa. Det går inte att klara ungdomsarbetslösheten
            utan att lägga om den ekonomiska politiken. Det går icke att lösa
          </note>
          <note>
            65 000 ungdomars arbetslöshetsproblem via AMS
          </note>
          <note>
            och praktikplatser, om regeringen fortsätter med samma inriktning
            av den ekonomiska politiken.
          </note>
          <note>
            Jag tror det är oerhört viktigt att kammarledarmöterna och arbetsmarknadsministern
            är medvetna om detta, vilket jag hoppas de är.
          </note>
          <note>
            Men, som sagt, jag önskar en kommentar till frågan om AMS resurser
            skall rädda komvuxplatserna.
          </note>
          <note type="speaker">
            Anf. 6 Arbetsmarknadsminister BÖRJE HÖRNLUND (c) replik:
          </note>
          <note>
            Herr talman! Det är faktiskt socialdemokraterna och Mona Sahlin
            som är fast i 1980-talet.
          </note>
          <note>
            Socialdemokraterna fortsätter med 1980-
          </note>
          <note>
            talspolitiken, dvs. att ta ner humöret på företagen, i stället
            för att anpassa svenska företags villkor så att investeringarna
            sker i
          </note>
          <note>
            Sverige och icke utomlands och så att pengarna används för nya
            investeringar och nya jobb i stället för att dras bort från företagen.
          </note>
          <note>
            Det är inte beloppen som har den största betydelsen, även om
            också de är väsentliga. Det väsentligaste är dock att företagarna
            måste få jobba med det de är bra på, nämligen att producera, och
            inte tvingas använda en stor del av sin tid för att via revisions-
            och advokatfirmor rädda sitt arbetande kapital från beskattning.
          </note>
          <note>
            Detta är det negativa i att socialdemokraterna --
          </note>
          <note>
            som enda parti vad jag förstår -- står fast vid att vilja återinföra
            beskattningen av arbetande kapital.
          </note>
          <note>
            Så något om byggpolitiken. SCB beräknar att
          </note>
          <note>
            40 000 tomma lägenheter finns i vårt land. Som jag ser det är
            det då ingen finess i att stå fast vid räntebidragen. Även om
            det kommer i gång nya byggen blir det ju bara ytterligare tomma
            lägenheter. Vi skulle bara skjuta kostnaden framför oss.
          </note>
          <note>
            Det måste göras andra saker på svensk arbetsmarknad än att bygga
            lägenheter och kontor som kommer att stå tomma.
          </note>
          <note>
            Jag vet inte hur jag skall tolka Mona Sahlin, och det vore intressant
            att få ett besked om det. Skall
          </note>
          <note>
            Mona Sahlin vara både partisekreterare, någon typ av vice i partiet,
            och utskottsordförande? Jag ser gärna att vi får mötas så här,
            men jag tycker arbetsbördan verkar väl tung.
          </note>
          <note>
            När det gäller komvux är frågan från regeringens sida överlämnad
            till riksdagen, och jag kan inte svara på vad som händer här i
            riksdagen på det området.
          </note>
          <note type="speaker">
            Anf. 7 MONA SAHLIN (s) replik:
          </note>
          <note>
            Herr talman! När det gäller 1980-talet, Börje
          </note>
          <note>
            Hörnlund, är jag stolt över att deklarera att vi fortsätter med
            den politik som var lyckosam för sysselsättningen och för fördelningspolitiken.
            Jag är också stolt över att deklarera och erkänna att vi dragit
            lärdom också av misstagen på 1980-talet, något som jag saknar
            hos den borgerliga regeringen. Det är detta som ligger bakom det
            enda positiva som Börje Hörnlund hade att deklarera, nämligen
            den mycket låga kostnadsutveckling som vi nu har.
          </note>
          <note>
            Det var ju detta som våra två partier i varje fall i ord var
            överens om under den socialdemokratiska regeringen. Då mötte vi
            ingen förståelse, bara spott och spe, från de kamrater som Börje
            Hörnlund nu sitter i regeringen med.
          </note>
          <note>
            När det gäller bostadspolitiken är det märkligt att man fortsätter
            att tala om de tomma lägenheterna.
          </note>
          <note>
            Jag vill betona än en gång att vi behöver rusta upp våra skolor.
            Vi behöver bygga bostäder åt alla de äldre som nu ställer krav
            på en bättre bostad och en bättre omvårdnad. Vi behöver rusta
            våra vägar och våra gamla hus. Det är den delen av byggpolitiken
            som icke finns. Det är också där som den stora möjligheten finns
            att bekämpa arbetslösheten.
          </note>
          <note>
            Jag kommer inte att sitta kvar som ordförande i arbetsmarknadsutskottet.
            Däremot kommer jag som socialdemokrat att fortsätta att ha som
            min övergripande uppgift att inte bara jaga regeringen för att
            få fram en aktiv arbetsmarknadspolitik, utan också utveckla vår
            egen politik.
          </note>
          <note>
            Jag vill ändå ha en kommentar från Börje Hörnlund om vad han
            som arbetsmarknadsminister skulle anse om kammaren skulle rädda
            komvux-platser, folkbildningsplatser och annat genom att minska
            resurserna till AMS. Vad anser arbetsmarknadsministern om utsikterna
            för att
          </note>
          <note>
            AMS skulle gå in i nästa budgetår med mindre resurser än man
            har nu?
          </note>
          <note>
            Sedan vill jag än en gång upprepa att vi behöver tillsammans
            sätta upp en målsättning för att arbetslösheten skall vända under
            detta år. Det är inte bara ett ord och ett tal och en målsättning,
            utan det handlar om en utfästelse att använda alla de verktyg
            i vår politik som vi här i riksdagen kan besluta om för att vända
            arbetslöshetskurvan. Det handlar om ombyggande, det handlar om
            ungdomarna, det handlar om de äldres bostäder, det handlar om
            upprustningen av våra lokaler, det handlar om vägarna i glesbygden
            och det handlar om ekonomiska villkor för de små företagen på
            vår hemmamarknad.
          </note>
          <note>
            Detta, Börje Hörnlund, kan vi. Det finns förslag här i riksdagen,
            men jag efterlyser ett samlat agerande från regeringen.
          </note>
          <note type="speaker">
            Anf. 8 Arbetsmarknadsminister BÖRJE HÖRNLUND (c) replik:
          </note>
          <note>
            Herr talman! Som Mona Sahlin vet kommer regeringen inom kort
            att träffa parterna på byggarbetsmarknaden för att höra deras
            åsikter.
          </note>
          <note>
            Jag hoppas att de har andra förslag än räntebidragslån och liknande.
          </note>
          <note>
            Det pågår också ett arbete mellan kommunikationsdepartementet,
            mitt departement och finansdepartementet. Som Mona Sahlin vet
            skall finansen alltid vara med, och det är mycket viktigt. Det
            gäller investeringar i vägar och järnvägar.
          </note>
          <note>
            Vi resonerar ju till och från om den kapacitet som arbetsmarknadsverket
            har eller inte har när det gäller att ge tillfälliga arbeten och
            om hur stor del av de arbetslösa som på ett meningsfullt sätt
            kan gå i olika utbildningar. Just nu förklarar sig ju arbetsmarknadsverket
            rätt nöjt med den volym man kan sysselsätta.
          </note>
          <note>
            Mitt ungdomsförslag kommer att innebära att volymen stiger med
            ett antal tiondelar. Jag är rätt övertygad om att AMS har den
            kapaciteten. Men det finns bitar i detta ungdomsförslag som jag
            bedömer som mycket väsentliga. Skall vi få en stor effekt, måste
            åtgärderna vara väldigt enkla att förstå för alla, också för mindre
            arbetsgivare. När jag har haft tillfälle att informera Mona Sahlin
            skulle jag sätta värde på om hon kunde inta samma ståndpunkt.
          </note>
          <note>
            Det låter bra när man räknar upp saker som skall göras, men jag
            vill påminna om att budgetunderskottet trots allt är ca 90 miljarder
            kronor -- det är 70 miljarder med engångsförstärkningar. Det går
            inte att braka på precis hur som helst, för då kan man göra svensk
            arbetsmarknad större skada än nytta. Hemma i
          </note>
          <note>
            Västerbotten brukar vi säga att ''måtta är smal'', och så är
            det. Här finns balanspunkter som mycket noggrant måste avvägas
            och som jag vet att Mona
          </note>
          <note>
            Sahlin skulle ha avvägt på samma sätt som vi gör om hon hade
            suttit i regeringen.
          </note>
          <note>
            Andre vice talmannen anmälde att Mona Sahlin anhållit att till
            protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 9 KARL-ERIK PERSSON (v) replik:
          </note>
          <note>
            Herr talman! Låt mig börja med det som arbetsmarknadsministern
            sade sist i sitt anförande, att omfördelningen började under 80-talet.
            Ja, det håller jag givetvis med om, men omfördelningen fortsätter
            -- det var det jag tog fram i mitt anförande.
          </note>
          <note>
            Vi är givetvis överens om att hela Sverige skall leva, men människor
            måste ha arbete. Här talas det om olika kommuner, och i min egen
            kommun,
          </note>
          <note>
            Ljusnarsberg, är ungdomsarbetslösheten 34 % och den totala arbetslösheten
            16 %. Om de små orterna och glesbygdskommunerna skall ha möjlighet
            att leva måste människor få jobb.
          </note>
          <note>
            Då är frågan: Måste kommunala medel dras in?
          </note>
          <note>
            Kommunerna står för den största delen när det gäller att ordna
            sysselsättning, och därför gör man ett fundamentalt fel när man
            straffar de små kommunerna genom att dra in ytterligare kommunala
            medel.
          </note>
          <note>
            Det är bra att arbetsmarknadsministern har tagit initiativet
            när det gäller att komma i gång med ungdomsarbeten. Men man gör
            ändå ett fundamentalt fel när man bara talar med parterna.
          </note>
          <note>
            Tala också med ungdomarna!
          </note>
          <note>
            Arbetsmarknadsministern kan tala med sitt ungdomsförbund och
            fråga vad ungdomarna där tycker om detta att de eventuellt inte
            skall få en ersättning som de kan leva på. Jag tror att arbetsmarknadsministern
            kommer att möta protester inom sitt eget ungdomsförbund om han
            har de tankegångarna, att ungdomar som är myndiga inte skall ha
            möjlighet att flytta hemifrån på grund av att de inte har någon
            egen försörjning.
          </note>
          <note>
            Den största lyckan för många ungdomar är att komma ut på arbetsmarknaden,
            skaffa ett eget boende och eventuellt familj. Man måste ta med
            de sakerna i den här diskussionen. Det skall inte bara vara förvaringsplatser
            för ungdomarna i stället för öppen arbetslöshet.
          </note>
          <note>
            Arbetslinjen skall gälla, säger arbetsmarknadsministern. Ja,
            det är mycket bra, men då måste man göra någonting åt det här.
            När man talar om att dra in kommunala medel från komvux ser jag
            också problem. Där har människor möjlighet att få en utbildning
            när de har problem med arbete. I dag är det många kvinnor som
            har fått en utbildning tack vare komvux. Nu ser regeringen eventuellt
            till att ta bort den möjligheten.
          </note>
          <note>
            Anf. 10 Arbetsmarknadsminister BÖRJE
          </note>
          <note type="speaker">
            HÖRNLUND (c) replik:
          </note>
          <note>
            Herr talman! Varför har ungdomarna det så svårt på arbetsmarknaden
            i dag och kommer att ha det svårt under hela 1992 och 1993? Jo,
            det beror på att folk som har två, tre, fem eller sex års yrkeserfarenhet
            friställs när företagen nu bantas och att folk kommer ut på arbetsmarknaden
            på grund av konkurserna, som är många, som jag tidigare har sagt.
            Det uppstår hela tiden vakanser i arbetslivet, och det är lätt
            för dem som redan har skaffat sig yrkeserfarenhet att få de vakanserna,
            eftersom det är fråga om färdig arbetskraft.
          </note>
          <note>
            Det gör att vi måste ha mycket stor respekt för ungdomarnas situation
            just nu. En hel del ungdomar behöver förbättra sin utbildning
            för att vara bättre rustade när de goda tiderna kommer tillbaka.
            Det finns också många som har studerat så pass mycket att de känner
            behov av och har större nytta av att få arbetslivserfarenhet.
          </note>
          <note>
            Grunden i det förslag som kommer att föreläggas riksdagen är
            att vi ser båda dessa saker som en utbildning för ungdomarna.
            Då blir villkoren klart bättre än de alternativ som många har
            i dag, nämligen det sociala eller KAS. De kommer att få arbetspraktik
            inom de områden där de vill arbeta framöver.
          </note>
          <note>
            Det är mycket viktigt att betona att det nu blir litet besvärligt
            ett par år, men resten av 90-talet kommer att vara ungdomarnas
            årtionde. Det är små kullar ungdomar, och de kommer att behövas,
            inte minst för att förnya arbetslivet. Här gäller det att hålla
            fanan högt under ett par svåra år, och sedan är det ungdomarna
            själva som håller fanan på ett mycket fint sätt.
          </note>
          <note type="speaker">
            Anf. 11 KARL-ERIK PERSSON (v) replik:
          </note>
          <note>
            Herr talman! Jag hoppas att fanan då är röd.
          </note>
          <note>
            Att slå sönder LAS, som regeringen nu är inne på, tror jag inte
            är en framkomlig väg. Här talar man om att byta en grupp arbetslösa
            mot en annan grupp arbetslösa -- det blir konsekvensen om arbetsmarknadsministern
            skulle få igenom de förändringar som man vill göra efter att ha
            sett över arbetsrättslagarna. Man skall alltså ge ungdomarna inträde
            på arbetsmarknaden och ta bort LAS. Det skulle vara en katastrof.
            Vi skulle få den sämsta arbetsrättslagstiftningen i den industriella
            världen;
          </note>
          <note>
            t.o.m. USA har mycket strängare regler när det gäller lagen om
            anställningsskydd. Det är alltå ingen framkomlig väg.
          </note>
          <note>
            Det är frågan om brist på arbete. Här talar man som om det bara
            är att kasta någonting i en cementblandare och att allt är perfekt
            när den stannar. Här måste det till nya arbeten. Det är bristen
            på arbete som gör att vi har en hög arbetslöshet -- jag kan inte
            förstå annat.
          </note>
          <note>
            Utifrån den här synpunkten har jag inte i dag fått veta hur vi
            skall få fram mera jobb, och det skulle vara intressant att veta.
            Kommunikationsministern talar i alla fall om 20 000 jobb -- även
            om han har reviderat det många gånger om -- så någonstans verkar
            det finnas möjligheter. Men hur är det på andra områden?
          </note>
          <note>
            När det gäller byggarbetsmarknaden kan jag hålla med Mona Sahlin
            om att det finns renoveringsprojekt på många ställen. Jag tror
            inte att det finns en kommun i detta land som inte har en skola
            som behöver rustas upp. Här finns många möjligheter, men kommunerna
            får själva stå för kostnaderna för beredskapsarbeten. Kommunerna
            har möjligheter att skaffa fram sådana, men de har icke ekonomiska
            resurser. Ett samtal också med kommunerna om vilka möjligheter
            de har att skaffa fram arbeten skulle därför vara bra.
          </note>
          <note>
            Beredskaparbeten har tyvärr spolats helt. Nu är ca
          </note>
          <note>
            14 000 av de arbetslösa har beredskapsarbeten, och den andelen
            borde kunna öka, då möjligheter att få arbete ute i kommunerna
            på detta sätt skulle vara mycket bra.
          </note>
          <note>
            Anf. 12 Arbetsmarknadsminister BÖRJE
          </note>
          <note type="speaker">
            HÖRNLUND (c) replik:
          </note>
          <note>
            Herr talman! Det finns inga perfekta lösningar,
          </note>
          <note>
            Karl-Erik Persson, i en situation när arbetslösheten är hög bland
            ungdomarna. Vilket förslag man än lägger fram så blir det litet
            krångligt på ett eller annat sätt. Man måste se problemen och
            våga vidta åtgärder för att se till att ungdomarna inte blir arbetslösa.
            Efter det här förslaget, Karl-Erik
          </note>
          <note>
            Persson, är jag övertygad om att länderna i Norden och många
            länder i övriga Europa kommer att studera oss. Jag tror att de
            kommer att finna det intressant.
          </note>
          <note>
            Samtal med kommunförbundet kommer att ske redan i eftermiddag,
            när jag skall besöka huset i fråga.
          </note>
          <note>
            Det finns även det som är positivt på byggmarknaden. Man upphandlar
            nu 20--40 %
          </note>
          <note>
            billigare. Ett problem är att varken stat eller kommun har några
            stora fonder att sätta in för närvarande. Det är ett problem som
            jag tycker att
          </note>
          <note>
            Karl-Erik Persson tar litet för lätt på.
          </note>
          <note>
            Karl-Erik Persson var också inne på arbetsrätten.
          </note>
          <note>
            Enligt de direktiv som nu är givna har kommittén fått ett av
            de allra svåraste uppdrag en kommitté kan få, nämligen att åstadkomma
            bra regler för arbetsmarknaden men försöka göra dem så enkla att
            man kan förstå dem utan att vara ombudsman eller jurist. Det är
            en mycket hög målsättning. Om kommittén orkar med det återstår
            att se. Min egen prövning kommer slutgiltigt att ske först när
            vi har sett vad remissinstanserna har sagt om det som kommittén
            har åstadkommit.
          </note>
          <note>
            Jag tror dock att det här är viktigt, Karl-Erik
          </note>
          <note>
            Persson. I de små och medelstora företagen kommer många av framtidens
            jobb att finnas.
          </note>
          <note>
            Kommuner och landsting kommer inte vara några sysselsättningsmotorer
            framöver. Där blir det troligen aktuellt med vissa omfördelningar.
          </note>
          <note>
            Storföretagen är som gjorda för att robotiseras och inte ha så
            mycket personal. Då återstår de små och medelstora företagen.
            Arbetslagstiftningen har i mycket stor utsträckning utgått från
            storföretagen och deras situation. Nu står det i direktiven att
            man skall försöka utgå ifrån småföretagens situation.
          </note>
          <note>
            Om Karl-Erik Persson tänker efter, så tror jag att han kommer
            att hålla med mig.
          </note>
          <note type="speaker">
            Anf. 13 BO G JENEVALL (nyd) replik:
          </note>
          <note>
            Herr talman! Jag är besviken på arbetsmarknadsministern. Jag
            framförde två konkreta förslag i mitt anförande.
          </note>
          <note>
            Arbetsmarknadsministern valde att inte ens kommentera dem --
            hur man nu skall tolka det.
          </note>
          <note>
            Trots alla bekymmer fortsätter den nya regeringen att köra i
            de uppkörda hjulspåren. Jag har i varje fall inte lyckats hitta
            särskilt mycket nytt i den åtgärdsflod som man föreslår. Vi har
            nu en extrem situation. Då måste man ta till annorlunda metoder.
            Varför kan man inte pröva även litet kontroversiella förslag?
            Det minsta man kan begära är väl i alla fall att de kommenteras.
            Jag har dessutom gett arbetsmarknadsministern mitt tal i förväg.
          </note>
          <note>
            Det finns arbetsuppgifter ute på företagen, särskilt i de små
            och medelstora företagen. Man vågar i den nuvarande situationen
            inte dra på sig fast anställd personal. Man löser det på annat
            sätt. Den befintliga personalen får arbeta över osv., men det
            finns arbetsuppgifter. Jag kan garantera att om man vidtog åtgärder
            i den här riktningen skulle man skapa arbetstillfällen för tusentals
            människor. Jag kommer själv ifrån företagsvärlden och har en viss
            uppfattning om den.
          </note>
          <note>
            Dessutom skulle man få något för pengarna, i stället för att
            de inte alls kommer till nytta. Som jag sade i mitt anförande
            är nog det värsta för de arbetslösa den psykologiska situation
            de befinner sig i då de inte är efterfrågade. Jag är säker på
            att om man öppnade den här möjligheten skulle många av de som
            i dag är arbetslösa självmant söka kontakt med närmaste företag
            på orten eller inom sitt arbetsområde och erbjuda sina tjänster.
            Man kan dessutom göra det enkelt i stället för att koppla in arbetsförmedlingen.
            Man kan ha en enkel A4-
          </note>
          <note>
            blankett där man bara fyller i uppgifter och skickar in.
          </note>
          <note>
            Fördelen med att ge en tillfällig dispens från LAS
          </note>
          <note>
            är att det går precis lika enkelt och snabbt att upphäva den
            när tiderna vänder och hjulen börjar snurra igen. Men gör man
            ingenting, sker garanterat ingenting. I förlängningen av det här
            kan man t.o.m. tänka sig att om staten på så sätt bidrar med den
            arbetslöshetsersättning som den ändå skall betala, kunde man t.ex.
            göra upp med företagen om att få arbeten utförda litet billigare.
          </note>
          <note>
            Anf. 14 Arbetsmarknadsminister BÖRJE
          </note>
          <note type="speaker">
            HÖRNLUND (c) replik:
          </note>
          <note>
            Herr talman! Regeringen har lagt fram sina förslag till riksdagen
            för behandling. Jag skall ändå kommentera förslagen något.
          </note>
          <note>
            Ny Demokrati föreslår att den arbetslöse skall behålla sin arbetslöshetsersättning
            men ändå jobba på ett företag. I Stockholms debatteras nu vissa
            taxifirmor. Företag går i konkurs, återuppstår, och så håller
            de på. Det skulle troligtvis bli mycket snedvridande på den sunda
            konkurrensen mellan företagen. Jag är ganska övertygad om att
            man snart skulle få SAF och småföretagarnas organisationer på
            sig. Jag är också helt säker på att man direkt skulle få de fackliga
            organisationerna på sig.
          </note>
          <note>
            Arbetslöshetsersättningen är ingen outsinlig källa.
          </note>
          <note>
            Ett av mina stora problem är att arbetsmarknadsfonden, varifrån
            arbetslöshetskassorna får sina pengar, håller på att tömmas. I
            den fonden kommer det att uppstå ett underskott på åtskilliga
            miljarder, om vi fortsätter såsom vi gör i dag. Det krävs en hel
            del ytterligare analyser från Ny Demokratis sida innan förslagen
            kan betraktas som genomförbara.
          </note>
          <note type="speaker">
            Anf. 15 BO G JENEVALL (nyd) replik:
          </note>
          <note>
            Herr talman! Det låter som om det är arbetsmarknadens särintressen
            och parter som bestämmer här i landet. Jag trodde faktiskt att
            riksdag och regering hade något att säga till om.
          </note>
          <note>
            Jag är medveten om att våra förslag är kontroversiella. De är
            ovanliga och mycket annorlunda. Men bara därför bör man inte avstå
            från att diskutera den eventuella framkomligheten.
          </note>
          <note>
            Med det här förslaget skulle man på intet sätt tömma arbetslöshetskassorna
            snabbare än vad som sker i dag. Det är i alla fall nödvändigt
            att betala ut ersättning. Med vårt förslag skulle man få något
            för pengarna.
          </note>
          <note>
            Jag kan inte se att vårt förslag är särskilt orealistiskt. Jag
            hoppas att arbetsmarknadsministern i alla fall skulle vilja titta
            på våra förslag och analysera dem. Vi har också sagt att ett sådant
            system naturligtvis måste kringgärdas med regler.
          </note>
          <note>
            Dessutom var det två förslag som lades fram. Det andra förslaget
            innehöll inte att man skulle behålla arbetslöshetsersättningen.
            Det innehöll faktiskt ett förslag att man skulle anställa folk,
            men med den skillnaden att företaget inte betalade arbetsgivaravgift
            för den tiden. Arbetsgivaravgift får man ju ändå inte in om personen
            i fråga är arbetslös.
          </note>
          <note>
            Trots allt hoppas jag att förslaget kommer att ses över. Vi står
            som sagt till förfogande, då vi har mycket mer att tillägga och
            många fler detaljer att tillföra.
          </note>
          <note type="speaker">
            Anf. 16 BERIT ANDNOR (s):
          </note>
          <note>
            Herr talman! Börje Hörnlund, var finns kvinnoperspektivet i regeringen
            politik? Ja, den frågan måste man ställa sig efter att ha läst
            den borgerliga regeringens förslag till budget för nästa år.
          </note>
          <note>
            Mitt svar är att kvinnoperspektivet helt saknas. Det gäller särskilt
            inom arbetsmarknadspolitiken och kvinnors rätt till arbete.
          </note>
          <note>
            Regeringens politik är i själva verket ett stort hot både mot
            kvinnors arbete och mot kvinnors ställning i samhället. Nedskärningarna
            inom den gemensamma sektorn, karensdagarna, borttagandet av delpensionen,
            uteblivandet av barnbidragshöjningen, neddragningen av utvecklingsfondernas
            kapital m.m. Alla dessa förslag drabbar kvinnorna och kvinnors
            arbete.
          </note>
          <note>
            Vi socialdemokrater vänder oss mot regeringens ekonomiska politik,
            som leder till ökad arbetslöshet, en politik som försämrar för
            de flesta och särskilt för kvinnorna. I ett läge där det behövs
            utbudsstimulerande åtgärder stramar regeringen åt. Exempel på
            detta är de planerade indragningarna av medel från kommuner och
            landsting. Nästa år skall åtta miljarder sparas.
          </note>
          <note>
            Detta kommer att medföra att kvinnors möjligheter till arbete
            kraftigt försämras, eftersom det är inom den gemensamma sektorn
            som kvinnorna arbetar. Det är deras arbeten som kommer att drabbas.
          </note>
          <note>
            Den gemensamma sektorn är också en förutsättning för att kvinnorna
            skall kunna förvärvsarbeta.
          </note>
          <note>
            Visst är det viktigt att förändra, utveckla och ompröva inom
            den gemensamma sektorn -- och så sker också. Men det är ju en
            helt annan sak än det regeringen nu föreslår.
          </note>
          <note>
            Det är kvinnors arbete det handlar om. Har arbetsmarknadsministern
            gjort någon beräkning av vad nedskärningarna i den gemensamma
            sektorn kommer att innebära i form av ökad arbetslöshet för landets
            kvinnor? Om inte, hade det inte varit på sin plats att göra det?
            Är det verkligen läge att göra dessa indragningar nu med tanke
            på det sysselsättningsläge vi nu har? Hade det inte också varit
            värdefullt att i samband med analysen göra en regionalpolitisk
            bedömning av de sysselsättningspolitiska konsekvenserna när det
            gäller de planerade indragningarna?
          </note>
          <note>
            I Jämtland, som jag kommer från, arbetar 62 % av länets kvinnor
            i den gemensamma sektorn. Det säger sig självt att neddragningar
            där betyder oerhört mycket för kvinnors möjlighet att få arbete,
            och det i en situation då vi har landets högsta arbetslöshet i
            skogslänen.
          </note>
          <note>
            Hittills har kvinnorna haft lägre arbetslöshetstal än män. Så
            brukar det vara i början av en lågkonjunktur, men sedan ändras
            ju situationen.
          </note>
          <note>
            Därför finns det all anledning att uppmärksamma kvinnors situation
            på arbetsmarknaden i övrigt.
          </note>
          <note>
            Till skillnad från den borgerliga regeringen har vi i den socialdemokratiska
            partimotionen om ''det goda arbetet'' belyst kvinnors situation
            i arbetslivet och lämnat förslag till åtgärder, som leder till
            förbättringar för kvinnor.
          </note>
          <note>
            Kvinnorna utgör i dag nästan hälften av arbetskraften. Samtidigt
            som kvinnan förvärvsarbetar tar hon också ansvar för hem och barn.
            För att klara detta arbetar många kvinnor deltid. Ofta har de
            gjort valet själva, men det finns kvinnor som inte gjort detta
            val. Eftersom arbetsmarknaden är starkt könsuppdelad och kvinnors
            arbete ofta gäller vård- och servicesektorerna finns det sällan
            finns något alternativ till deltidsarbetet.
          </note>
          <note>
            För att komma till rätta med dessa förhållanden krävs det genomgripande
            arbetsorganisatoriska lösningar och förändringar. Vi tycker att
            arbetslivsfonderna måste ges möjliget att särskilt stödja utvecklingen
            av nya arbetsorganisatoriska lösningar i branscher där deltidsarbetet
            är omfattande.
          </note>
          <note>
            Många kvinnor är i dag deltidsarbetslösa. I regel står i dag
            många kvinnor inför situationen att tvingas välja mellan att säga
            upp sin deltidsanställning, för att på det sättet kunna uppbära
            arbetslöshetsersättning för en heltidstjänst, eller att jobba
            kvar i ett deltidsjobb som de inte kan försörja sig på. Detta
            är ett orimligt val. Kvinnor måste därför få möjlighet till förtur
            till lediga arbeten hos sin arbetsgivare, vilket innebär mer arbetstid
            och kräver ändringar i lagen om anställningsskydd.
          </note>
          <note>
            Är ministern beredd att stödja förverkligandet av ett sådant
            här förslag, något som skulle kunna betyda oerhört mycket för
            kvinnors möjligheter till försörjning?
          </note>
          <note>
            Kvinnorna har de sämsta arbetsmiljöerna.
          </note>
          <note>
            Kvinnorna har de monotona, slitsamma jobben som leder till utslitning
            i förtid. Arbetslivsfonderna som nu funnits i drygt ett års tid,
            har ju till uppgift att stödja projekt som syftar till att förbättra
            arbetsmiljöerna.
          </note>
          <note>
            För att utveckla kvinnors arbete och på ett genomgripande sätt
            förändra det, anser vi att arbetslivsfonderna bör får i uppdrag
            att under en tvåårsperiod genomföra projekt som vänder sig till
            kvinnor. Vi tror att det är nödvändigt med riktade insatser för
            kvinnor för att kunna åstadkomma förändring.
          </note>
          <note>
            Projekten skall omfatta den fysiska arbetsmiljön, arbetsorganisationen
            och arbetsinnehållet -- ansvar och befogenheter -- och arbetstider.
            Dessutom bör stor vikt fästas vid kompetensutveckling.
          </note>
          <note>
            I det mycket allvarliga sysselsättningsläge som vi befinner oss
            i, måste den borgerliga politiken förändras i grunden. Särskilda
            hänsyn och insatser måste också riktas mot kvinnor.
          </note>
          <note>
            Min slutfråga till ministern är: Varför försämrar den borgerliga
            regeringen för kvinnorna? Vore det inte bättre att ta till vara
            kvinnors vilja till arbete och utveckling? Gör någonting för kvinnorna,
            ministern!
          </note>
          <note type="speaker">
            Anf. 17 ELVER JONSSON (fp):
          </note>
          <note>
            Herr talman! Läget på arbetsmarknaden är i dag mörkt. Den radikala
            försämring som inleddes på hösten 1990 då arbetslösheten steg,
            varslen gick upp i rekordtal och de lediga platserna sjönk i antal
            till ett minimum har fortsatt. Under förra året kunde man notera
            en utveckling i negativ riktning och nu strax efter årsskiftet
            kan vi också notera att arbetslöshetstalen är uppe i en nivå som
            de aldrig tidigare varit i modern statistisk tid.
          </note>
          <note>
            Regeringen har insett lägets allvar och satsat mycket på arbetsmarknadspolitiska
            åtgärder i årets budget. Detta i avsikt att kunna hävda vad vi
            i
          </note>
          <note>
            Sverige kallar för arbetslinjen.
          </note>
          <note>
            Stora satsningar görs på att dämpa långtidsarbetslösheten. Det
            är bra åtgärder som regeringen föreslår och som ligger i linje
            med den tradition som har präglat svensk arbetsmarknadspolitik
            under senare decennier.
          </note>
          <note>
            En av anledningarna till att situationen på arbetsmarknaden ser
            ut som den gör är i hög grad den internationella lågkonjunkturen.
            Därom är de flesta bedömare ense.
          </note>
          <note>
            En annan anledning är den förda politiken under senare delen
            av 80-talet. Överhettningen på byggsidan bidrog starkt till dagens
            situation med för svenska förhållanden skyhöga arbetslöshetstal
            inom byggsektorn.
          </note>
          <note>
            Låt oss sätta in alla tänkbara åtgärder för att begränsa skadorna
            för individerna och för samhället, vilka nu får bära bördan av
            en hög arbetslöshet. Det finns inga enkla lösningar. Det finns
            inte en enda ''tulipanaros'' utan det behövs ett helt ''batteri''
            av konstruktiva åtgärder.
          </note>
          <note>
            När det gäller förutsättningarna är en internationell konjunkturuppgång
            viktig. Andra nödvändiga inslag är de åtgärder som vi själva vidtar
            för att skapa vettig sysselsättning inom olika branscher.
          </note>
          <note>
            Att påbörja redan tidigare planerade investeringar, där medel
            redan är avsatta, är en viktig åtgärd.
          </note>
          <note>
            Problem som dyker upp allt oftare när det gäller tidigareläggning
            av projekt är administrationen och byråkatin. Trögheten är stor
            och arbetet går i så långsamt tempo att tidigareläggningar äventyras.
          </note>
          <note>
            I mitt eget hemlän, Älvsborgs län, finns ett par projekt som
            med fördel skulle kunna startas omedelbart. I september gavs nya
            pengar till
          </note>
          <note>
            Borås--Varberg-vägen. Starten ser ut att kunna bli först i april,
            alltså åtta månder efter att man har fått pengarna.
          </note>
          <note>
            Ett annat exempel som visar trögheten är fängelsebygget i Vänersborg.
            Redan i november var man klar med finansieringen, men bedömningen
            på länsarbetsnämnden är att det knappast blir byggstart förrän
            hösten -92. Alltså nära ett år efter att medel fanns till förfogande,
            detta samtidigt som utflödet för öppen arbetslöshet är ungefär
            2 miljarder kronor i månaden.
          </note>
          <note>
            Herr talman! Jag tror det behövs en smidigare hantering när det
            gäller administration och byråkrati. Det är nödvändigt om ''blodflödet''
            för att dämpa öppen arbetslöshet skall kunna begränsas. Jag vill
            uppmana regeringen att omedelbart se över dessa problem. Vi måste
            få en ordning som medger tempohöjning, eftersom läget kräver både
            krafttag och snabbhet.
          </note>
          <note>
            Jag tror att det är särskilt viktigt att satsningar inom arbetsmarknadsutbildningen
            sker, inte minst därför att vi måste stå rustade med en arbetskraft
            med god kompetens och rätt kompetens när konjunkturen vänder uppåt
            igen. Allt talar för att vi inom ett par tre år i en ny och bättre
            konjunktur måste konstatera att välutbildade yrkesarbetare är
            en bristvara.
          </note>
          <note>
            Det är tillfredsställande att arbetsmarknadsministern avser att
            för riksdagen presentera förslag som syftar till att hjälpa unga
            människor ut i arbetslivet redan nu.
          </note>
          <note>
            Vi har en ny situation på arbetsmarknaden. På samma sätt som
            världspolitiken har oväntade och snabba inslag gäller det också
            näringslivet i vårt eget land. De jämna och mjuka vågrörelserna
            i konjunkturen har bytts ut mot hastigt förändrade växlingar.
            Det gäller nedgång, och det kommer förmodlingen att gälla även
            uppgång. Därför har vi så kort tid och så litet rådrum. Därför
            kommer framtidens arbetsmarknadspolitik att få ännu större krav
            på sig.
          </note>
          <note>
            Inom arbetsmarknadsutbildningen har det under senare tid skett
            ett kvalitetslyft och en kapacitetshöjning som är berömvärd. Det
            beror självfallet inte enbart på att vi har fått en ny företagsform
            för AMU, men det är inget tvivel om att det verksamt har bidragit
            till förbättringar.
          </note>
          <note>
            En bransch som särskilt har uppmärksammats som speciellt krisdrabbad
            är byggbranschen.
          </note>
          <note>
            Larmsiffror dyker ständigt upp som visar på hög arbetslöshet.
            Från framför allt socialdemokratiskt håll ropas det på att regeringen
            skall stimulera byggandet. Jag kan hålla med om att detta är riktigt
            exempelvis när det gäller infrastruktursatsningar.
          </note>
          <note>
            Det är däremot osäkert om man nu skall dra i gång andra stora
            projekt när det gäller husbyggande som skulle ge än fler tomma
            lägenheter på sina håll ute i landet. Jag tror i stället att framför
            allt kommunerna nu bör ta tag i sitt renoveringsbehov.
          </note>
          <note>
            Det kan vara stora projekt som upprustning av skolor, men också
            mindre projekt som inte kräver någon större form av förberedelse,
            t.ex.
          </note>
          <note>
            upprustning av vatten- och avloppsnät. Det är viktigt att kommunerna
            nu när kostnaderna för material m.m. är som lägst gör upprustningar.
          </note>
          <note>
            Herr talman! En aktiv arbetsmarknadspolitik är viktigare än någonsin.
            Men det är också viktigt att komma ihåg att arbetsmarknadspolitiken
            bara kan vara ett komplement. I grunden måste det finnas en positiv
            näringspolitik och en sund samhällsekonomi. Arbetet har ett egenvärde.
            Det är viktigt för samhället, men också för oss enskilda människor.
          </note>
          <note type="speaker">
            Anf. 18 BERIT ANDNOR (s) replik:
          </note>
          <note>
            Herr talman! Ministern tyckte inte att det var värt att över
            huvud taget kommentera det som jag tog upp när det gäller kvinnors
            arbetsmarknad. Jag märkte att Elver Jonsson, som ledamot i arbetsmarknadsutskottet,
            inte heller med ett ord berörde kvinnors sysselsättning och kvinnors
            rätt till arbete.
          </note>
          <note>
            Som företrädare för folkpartiet, som i ord säger sig stå för
            jämställdhet och arbeta för kvinnors och mäns lika rättigheter,
            tycker jag att det är något märkligt att folkpartiet i regeringsställning
            över huvud taget inte tar upp någonting om kvinnoperspektivet
            på arbetsmarknadspolitiken.
          </note>
          <note>
            Som jag sade tidigare har kvinnornas arbetslöshet ännu inte stigit
            särskilt mycket i förhållande till männens, men det kommer att
            ske. Och de neddragningar av statsbidragen till kommuner och landsting
            som nu föreslås kommer att slå oerhört hårt. Är Elver Jonsson
            inte medveten om detta?
          </note>
          <note>
            Vet Elver Jonsson inte vad detta får för konsekvenser för kvinnor
            och kvinnors arbete?
          </note>
          <note>
            Vi har ännu inte fått något svar på den fråga som
          </note>
          <note>
            Mona Sahlin ställde tidigare, nämligen beträffande de rykten
            som vi hör om att att man skall ta av pengarna till arbetsmarknadspolitiken
            och lägga dem i potten för vuxenutbildningen. Skall de arbetslösa
            betala en utökning inom komvux? Är det på det sättet, Elver Jonsson?
            Jag vore tacksam om han kunde svara på någon av dessa frågor.
          </note>
          <note type="speaker">
            Anf. 19 ELVER JONSSON (fp) replik:
          </note>
          <note>
            Herr talman!Det var en salva, men det kan ju bero på att Berit
            Andnor är ny här i kammaren, annars skulle hon, på tal om kvinnors
            möjligheter till jämställdhet i arbetslivet, ha kunnat erinra
            sig att hennes partikamrater länge bekämpade den lag som folkpartiet
            tillsammans med andra partier drev igenom här i riksdagen mot
            socialdemokraternas vilja. Står Berit Andnor bakom vår jämställdhetslag,
            eller vill hon skjuta de skott som hennes partikamrater gjorde
            1979 för att stoppa jämställdhet i arbetslivet?
          </note>
          <note>
            Berit Andnor beklagade att vi inte har kommenterat Mona Sahlins
            inlägg. Och det kanske vore läge att göra det.
          </note>
          <note>
            Mona Sahlin uppehöll sig en hel del vid de misstag som gjordes
            under 80-talet. En viss ödmjukhet bjuder väl att även Berit Andnor
            erinrar sig att det var socialdemokratisk politik som under större
            delen av denna period var förhärskande.
          </note>
          <note>
            De misstag som då gjordes gäller främst den selektiva politiken.
            Jag tror att vi måste få ett generellt mönster. I och för sig
            kan man i speciella situationer sikta in sig på kvinnors svåra
            arbetsmarknadssituation. Men det är viktigt att vi får en generell
            och bra grund.
          </note>
          <note>
            Berit Andnor har väl ändå inte glömt att socialdemokraterna,
            när vi från den borgerliga sidan kämpade för att få lägre arbetsgivaravgifter
            i
          </note>
          <note>
            Jämtland, motsatte sig det? De satsade i stället på
          </note>
          <note>
            Luleå. Det var er bedömning, vilken ni har rätt att ha. Men kom
            inte och säg att det inte skulle ha varit till hjälp för kvinnorna
            i Jämtland med en bättre situation i näringslivet i Jämtland.
          </note>
          <note>
            Socialdemokraterna har hela tiden under 80-talet prutat på länsanslagen,
            detta fina instrument i våra länsstyrelser som ger möjligheter
            att starta nya företag och att stötta glesbygdsverksamhet. Det
            är inte oviktigt för kvinnorna, inte ens i Jämtlands län.
          </note>
          <note type="speaker">
            Anf. 20 BERIT ANDNOR (s) replik:
          </note>
          <note>
            Herr talman! Liksom Börje Hörnlund verkar Elver
          </note>
          <note>
            Jonsson vara kvar i det förgångna. Det finns tydligen en önskan
            från de borgerliga partierna att uppehålla sig vid det förgångna.
            Det märks också på den politik som de borgerliga partierna för.
          </note>
          <note>
            Den politik som nu förs är en politik som bara syftar till att
            göra det bättre för dem som har det bra i samhället och göra det
            sämre för dem som redan i dag har det sämst. Och kvinnorna behöver
            också har rätt till arbete, och jag trodde att vi var överens
            om det.
          </note>
          <note>
            Jag lade märke till att Elver Jonsson i sin replik inte med ett
            ord bemötte min fråga om den mycket allvarliga indragning som
            nu sker av statsbidragen till kommuner och landsting. Det kommer
            att slå oerhört hårt mot kvinnors arbete, inte bara i skogslänen,
            även om det slår hårdast mot kvinnorna där, utan över hela landet,
            och det i en situation då vi i stället skulle behöva ha en stimulering
            av arbetsmarknaden.
          </note>
          <note>
            Elver Jonsson kommenterade inte heller den fråga som jag upprepade
            gånger har ställt till regeringens företrädare, nämligen om pengarna
            till komvux skall tas från de arbetsmarknadspolitiska medlen.
          </note>
          <note type="speaker">
            Anf. 21 ELVER JONSSON (fp) replik:
          </note>
          <note>
            Herr talman! Den oerhört svåra situationen på arbetsmarknaden
            är ju inte begränsad bara till kvinnorna, den gäller alla, och
            den gäller i hög grad ungdomarna. Därför behöver vi en politik
            som gör att vi får fart på det näringsliv som kan ge de riktiga
            jobben. Jag kan inte förstå att Berit Andnor har någon annan uppfattning
            än den som vi i utskottet har haft under många år, nämligen att
            arbetsmarknadspolitiken är viktig, men den kan aldrig bli mer
            än ett komplement. Det viktiga är att vi får en positiv näringspolitik
            och en sund samhällsekonomi.
          </note>
          <note>
            Den sunda samhällsekonomin har ju skjutits sönder ganska rejält
            under den socialdemokratiska eran under 80-talet. Kjell-Olof Feldt,
            i ''salig åminnelse'' som en god analytiker av läget, varnade
            varje år i sin finansplan för att om den politik som man förde
            inte ledde till konsekvenser på t.ex. de statliga utgifterna skulle
            den bli vådlig i förlängningen. Och det är ju dessa frukter som
            vi i dag skördar. Tredje vägens politik havererade.
          </note>
          <note>
            Jag gav faktiskt Mona Sahlin en eloge för att hon var ödmjuk
            nog att säga att det visst har begåtts misstag och att vi inte
            skulle göra om dem. Och misstagen var att man inte såg till att
            näringspolitiken och samhällsekonomin var i balans. Det finns
            alltså mycket att ompröva.
          </note>
          <note>
            Det är naturligtvis viktigt att vi får pengar till den vård och
            omsorg som är så oerhört angelägna i en växande sektor, t.ex.
            när det gäller äldrevården.
          </note>
          <note>
            Alla sektorer skall inte minska, utan där behövs tvärtom ökade
            insatser. Men då är det viktigt att vi har pengar att betala detta
            med.
          </note>
          <note>
            Det var intressant att höra att Berit Andnor inte hade synpunkter
            på jämställdhetspolitiken. Jag vill åter ställa frågan: Står Berit
            Andnor bakom den jämställdhetspolitik som riksdagen har ställt
            sig bakom, eller hävdar hon den socialdemokratiska linjen från
            1979?
          </note>
          <note>
            Andre vice talmannen anmälde att Berit Andnor anhållit att till
            protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 22 BJÖRN KAALING (s):
          </note>
          <note>
            Herr talman! Beträffande den jämställdhetslag som togs upp i
            föregående inlägg vill jag inledningsvis helt kort bara framhålla
            att vi socialdemokrater inte är motståndare till jämställdheten.
            Vad vi förespråkat är i stället ett avtal på arbetsmarknaden.
          </note>
          <note>
            Häromveckan kom det hittills största varslet inom den offentliga
            sektorn när Uppsala kommun preliminärt varslade om att 1 500 anställda
            skulle sägas upp. Vad som är ursprunget till detta varsel kan
            naturligtvis diskuteras. Men det är inte något som i första hand
            hör hemma i den här debatten.
          </note>
          <note>
            För alla dem som drabbas av uppsägning är den hotande arbetslösheten
            det stora problemet, och det är denna som det nu skall handla
            om.
          </note>
          <note>
            I senaste numret av Kommun Aktuellt kan man läsa att de stora
            nedskärningarna i Uppsala antas vara början på en större våg av
            varsel i kommunerna.
          </note>
          <note>
            Göteborg, Linköping, Norrköping och Växjö t.ex.
          </note>
          <note>
            berörs.
          </note>
          <note>
            Det nämns att det på några års sikt totalt kan vara fråga om
            bortemot 50 000 anställda som berörs av indragningar. Visserligen
            görs bedömningen att större delen av nedskärningarna kan klaras
            genom naturlig avgång och omflyttningar samt genom att tjänster
            inte återbesätts. Men det här kommer också att leda till en högre
            arbetslöshet och bidra till ett förvärrat läge på arbetsmarknaden.
          </note>
          <note>
            Lågavlönade kvinnor -- Berit Andnor var inne på den frågan --
            kommer, liksom ungdomarna, att vara de som hårdast drabbas när
            besparingarna inom den gemensamma sektorn skall göras.
          </note>
          <note>
            Den formella grunden för uppsägningarna är här, liksom i andra
            fall, naturligtvis bristen på arbeten.
          </note>
          <note>
            Detta ter sig närmast ironiskt, om nu det uttrycket får användas
            i det här sammanhanget, sett till de behov av vård och omsorg
            som faktiskt finns.
          </note>
          <note>
            Vidare är det inte så, att efterfrågan på de tjänster som produceras
            av kommuner och landsting viker.
          </note>
          <note>
            Det framgår inte minst av allmänhetens reaktion när drabbade
            kommuner lägger ner daghem och skolor och drar in personal inom
            äldreomsorgen --
          </note>
          <note>
            och då handlar det om riktiga jobb.
          </note>
          <note>
            Inte heller blir det lättare att driva arbetslinjen i arbetsmarknadspolitiken
            på orter där en stor del av arbetsmarknaden återfinns inom det
            offentliga.
          </note>
          <note>
            Hos kommuner, liksom hos privata arbetsgivare, uppstår naturligtvis
            problem och konflikter när man med den ena handen skall säga upp
            personal och med den andra förväntas klara att ta emot ett ökat
            antal arbetslösa i arbetsmarknadsåtgärder.
          </note>
          <note>
            Jag tror att det finns skäl att höja ett varnande finger i det
            avseendet. Man måste inse att det kan bli problem i framtiden
            när det gäller att hitta platser för arbetsmarknadspolitiska åtgärder.
          </note>
          <note>
            Vi socialdemokrater har lagt fram en rad förslag både i vår ekonomiska
            motion och i vår arbetsmarknadspolitiska motion här i riksdagen.
          </note>
          <note>
            Ett förslag går ut på att de 3,8 miljarder som regeringen vill
            dra in från kommunerna nästa år omvandlas till en stimulans för
            att kommuner och landsting skall tidigarelägga investeringar.
            Det här täcker naturligtvis viktiga behov, och det innebär ett
            gott tillskott av välbehövliga arbetstillfällen på arbetsmarknaden.
          </note>
          <note>
            Naturligtvis är det olyckligt, och det har flera talare varit
            inne på, att i det här läget göra onödigt hårda åtstramningar
            riktade mot både privat och offentlig sektor.
          </note>
          <note>
            Trots allt är en hel del av de småföretag som de borgerliga partierna
            säger sig värna särskilt mycket beroende av upphandling från den
            offentliga sidan.
          </note>
          <note>
            Självfallet måste det vara så, att den vikande upphandlingen
            från kommunernas sida nu innebär ett betydligt större slag mot
            småföretagen än de få tusenlappar innebär som man får i form av
            skattelättnad. Naturligtvis blir det mycket värre för dem när
            hela efterfrågemarknaden viker och ingen köper de produkter som
            företagen tillverkar.
          </note>
          <note>
            Som tidigare har sagts är det nu viktigt att arbetsmarknadspolitiken
            inriktas på ännu aktivare åtgärder. Hit hör naturligtvis utbildningsinsatserna.
          </note>
          <note>
            Behovet av utbildning är stort både inom privat och inom offentligt
            näringsliv. Givetvis är det rätt tillfälle att utbilda personalen
            när det är lågkonjunktur. Dessutom kan man då ta in människor
            som ersätter dem som får utbildning.
          </note>
          <note>
            Det behövs också utbildning i det förändringsarbete som genomförs
            i kommuner och landsting. De flesta är överens om att det förändringsarbetet
            behövs. Det behövs utbildning när personalen måste flytta runt.
            Det finns också ett behov av utbildning vid omställningar och
            omstruktureringar.
          </note>
          <note>
            Det är bara att betona vikten av att satsningarna på utbildning
            och investeringarna i byggandet av vägar genomförs. Naturligtvis
            är det fel att i det här läget skära ned på det sätt inom vuxenutbildningen
            som föreslagits från borgerligt håll.
          </note>
          <note type="speaker">
            Anf. 23 MARIANNE JÖNSSON (c):
          </note>
          <note>
            Herr talman! Jag vill lyfta fram frågan om de handikappades situation
            i dagens arbetsmarknadsläge. Arbetslösheten är ett gissel för
            alla som berörs av den och ett slöseri med samhällets resurser,
            som alltså inte utnyttjas på ett riktigt sätt. Det kommer att
            upprepas många gånger i dag och med olika formuleringar här i
            talarstolen. Säkerligen finns där samma kända övertygelse, nämligen
            att det just nu inte finns något som är så angeläget som just
            behovet av att rådande arbetslöshet bekämpas samt av att vi återigen
            får en fungerande arbetsmarknad och kontroll över lågkonjunkturen.
          </note>
          <note>
            Regeringen gör mycket kraftfulla satsningar för att mildra verkningarna
            av den nu så svåra arbetslösheten. Ja, den är den svåraste som
            vi har haft sedan mellankrigstiden. Man har valt arbetslinjen
            som ledstjärna, som arbetsmarknadsministern här säger. Dessutom
            är avsikten att verkligen sträva efter att denna linje blir den
            rådande. Särskilt utsatta grupper --
          </note>
          <note>
            ungdomar, arbetshandikappade, flyktingar och invandrare nämns
            -- skall bli föremål för regeringens särskilda omsorg. Det är
            bra. Man satsar kraftfullt på särskilda arbetsmarknadspolitiska
            åtgärder. Främst gäller det lönebidragen. Summan för dessa ökas
            med 790
          </note>
          <note>
            miljoner till 6,2 miljarder i årets budgetproposition. Arbetsmarknadsverket
            får dessutom ett medelstillskott om 275 miljoner redan i år för
            att det med lönebidrag skall vara möjligt att åstadkomma att fler
            arbetshandikappade kommer i arbete. Det är tänkt att medlen skall
            räcka till 2 500
          </note>
          <note>
            arbetshandikappade. Så långt är väl allt gott och väl.
          </note>
          <note>
            Nu återstår det för företag och förvaltningar att på bästa sätt
            se till att det kan åstadkommas som regeringen avser, nämligen
            att fler arbetshandikappade kommer i arbete.
          </note>
          <note>
            Vi i Sverige är alldeles överens om att den målsättningen skall
            gälla. Formuleringarna har varierat alltsedan 70-talet, då begreppen
            full sysselsättning och arbete åt alla först myntades. Nu talar
            man om det goda arbetet åt alla. Och det här är väl bra. Det innebär
            ju att alla människor i grunden har rätt till ett arbete -- oavsett
            förutsättningar eller förväntningar eller om man är i behov av
            stödinsatser av varierande omfattning.
          </note>
          <note>
            De målsättningar och ambitioner som det här talas om är goda.
            Men många människor som har ett handikapp saknar fortfarande jobb.
            Kön med s.k.
          </note>
          <note>
            kvarstående sökande med någon form av handikapp vid landets arbetsförmedlingar
            har under de senaste åtta nio åren konstant omfattat
          </note>
          <note>
            30 000 människor. Det antalet har inte på något sätt förändrats,
            trots att det har varit högkonjunktur.
          </note>
          <note>
            Det finns människor som har svåra funktionshinder, och dessa
            personer är många.
          </note>
          <note>
            Inom dessa grupper har man inte någon möjlighet --
          </note>
          <note>
            oberoende av om det är högkonjunktur eller lågkonjunktur -- att
            få arbete eller sysselsättning vid sidan av arbetsmarknaden. Den
            frågan har tagits upp i olika handikapputredningar ända sedan
            början av 80-talet. Frågan har diskuterats i handikapporganisationerna,
            och många uttalanden har gjorts i detta sammanhang. Vi i den nu
            aktuella handikapputredningen har gjort en kartläggning där vi
            presenterar siffror som väl vid det här laget är kända. Tre av
            fyra handikappade med svåra funktionshinder saknar arbete och
            sysselsättning utanför hemmet. Det rör sig om hela 72 %.
          </note>
          <note>
            Arbetet är en del av människans värdighet. Har man inte ett arbete
            känner man sig utanför, mindervärdig och uppgiven. Det kan leda
            till svåra depressioner. Man känner ett allmänt tillkortakommande.
            I det nuvarande arbetsmarknadsläget är det mycket stor risk att
            dessa människor hamnar mycket långt bak i arbetslöshetskön. Man
            ger upp, man bryr sig inte om att anmäla sig. Det är t.ex. anmärkningsvärt
            att bara 3 % av de utvecklingsstörda finns registrerade som arbetssökande.
          </note>
          <note>
            Därför säger regeringen i budgetpropositionen att man särskilt
            måste beakta detta nu, när man har så mycket bekymmer och så svåra
            problem med att få ungdomar, invandrare, flyktingar och andra
            varslade och uppsagda att få ett jobb, så att man inte glömmer
            de handikappade. Man måste ta till särskilda lösningar, nya idéer.
          </note>
          <note>
            Det har visat sig att om man gör särskilda insatser --
          </note>
          <note>
            man har i Kalmar, som jag kommer från, haft ett projekt som heter
            Arbete åt unga handikappade --
          </note>
          <note>
            med kunnande, personligt engagemang, stöd, litet uppfinningsrikedom
            och litet flexibilitet, kan man uppnå att en ung människa, som
            tidigare var ett vårdfall, blir en människa med självaktning,
            som har ett jobb och inte bara är en som kvitterar ut sin pension.
          </note>
          <note>
            Det finns många orosmoln på himlen framöver.
          </note>
          <note>
            Solidariteten kommer att sättas på mycket hårda prov, vill jag
            säga. Det är en helt förändrad situation. Det regeringen gör nu
            är därför naturligtvis mycket viktigt. Men vi kommer också att
            i handkapputredningens slutbetänkande, som presenteras i maj,
            att ge många förslag för att utveckla och öppna vägar till arbetslivet
            för personer med funktionsnedsättningar.
          </note>
          <note>
            Skall vi mena någonting med jämlikhet, solidaritet och full delaktighet,
            som vi säger i våra festtal, måste den generella välfärden, som
            vi i centern talar så mycket om, med grundtrygghet, där arbetet
            ingår som en viktig del, gälla alla människor, däribland också
            de handikappade var i landet man än bor.
          </note>
          <note type="speaker">
            Anf. 24 BENGT-OLA RYTTAR (s):
          </note>
          <note>
            Herr talman! Dalarna och Gävleborg har nu den högsta öppna arbetslösheten
            i landet.
          </note>
          <note>
            Byggarbetslösheten är också den högsta i landet. I
          </note>
          <note>
            Gävleborg är över 30 % av byggnadsarbetarna utan arbete. I Dalarna
            mer än 26 %. Utstämplingen har nu börjat för de här människorna.
          </note>
          <note>
            Visst skulle vi ha fått en nedgång i byggandet även om vi hade
            haft en socialdemokratisk regering. Det ligger liksom i själva
            konjunkturen.
          </note>
          <note>
            Men det som har skett nu är varken mer eller mindre än ett attentat
            mot byggbranschen. Jag vet inte om det som har skett har gjorts
            med berått mod eller om det är på grund av inkompetens i regeringen.
            Faktum kvarstår, den förda politiken är katastrofal för byggbranschen.
          </note>
          <note>
            Nog begriper väl Börje Hörnlund och hans kollegor att det blir
            tvärstopp i byggandet när man i början av en lågkonjunktur
          </note>
          <note>
            -- skapar kaos i bostadsfinansieringen, och de enda säkra signaler
            som marknaden får är att det kommer att bli dyrare att bo,
          </note>
          <note>
            -- tar bort två tredjedelar av investeringsbidraget, det blir
            alltså 6,2 % dyrare att bygga bostäder,
          </note>
          <note>
            -- försämrar ROT-lånen,
          </note>
          <note>
            -- skänker de 300 miljoner som den socialdemokratiska regeringen
            avsatte för att reparera skolor till dem som redan har -- det
            är vad den borgerliga majoriteten i Sveriges riksdag gör --,
          </note>
          <note>
            -- låter stödet till ungdomsboendet gå samma väg och
          </note>
          <note>
            -- avskaffar det statliga stödet för att sanera bostäder från
            fukt och mögel.
          </note>
          <note>
            Herr talman! Hur skulle det kunna gå annat än käpprätt åt skogen
            för en bransch som utsätts för en sådan behandling.
          </note>
          <note>
            Börje Hörnlund talade väl om ungdomarnas situation på arbetsmarknaden.
            Tittar man på byggbranschen ser man att det är något mycket förfärligt
            som händer. Här slås flera årskullar ut.
          </note>
          <note>
            Det är först de som förlorar jobbet och sedan är det de som får
            byggutbildning men som inte kan fullfölja sin utbildning utan
            går förlorade för branschen.
          </note>
          <note>
            Korparna pratar även i den här lågkonjunkturen om att Sverige
            är färdigbyggt. Det sade man under den förra lågkonjunkturen också.
            Men det visade sig att de hade fel, och de har fel i dag också.
          </note>
          <note>
            Det är ett stort ansvar som regeringen har i den här frågan.
            Men man försöker att dra sig undan det ansvaret genom att splittra
            bygg- och bostadsfrågorna på 7--8 departement. Men jag lovar en
            sak. Det är att regeringen inte kommer att få en lugn stund förrän
            man bedriver en politik som låter människor bo bra till rimliga
            kostnader, gå i skolor som är trivsamma och bra och bygger det
            som krävs för bra offentlig service. Då finns det jobb i byggbranschen
            och i en mängd andra företag.
          </note>
          <note>
            Det är inte bara byggbranschen som drabbas.
          </note>
          <note>
            Kringverksamheten i träindustri, verkstadsindustri och åkerinäring
            drabbas också hårt.
          </note>
          <note>
            För träindustrin är detta förödande, och det är en industri som
            oftast ligger i glesbygd. Det är också mycket beklagligt att träindustrikapacitet
            och kunnande slås ut, speciellt med tanke på att det är en industrisektor
            som har ganska goda förutsättningar på den framtida EG-marknaden.
          </note>
          <note>
            Carl Bildt klagade i början av den här debatten över att vi socialdemokrater
            inte nämner industrikrisen, utan bara byggkrisen. Vi står självfallet
            inte tomhänta när det gäller industrifrågor. Men det är också
            en självklarhet att det som är mest akut nu är byggkrisen. Det
            är den som regering och riksdag snabbt kan påverka.
          </note>
          <note>
            Därigenom förbättrar man också företagsmiljön för andra industrier.
          </note>
          <note>
            I dag är två tredjedelar av de arbetslösa i Dalarna män. Men
            med den politik som regeringen bedriver kommer kvinnorna att drabbas
            i nästa steg, när den offentliga sektorn rustas ner.
          </note>
          <note>
            Ett problem som är akut är att 80 % av de deltidsarbetslösa är
            kvinnor. Så får det självfallet inte vara. Vi socialdemokrater
            på Dalabänken har föreslagit att deltidsarbetande skall ha laglig
            rätt till förtur till heltidsarbete när tillfälle ges. Skall vi
            klara kvinnors arbete i framtiden, krävs det en stark offentlig
            sektor och stopp för deltidseländet. Detta gäller inte minst i
            glesbygd.
          </note>
          <note>
            För att ett skogslän som Dalarna skall kunna hävda sig, krävs
            det bl.a. att vår utbildningsnivå förbättras. För att klara det
            måste alla utbildningsresurser utnyttjas maximalt.
          </note>
          <note>
            Regeringens angrepp på komvux, folkbildning och folkhögskolor
            måste stoppas. Statsmakterna måste förhindra nedbantningen av
            Skogshögskolan i
          </note>
          <note>
            Garpenberg.
          </note>
          <note type="speaker">
            Anf. 25 ELVER JONSSON (fp) replik:
          </note>
          <note>
            Herr talman! Även om Bengt-Ola Ryttar fick avbryta sitt anförande
            för att taletiden var ute, var det ingen dålig salva han gav regeringen
            när han sade att det var attentat på gång. Han undrade om det
            sker med berått mod.
          </note>
          <note>
            Det attentat som Bengt-Ola Ryttar talar om är i så fall iscensatt
            av den socialdemokratiska, nyss avgångna, regeringen. Det var
            ju då som arbetslösheten sköt fart, på hösten 1990. Den har accelererat
            sedan dess. Frågan borde inte vara om det är den nuvarande regeringen
            som har satt i gång den nuvarande svåra situationen, utan problemet
            är ju hur vi skall hejda den mycket svåra arbetslösheten, vars
            ökande har varit förhärskande under de senaste 18--20 månaderna.
          </note>
          <note>
            Bengt-Ola Ryttar sade att vi nu måste se till att vi kan bo bra.
            Vid bostadsutskottets och arbetsmarknadsutskottets utfrågning
            nyligen konstaterade boverket och byggparterna att svenskar bor
            bäst i världen. Det är möjligt att vi skall försöka få standardlyft,
            men vi kanske inte skall göra det då vi har ekonomisk kris.
          </note>
          <note>
            Bengt-Ola Ryttar talar om problem i skolorna. Det är, som jag
            sade tidigare, ett angeläget objekt att ta itu med skolbyggnaderna.
            Skolorna har ju inte blivit dåliga under en natt, utan här är
            det fråga om flera års, för att inte säga decenniers, försummelser.
            De behöver i och för sig rättas till.
          </note>
          <note>
            Men det har inte så mycket med regeringsskifte att göra.
          </note>
          <note>
            Det skulle vara intressant att höra vad Bengt-Ola
          </note>
          <note>
            Ryttar, i övrigt mycket kunnig i byggbranschen, tycker att vi
            skall göra för att komma till rätta med den byråkrati och den
            tröga administration som gör att det tar åtta till tolv månader
            innan färdiga projekt, med pengar beviljade, kan komma i gång.
          </note>
          <note>
            Där tror jag att det behövs gemensamma tag. Jag för min del skulle
            vilja uppmana regeringen att se över bestämmelserna så att vi
            radikalt kan snabba upp hanteringen.
          </note>
          <note type="speaker">
            Anf. 26 BENGT-OLA RYTTAR (s) replik:
          </note>
          <note>
            Herr talman! Jag får tacka Elver Jonsson för att han gav mig
            möjlighet att komma tillbaka i debatten.
          </note>
          <note>
            Beträffande byggkrisen måste jag säga att de försämringar i förutsättningarna
            för byggandet som regeringen genomfört naturligtvis har effekt.
            När man lämnar bostadsfinansieringen helt öppen under väldigt
            lång tid, innebär det att människor inte bestämmer sig för att
            bygga en villa. Det är den största affär som de flesta människor
            gör i sitt liv.
          </note>
          <note>
            Då vill man veta vilka regler som gäller.
          </note>
          <note>
            Vi har i min hemkommun en husfabrik. På måndag har ägarna kallat
            till en stor presskonferens. Jag fruktar att det budskap som då
            kommer är att fabriken skall läggas ned. Det är en bra fabrik,
            med god kapacitet, stort kunnande och bra hus, men den slås nu
            förmodligen ut. Jag ger regeringen ansvaret för detta, om det
            nu går så illa som jag befarar.
          </note>
          <note>
            I sitt huvudanförande sade Elver Jonsson att det inte finns några
            tulipanarosor. Men inom byggbranschen har regeringen gått fram
            med lie i tulipanarosrabatten. Men vi har några lökar kvar, och
            dem har vi redovisat i våra motioner till riksdagen. Antas de
            har vi ändå en chans att få en vändning i denna mycket beklagliga
            utveckling.
          </note>
          <note>
            Elver Jonsson har alldeles rätt i att problemen i skolorna inte
            uppstått under de månader som de borgerliga regerat. Men vi socialdemokrater
            tar ett ansvar för att reparera skolorna, och det gör inte regeringen.
          </note>
          <note>
            Det är inte alltid bara byråkratin som är ett hinder för att
            få i gång byggen, utan det handlar mycket om projektering. Jag
            vet inte vad som är felet i de enskilda fall som Elver Jonsson
            talar om, men jag måste säga att vi har gjort åtskilligt för att
            minska byråkratin. Där finns också inslag som handlar om rättssäkerhet
            och människors möjlighet att yttra sig över planer, överklaga
            osv., vilket är kostsamt och många gånger väldigt opraktiskt men
            ändå viktiga rättigheter för svenska medborgare.
          </note>
          <note type="speaker">
            Anf. 27 ELVER JONSSON (fp) replik:
          </note>
          <note>
            Jag hyste vissa förhoppningar om att Bengt-Ola
          </note>
          <note>
            Ryttar skulle ha något konstruktivt att komma med, men när det
            bara var den socialdemokratiska motionen blir jag desillusionerad.
            Vad som där lyfts fram är ju bara möjligheter till skatteökningar.
          </note>
          <note>
            Skattehöjningarnas väg har visat sig inte vara möjlig. Den tredje
            vägens politik är ett praktexempel på hur det kan gå när man enbart
            förlitar sig till ett relativt stort uttag av skatter och kör
            alltmer i offentlig regi.
          </note>
          <note>
            När Bengt-Ola Ryttar nu ställer regeringen till svars för det
            han fruktar skall sägas i presskonferensen på måndag i hans hemlän
            är det faktiskt att rikta pilarna åt fel håll. Om det inträffar
            något tragiskt, är det förmodligen frukten av den tredje vägens
            politik. Det ansvaret kan inte socialdemokraterna glida ur genom
            att hänvisa till att en eller annan regeländring införts i systemet.
          </note>
          <note>
            Låt oss konstatera att svensk bostadspolitik är ett av de områden
            -- möjligen finns det fler -- som radikalt misslyckats. Därför
            måste vi lägga om politiken på det området.
          </note>
          <note>
            Till slut vill jag upprepa: Här finns en chans för kommuner,
            landsting och andra byggare att handla upp utomordentligt billigt.
            Skulle vi dessutom ha en så smidig administration att man omedelbart
            kunde börja byggandet, skulle det vara det största lyftet för
            byggandet och hjälpa byggnadsarbetare att få meningsfulla jobb.
          </note>
          <note type="speaker">
            Anf. 28 BENGT-OLA RYTTAR (s) replik:
          </note>
          <note>
            Herr talman! Jag hör att Elver Jonsson inte har läst den socialdemokratiska
            partimotionen, som handlar om arbetsmarknadsfrågor och byggande.
          </note>
          <note>
            Där redovisas en rad konstruktiva förslag, väl prövade under
            många år, och som naturligtvis också har en mycket bra effekt
            på byggmarknaden.
          </note>
          <note>
            Jag tror i och för sig inte att vi kan undanröja arbetslösheten
            inom byggbranschen helt och hållet, för den blev för stor under
            högkonjunkturåren.
          </note>
          <note>
            Men jag vill ändå påminna om det förhållandet att den socialdemokratiska
            regeringen fram till valet satt i minoritet. När det handlade
            om obekväma åtstramningar från regeringens sida, fanns inte det
            politiska modet hos oppositionen. Visserligen ställde folkpartiet
            upp i en del sammanhang, det skall jag erkänna, men inte fullt
            ut. Vi borde ha hjälpts åt mer därvidlag.
          </note>
          <note>
            Det är väldigt populärt att klanka på svensk bostadspolitik.
            Den kostar för mycket för statskassan, det gör den. Men i våra
            förslag ingår också förslag om räntelån. Det innebär en mindre
            belastning på statskassan och en vettigare kostnadsbild för människorna
            över tiden.
          </note>
          <note>
            Resultatet av den svenska bostadspolitiken är ändå att vi har
            världens bästa ytstandard, vi har världens bästa fördelning av
            denna ytstandard över befolkningen. Det är ett mycket gott betyg.
          </note>
          <note>
            Elver Jonsson säger att kommunerna nu bör bygga.
          </note>
          <note>
            De kommuner som har ekonomiska möjligheter gör det också. Men
            det är väldigt få kommuner som har råd. Regeringens förslag med
            indragningar av pengar från kommunerna innebär att det blir omöjligt
            för kommunerna. Här måste regering och riksdag ta ansvar och se
            till att det finns de resurser som krävs för att få i gång nödvändigt
            och väsentligt byggande. Det finns en mängd objekt, och vi skall
            bygga. Det är en rätt för det svenska folket.
          </note>
          <note type="speaker">
            Anf. 29 SINIKKA BOHLIN (s):
          </note>
          <note>
            Herr talman! Enligt en alldeles färsk undersökning anser var
            fjärde ung människa att arbetslöshetsfrågan är den viktigaste
            politiska frågan näst efter miljöfrågorna. Jag tror att de flesta
            av oss under den senaste tiden mött dagens ungdomar och fått höra
            sådana här uttalanden:
          </note>
          <note>
            ''Jag har sökt uppemot 80 arbeten men inte fått något'' och ''Varför
            gick jag gymnasiet men ändå inte fick något arbete?'' Det är alldeles
            för ofta som vi hör dessa ord.
          </note>
          <note>
            Lågkonjunkturen och arbetslösheten drabbar hela samhället hårt,
            men som vanligt är det ungdomsgrupperna som är de mest utsatta.
            Jag vill som exempel ta upp ett län, som också Bengt-Ola
          </note>
          <note>
            Ryttar omnämnde, nämligen Gävleborgs län, som är välkänt inte
            bara för bocken, utan också för den högsta arbetslösheten i landet,
            den högsta ungdomsarbetslösheten, den högsta sjukfrånvaron och
            den lägsta utbildningsnivån i landet.
          </note>
          <note>
            Arbetslösheten i Gävleborgs län ökar snabbare bland ungdomar.
            Redan för ett år sedan var det en förhållandevis hög arbetslöshet.
            För 20--24-åringar innebär en fördubbling av arbetslösheten en
            ökning från 5 % till 10 %, medan det för 30--34-åringar betyder
            en ökning från 2 % till 4 %. Siffror är inte allt, men de säger
            ändå ganska mycket när man ser att 40 % av samtliga arbetssökande
            är under 25 år.
          </note>
          <note>
            I höstas var 16,5 % av 18--19-åringarna i länet utan arbete,
            och man beräknar att antalet ökar under våren.
          </note>
          <note>
            Om inget görs nu, kan det bli förödande konsekvenser. Arbetslösa
            ungdomar är inte bara ett kortsiktigt problem för dagen. De långsiktiga
            konsekvenserna med utslagning, socialbidragsberoende, missbruk
            m.m. leder ofta till ännu allvarligare problem.
          </note>
          <note>
            Herr talman! Arbetsmarknadspolitik är den viktigaste fördelningspolitiska
            åtgärden, dvs. att med alla medel bekämpa arbetslösheten, speciellt
            bland ungdomar. Det är mycket viktigt att i den rådande situationen
            söka nya vägar där t.ex.
          </note>
          <note>
            myndigheter, näringsliv, folkrörelser och enskilda kan samverka
            i denna för välfärdssamhället så viktiga fråga.
          </note>
          <note>
            Arbetsmarknadspolitik innefattar också regionalpolitik. Det är
            viktigt att regeringen i dessa hårda tider inte glömmer bort grunderna
            i regionalpolitikens mål: att skapa fungerande regioner i ekonomiskt,
            socialt och kulturellt avseende. Därför känner jag besvikelse
            efter gårdagens information om de infrastrukturella åtgärderna.
            Först skulle det satsas åtta miljarder, och sedan blev det fyra
            miljarder, men vi vet fortfarande inte vilka åtgärder det handlar
            om och var de skall sättas in. Är det tillväxtregionerna som skall
            stödjas, eller är det de regioner som i dag behöver medel som
            skall få del av stödet?
          </note>
          <note>
            Arbetsmarknaden och marknaden som sådan är ganska föränderlig.
            De olika regionernas behov är väldigt skiftande. Därför är det
            viktigt att man också börjar diskutera länsstyrelsernas roll och
            deras möjligheter att fördela de arbetsmarknadspolitiska medlen.
          </note>
          <note>
            Enligt uppgifter i tidningen häromdagen skall man försöka skapa
            nya typer av inskolningsplatser.
          </note>
          <note>
            Visserligen finns det mycket substans i det förslaget, men i
            dag finns det redan inskolningsplatser som arbetssgivaren får
            en kostnadsersättning för. Jag tror dock inte att det är den bästa
            vägen att gå. Företagen har egentligen inte någon efterfrågan
            på ny arbetskraft.
          </note>
          <note>
            I dag behövs det, speciellt i Gävleborg med den mycket svåra
            situation som där råder, såväl kortsiktiga som långiktiga åtgärder.
            För att kortsiktigt hjälpa ungdomarna så att de kan stanna kvar
            i länet är det viktigt att de arbetsmarknadspolitiska insatserna
            i länet ökar, t.ex. resurser till jobbskaparprojekt, som har upplevts
            mycket positivt av ungdomar och även gett många ett arbete. Dessutom
            bör man genomföra det planerade tredje gymnasieåret och avstå
            från nedskärningarna i vuxenutbildningen. Men kostnaderna skall
            absolut inte täckas av arbetsmarknadspengarna.
          </note>
          <note>
            Herr talman! Utbildning är en investering inför framtiden. Dessutom
            är utbildning mycket billigare än arbetslöshetsunderstöd, inskolningsplats
            eller
          </note>
          <note>
            AMS-utbildning.
          </note>
          <note>
            Det är kanske också dags att ge Gävleborgs län möjlighet att
            litet friare utnyttja ordinarie arbetsmarknadspolitiska resurser.
            Ge oss en möjlighet att prova att använda 10 % av medlen till
            de ungdomar som behöver det. Visa att våra ungdomar behövs i Gävleborg!
            Vi har skickat många ungdomar till storstadsregionerna, men nu
            har vi inte råd att skicka flera. Visa att ungdomarna finns, och
            att de är någonting att satsa på!
          </note>
          <note type="speaker">
            Anf. 30 MARTIN NILSSON (s):
          </note>
          <note>
            Herr talman! När man diskuterar arbetslösheten tenderar debatten
            att handla om siffror och krontal.
          </note>
          <note>
            Man kan lätt konstatera hur många tusentals människor som går
            utan arbete. I statistiken kan man se hur många av dessa människor
            som är långtidsarbetslösa och att en stor del av dessa utgörs
            av ungdomar, kvinnor och invandrare.
          </note>
          <note>
            Bakom siffrorna döljer sig de facto individer, vilkas livskvalitet
            på många sätt försämrats av arbetslösheten. Det är utan tvivel
            en av samhällets uppgifter att skapa förutsättningar för människor
            att kunna försörja sig själva. Det uppstår dock problem när vi
            här i riksdagen skall försöka vidta de åtgärder som leder till
            att människor får jobb.
          </note>
          <note>
            Den ekonomiska politik som nu måste föras skall stimulera efterfrågan.
            Det är just det som är problemet. Efterfrågan är för liten. I
            dag för regeringen en politik som syftar till att öka utbudet,
            samtidigt som det egentligen inte finns någon efterfrågan. Men
            frågan om vem som skall köpa våra varor löser man inte genom sänkta
            skatter för företagen eller för höginkomsttagarna. I ett sådant
            läge måste den ekonomiska politiken vara inriktad just på att
            stimulera efterfrågan på samma sätt som det i en högkonjunktur
            gäller att dämpa den.
          </note>
          <note>
            Som kommentar från de borgerliga sade Börje
          </note>
          <note>
            Hörnlund: Titta tillbaka på 80-talet! Det var inte särskilt framgångsrikt.
          </note>
          <note>
            Nej, det var det kanske inte i alla avseenden. Vi socialdemokrater
            lyckades inte alltid att dämpa efterfrågan på det sätt som vi
            önskade, bl.a. därför att det ibland inte gick att skapa majoritet
            i kammaren. Medan socialdemokraterna under 80-
          </note>
          <note>
            talets regeringsinnehav faktiskt hade en vilja och en insikt
            om problemet, har inte dagens regering den insikten, att efterfrågan
            måste öka.
          </note>
          <note>
            Därför blir det så förödande när den borgerliga regeringen väljer
            att skära ner kommunernas statsbidrag, när man säger sig vilja
            minska bostadssubventionerna och när man i stället för att satsa
            på offentliga jobb lägger resurserna på skattesänkningar för höginkomsttagare.
          </note>
          <note>
            Det finns en klar linje i regeringens politik.
          </note>
          <note>
            Otillräckliga satsningar på arbetsmarknadspolitiken, neddragning
            av vuxenutbildning och gymnasieskolans tredje år samt borttagandet
            av delpensionen är bara ytterligare exempel på en politik som
            ökar arbetslösheten, vilket förhoppningsvis kommer att leda till
            lägre inflation. Nu börjar regeringen alltså, om än i små steg,
            röra sig i den riktning som så utan framgång under 80-talet prövades
            i både Thatchers
          </note>
          <note>
            Storbritannien och Reagans USA. Det är kanske inte helt utan
            anledning som en av regeringens medlemmar redan har fått öknamnet
            ''Reagan''.
          </note>
          <note>
            Den politik som förs är en katastrof för landet, men också för
            vissa grupper. Föregående talare var inne på ungdomar, och de
            finns fler grupper som är drabbade. Också invandrare och kvinnor
            slås ut från arbetsmarknaden.
          </note>
          <note>
            Allt fler ungdomar ställs i dag utanför arbetsmarknaden. Även
            om Börje Hörnlund valde att tala tyst om saken, är ändå budskapet
            från regeringen: Ni har det för bra! Ni behöver lönesänkningar.
          </note>
          <note>
            När regeringen vill införa ungdomslöner under olika begrepp såsom
            ''lärlingslöner'' eller
          </note>
          <note>
            ''utbildningsbidrag'', vet den något som vi andra inte vet. Redan
            i dag har ju ungdomar svårt att få jobb på de inskolningsplatser
            som staten nu subventionerar.
          </note>
          <note>
            Varför skulle då ungdomslöner leda till fler arbetstillfällen?
            Varför är ungdomars arbete mindre värt än andras arbete? Det skulle
            kanske behövas speciella kvinnolöner och invandrarlöner?
          </note>
          <note>
            Regeringen funderar kanske över speciella glesbygdslöner? Är
            det Börje Hörnlund som skall bestämma vilken löneutveckling vi
            skall ha här i landet?
          </note>
          <note>
            För oss socialdemokrater är principen om lika lön för lika arbete
            en självklarhet.
          </note>
          <note>
            Förslaget om uppluckring av arbetsrättslagarna, anställningstryggheten,
            och den totala avsaknaden av förslag kring åtgärder för en ny
            arbetsorganisation, gör att regeringens arbetsmarknadspolitik
            ter sig totalt visionslös.
          </note>
          <note>
            - Nu gäller det i stället att stimulera efterfrågan och att utöka
            möjligheterna för människor att vid långkonjunktur få utbilda
            sig. Satsa på breddutbildning och inte bara elitutbildning! Ge
            alla plats på gymnasieskolan, och inför det tredje året på gymnasieskolan!
          </note>
          <note>
            - Satsa på investeringar i infrastruktur. Investera i vägar,
            järnvägar och offentliga byggnader.
          </note>
          <note>
            - Renovera bostadsbeståndet. De många miljonprogramsområdena
            är i dag i desperat behov av upprustning.
          </note>
          <note>
            - Skapa politiska beslut som rättar till arbetsorganisationen
            så att människor får bättre möjligheter att själva få vara med
            och ta ansvar och på det sättet öka produktiviteten.
          </note>
          <note>
            Vi socialdemokrater kommer med dessa metoder att försöka motarbeta
            arbetslösheten. Vi hoppas att regeringen skall hjälpa till --
            men ibland när man ser den politik regeringen för blir man litet
            tveksam.
          </note>
          <note type="speaker">
            Anf. 31 ROLAND SUNDGREN (s):
          </note>
          <note>
            Herr talman! Västmanland är ett län där sysselsättningsläget
            snabbt försämras. En av anledningarna är att Västmanland är det
            län som har den högsta andelen industrisysselsatta. Länet är,
            precis som Gävleborgs län, ett annat län med svåra sysselsättningsproblem,
            ett utpräglat exportlän. Varsel om uppsägning har under 1991
          </note>
          <note>
            lagts för över 6 200 personer, vilket i procent av befolkningen
            är högre än i något annat län i
          </note>
          <note>
            Sverige. Dessutom är byggarbetslösheten mycket hög i Västmanland.
            Den beräknas under lång tid ligga på ca 25 %.
          </note>
          <note>
            För att förhindra en arbetslöshet på 6--7 % måste snabba åtgärder
            vidtas. I det korta perspektivet gäller det att starta byggandet
            av Mälarbanan och
          </note>
          <note>
            E 18-sträckan Köping--Arboga samt viktiga delar av den s.k. räta
            linjen Gävle--Västerås--
          </note>
          <note>
            Norrköping. Med det besked kommunikationsministern lämnade i
            går, bör dessa byggen kunna starta omgående. För regeringen gäller
            det också att nu fatta beslut om att ge byggnadsstyrelsen bemyndigande
            att få förhyra lokaler för högskolan på Gåsmyrevreten i Västerås,
            så att byggnation kan starta i september i år. Det är ett projekt
            som skulle ge sysselsättning åt ca 10 %
          </note>
          <note>
            av de byggnadsarbetare som nu uppbär arbetslöshetsersättning
            i länet, som ju är ett slöseri med både människor och pengar.
            Dessutom ger varje byggnadsarbetare sysselsättning åt 4--5
          </note>
          <note>
            personer i andra branscher.
          </note>
          <note>
            En investering som jag vill lyfta fram är den
          </note>
          <note>
            ''bortglömda'' järnvägssträckan Eskilstuna--
          </note>
          <note>
            Västerås. Det är den näst Arlandabanan lönsammaste järnvägsinvesteringen
            i landet. Den skulle innebära en förkortning av restiden mellan
            dessa båda städer med ca 100 000 invånare till 17
          </note>
          <note>
            minuter. De båda städerna har en gemensam högskola och skulle
            genom en sådan snabb järnvägsförbindelse bli en intressant industriregion
            i det inre av Mälardalen. Det skulle bli en sådan region som man
            talar om i EG-sammanhang när det gäller att skapa goda förutsättningar
            för utveckling.
          </note>
          <note>
            Redan nu bör planeringen börja för Sveriges sjätte tekniska högskola.
            I statens industriverks rapport
          </note>
          <note>
            1991:2, Långt kvar till kunskapssamhället, skriver
          </note>
          <note>
            SIND: ''För utveckling av nya produkter av högteknologisk karaktär
            är framför allt andelen högskoleutbildade intressant. Japan, USA
            och
          </note>
          <note>
            Storbritannien har en industristruktur med större andel högteknologisk
            produktion än vad Sverige har. Dessa länder har också betydligt
            större andelar universitetsutbildade i industriföretagen. Sveriges
            utgångsläge för högteknologisk produktion är därmed inte särskilt
            positiv.''
          </note>
          <note>
            Av den internationella jämförelsen framgår att den svenska industrin
            har bara omkring 5 %
          </note>
          <note>
            högskoleutbildade jämfört med det dubbla eller tredubbla hos
            våra viktigaste konkurrentländer.
          </note>
          <note>
            Detta har lett fram till att utredare på SIND, nuvarande NUTEK,
            kommit fram till att Sverige behöver ytterligare en fullskalig
            högskola helst innan år 2000. De har också ansett att denna högskola
            bör ligga i Västerås. Det är för att
          </note>
          <note>
            Västmanland i dag har den i särklass högsta andelen tekniker
            utan att ha en stor högskola i länet. Västmanland har 3,2 % tekniker
            och forskare i arbetskraften.
          </note>
          <note>
            Denna högskola skall vara en effektiv länk mot andra tekniska
            högskolor ute i Europa, vilket den kan vara om den finns på en
            ort där det finns företag med internationell bredd såsom ABB i
          </note>
          <note>
            Västerås.
          </note>
          <note>
            Det tog 20 år från det jag väckte min första motion här i riksdagen
            om Mälarbanan -- i år startar byggandet av Mälarbanan. Det får
            inte ta lika lång tid för att Sveriges sjätte tekniska högskola
            i
          </note>
          <note>
            Västerås skall bli verklighet. Vi lever i en värld där arbetskraftens
            utbildning blir alltmer avgörande för konkurrenskraften och därmed
            för ett lands levnadsstandard. Därför bör planeringen för denna
            tekniska högskola starta omgående.
          </note>
          <note type="speaker">
            Anf. 32 SIGRID BOLKÉUS (s):
          </note>
          <note>
            Herr talman! För några veckor sedan var
          </note>
          <note>
            Hälsingebocken på besök i Stockholm. Syftet med den stora manifestationen
            i Gävleborgs län den 18
          </note>
          <note>
            januari och uppvaktningen hos regeringen dagen därpå var och
            är att få gehör för de åtgärder vi i
          </note>
          <note>
            Gävleborgs län anser är nödvändiga för att vrida utvecklingens
            klocka till rätt tid i Gävleborg. Vårt län har landets största
            arbetslöshet.
          </note>
          <note>
            Det finns trots allt en stark optimism, och det arbetas för högtryck
            för att minska arbetslösheten.
          </note>
          <note>
            Det finns viktiga plusfaktorer som måste tas till vara, t.ex.
            yrkeskunnig arbetskraft, en befolkning som är idé- och initiativrik,
            och länet kan erbjuda en god livsmiljö. I regeringsförklaringen
            står att hela
          </note>
          <note>
            Sverige skall leva -- och det förpliktigar.
          </note>
          <note>
            Gävleborgs län har den största byggarbetslösheten och ungdomsarbetslösheten.
            Kvinnojobben minskar snabbt i omfattning, och det är redan ett
            stort kvinnounderskott. Att speciellt de unga kvinnorna flyttar
            beror bl.a. på den ensidiga arbetsmarknaden. I flera av bruksorterna
            finns få kvinnojobb, och för medflyttande finns sällan något att
            erbjuda. Över 50 % av kvinnorna i
          </note>
          <note>
            Gävleborg återfinns inom den offentliga sektorn, och det finns
            en stor oro för både jobben och kvaliteten på vård och omsorg
            när den borgerliga regeringen föreslår stora besparingar och minskade
            anslag till kommuner och landsting.
          </note>
          <note>
            Föräkringskassan minskar sin personal drastiskt, och flera lokala
            skattekontor har anställningsstopp.
          </note>
          <note>
            Många kvinnor har arbetat inom statliga verk som t.ex. posten,
            televerket och vägverket, som i rask takt flyttar stora delar
            av sin verksamhet från länet.
          </note>
          <note>
            Nu är det tydligen den gyllene triangeln,
          </note>
          <note>
            Stockholm--Uppsala--Göteborg--Malmö, som är värd att satsa på.
            Visst är det angeläget att verk och myndigheter effektiviserar
            sin verksamhet. Men samtidigt måste, i enlighet med riksdagens
            beslut, hänsyn tas till de regionalpolitiska effekterna -- i synnerhet
            när de drabbar ett län med landets högsta arbetslöshet.
          </note>
          <note>
            Om riksdagen röstar ja till förslaget om nedläggning av Hudiksvallsfängelset
            och Hälsinge regemente, I 14, innebär det en ytterligare åderlåtning
            av kvinnojobb.
          </note>
          <note>
            I Stockholmsregionen arbetar ca 40 000 personer i statliga verk
            och myndigheter. Med tanke på den utveckling som skett, bl.a.
            inom telekommunikationsområdet, borde det i dag vara ännu lättare
            att flytta ut statlig verksamhet. Det skulle betyda mycket för
            kvinnors arbetsmarknad i
          </note>
          <note>
            Gävleborg och andra skogslän som behöver arbetstillfällen inom
            tjänstesektorn. Vid lokalisering av nya myndigheter är det nödvändigt
            att pröva annan lokalisering än Stockholm. Den uppgiften hade
            den kommitté som skulle föreslå förläggningsort för folkhälsoinstitutet.
            Nu föreslås
          </note>
          <note>
            Stockholm, fast Gävle är som klippt och skuret för den verksamheten.
            Det går inte att bara föreslå nedläggningar utan att erbjuda något
            annat i stället -- t.ex. i det län som bör ligga överst på regeringens
            prioriteringslista.
          </note>
          <note>
            Tidigareläggningar av investeringar i järnvägar, vägar och byggprojekt
            måste till men löser inte allt.
          </note>
          <note>
            Det är mäns arbetsmarknad. Det behövs satsningar som direkt bistår
            de arbetslösa kvinnorna. Fyra K, nämligen kvinnor, kunskap, kultur
            och kommunikationer, är grunden för en levande landsbygd.
          </note>
          <note>
            Herr talman! Jag vill ge regeringen ytterligare några förslag
            på åtgärder mot kvinnoarbetslösheten och kvinnounderskottet i
            skogslänen.
          </note>
          <note>
            -Genomför den 3-åriga gymnasieutbildningen och skär inte ner
            anslagen till vuxenutbildning och folkbildning! Ge forskningsresurser
            till högskolorna och stimulera distansutbildningen. En absolut
            nödvändig åtgärd för högskolan
          </note>
          <note>
            Gävle/Sandviken är nybyggnad av lokaler.
          </note>
          <note>
            -Satsa på kollektivtrafik och telekommunikationer!
          </note>
          <note>
            -Skogslänen måste få sin del av satsningar på kulturområdet.
          </note>
          <note>
            -Ge utvecklingsfonderna möjligheter att stödja kvinnor i glesbygd!
            I Gävleborg har vi särskilda resurspersoner som hjälper kvinnor
            att starta egna företag. Det är ett framgångsrikt projekt som
            bör bli permanent.
          </note>
          <note>
            -Det är bra att kvinnor uppmuntras till otraditionella utbildningar,
            men arbetsgivarna behöver också stimuleras till otraditionella
            anställningar.
          </note>
          <note>
            -Inför ett flyttningsbidrag till kvinnor som vill återvända till
            sin hembygd!
          </note>
          <note>
            Herr talman! Vi har inte råd att mista fler kvinnor i
          </note>
          <note>
            Gävleborg och andra skogslän.
          </note>
          <note>
            Kvinnoarbetslösheten får inte hamna i marginalen när åtgärder
            mot arbetslösheten diskuteras och förslag presenteras.
          </note>
          <note>
            Jag beklagar att arbetsmarknadsministern har lämnat kammaren.
            Jag hade ett par angelägna frågor.
          </note>
          <note type="speaker">
            Anf. 33 BERTIL MÅBRINK (v):
          </note>
          <note>
            Herr talman! Det har talats mycket om tillståndet ute i de olika
            länen, de långa köerna av arbetslösa och den desperata situation
            människor befinner sig i. Jag bor i ett län som är mycket illa
            utsatt. Vi har arbetslöshetssiffror som närmar sig 6 %. Som både
          </note>
          <note>
            Sinikka Bohlin och Sigrid Bolkéus har visat är det kvinnor och
            ungdomar som befinner sig i en mycket svår situation. Det är alltid
            de som i ett län med
          </note>
          <note>
            Gävleborgs näringslivsstruktur först får ställa sig i kön med
            arbetslösa.
          </note>
          <note>
            En berättigad fråga är hur ett samhälle kan tolerera att människor
            skall vägras rätten till ett arbete. Vi har så många behov som
            inte är tillgodosedda i vårt land och i vårt län. Vi har dessutom
            i Gävleborgs län yrkeskunnig arbetskraft och en idé- och initiativrik
            befolkning. Det är samhällsekonomiskt vansinne att inte ta till
            vara denna rikedom. Det saknas inte projekt eller arbetsuppgifter
            i
          </note>
          <note>
            Gävleborgs län.
          </note>
          <note>
            Gävleborg är det län som har den högsta arbetslösheten bland
            byggnadsarbetare samtidigt som skolor och andra offentliga byggnader
            i länet är i stort behov av upprustning.
          </note>
          <note>
            Arbetsmarknadsministern -- han är inte här nu --
          </note>
          <note>
            har sagt att byggnadsarbetarna är för många och att en stor del
            bör gå tillbaka till sina tidigare yrken. Så kan man också tro
            att arbetslöshet kan angripas.
          </note>
          <note>
            Men till vilka arbeten skall byggnadsarbetarna i
          </note>
          <note>
            Gävleborgs län återgå? Arbetsmarknadsministern borde så fort
            som möjligt åka upp till Gävle,
          </note>
          <note>
            Sandviken, Söderhamn och Ljusdal och tala om till vilka arbeten
            de överflödiga byggnadsarbetarna skall återgå. Dessa arbeten finns
            inte! Förra året förlorade 5 000 människor sitt arbete i Gävleborg.
          </note>
          <note>
            Ytterligare 3 000 kommer att förlora sina arbeten detta år --
            kanske ännu fler.
          </note>
          <note>
            Gävleborg har besvärande flaskhalsar när det gäller vägar och
            järnvägar, som snarast måste åtgärdas, något som skulle skapa
            jobb. Viktigt är att man sätter i gång med de investereringar
            som är nödvändiga för att inom de närmaste åren förverkliga planerna
            på snabbtåg Stockholm--
          </note>
          <note>
            Sundsvall.
          </note>
          <note>
            Förbättringar av stambanan, i första hand sträckan
          </note>
          <note>
            Ockelbo--Kilafors, skulle ge välbehövliga nya arbeten, också
            för byggnadsarbetare. Ur många olika aspekter är det nödvändigt
            att en ombyggnad nu sker av E 4 Söderhamn--Hudiksvall.
          </note>
          <note>
            En viktig del i en god arbetsmarknad är bra telekommunikationer.
            Det är helt oacceptabelt att televerket nu drar ner på sina investeringar,
            vilket drabbar Norrland i första hand. Söderhamns kommun berövas
            genom dessa neddragningar en investering på 62 milj.kr. för 1992.
            Det var en investering i AXE-teknik som skulle göras, något som
            i sin tur är en viktig lokaliseringsfaktor för etablering av nya
            tjänsteföretag.
          </note>
          <note>
            Samtliga riksdagsledamöter från Gävleborgs län har gemensamt
            lämnat en motion till riksdagen, vilket i sig är historiskt. Det
            visar också på hurdan situationen är i Gävleborgs län. Förutom
            det jag har nämnt tas i motionen upp ytterligare konkreta förslag
            som, om de förverkligades, skulle betyda en offensiv arbetsmarknads-
            och näringspolitik för vårt län. Det handlar om forskning, utbildning
            och vidareförädling. Det handlar om utbyggnad av länets högskola,
            om utlokalisering av folkhälsoinstitutet eller delar av det, och
            också om att behålla Hälsingeregementet, m.fl. andra förslag.
          </note>
          <note>
            Den förra regeringen missgynnade Gävleborgs län.
          </note>
          <note>
            Frågan är om denna regering tänker göra på samma sätt. Hitintills
            visar allt på att man är ännu mer diskriminerande mot Gävleborgs
            län än vad som varit fallet tidigare.
          </note>
          <note>
            Jag tror inte att det är så fruktbart att ständigt, som en envis
            papegoja, beskylla den förra regeringen eller Mona Sahlin. Nu
            har både Elver Jonsson och arbetsmarknadsministern försvunnit.
            Herrarna har väl många andra uppgifter. Vad som har skett tidigare
            är en sak. Vad vi vill ha nu, från Gävleborgs län, är konkreta
            besked om vad ni tänker göra.
          </note>
          <note>
            Sluta upp med att skylla på det som har varit! Tala nu om vad
            ni själva vill göra!
          </note>
          <note type="speaker">
            Anf. 34 BRITT BOHLIN (s):
          </note>
          <note>
            Herr talman! Jag vill först instämma i Berit
          </note>
          <note>
            Andnors, Björn Kaalings m.fl. kloka ord om kvinnors möjligheter
            till arbete.
          </note>
          <note>
            Jag hade ursprungligen inte tänkt delta i denna allmänpolitiska
            debatt. Vi socialdemokrater i
          </note>
          <note>
            Älvsborgs län har i flera olika motioner pekat på hur besvärlig
            arbetsmarknadssituationen är i
          </note>
          <note>
            Dalsland och framfört krav på olika beslut som vi anser borde
            fattas här i riksdagen och som på ett avgörande sätt skulle kunna
            förbättra situationen.
          </note>
          <note>
            Sedan dessa motioner väcktes har regeringen fattat en del beslut
            som gör det påkallat att reagera, här i dag.
          </note>
          <note>
            Den attityd som råder i alla branscher i dag är att inga investeringar
            kan komma i fråga, vare sig i maskiner, utrustning eller personalens
            kompetensutveckling. Vad man vill göra nu är att övervintra och
            inget annat. Alltihop är delvis en följd av en internationell
            lågkonjunktur. Men det är också en direkt följd av en regerings
            konkreta budskap om idiotstopp överallt. Det gäller byggsektorn
            och flera andra branscher.
          </note>
          <note>
            Arbetet med att stärka och utveckla det svenska näringslivet
            måste ses i ett bredare perspektiv.
          </note>
          <note>
            Många olika insatser inom olika områden på olika nivåer samverkar
            för att skapa gynnsamma tillväxtbetingelser. Det gäller inte minst
            offensiva satsningar på teknisk forskning och utveckling. Till
            det som är viktigt hör också en positiv utveckling för utbildning,
            kapitalförsörjning, infrastruktur och avreglering på många områden.
            &gt; bElver Jonsson tog upp ett exempel från Älvsborgs län där han
            krävde att i den mån det går att hantera beslutsprocessen snabbt,
            måste också beredskapen ute i länen fungera tillfredsställande
            så att man snabbt kan komma i gång med de arbeten som vi kan få
            fram. Jag håller med Elver Jonsson om detta fullt ut.
          </note>
          <note>
            Men det finns en annan del i detta också. Det är regeringens
            möjligheter att snabbt fatta beslut. De är inte alltid så övertygande.
            Under ganska många år har vi nu fram och tillbaka utrett hur Norge--
          </note>
          <note>
            Vänerlänkens sträckning skall se ut. Dessa utredningar är nog
            så omfattande. På grundval av dessa utredningar har banverket
            kunnat ta ställning till hur den här järnvägen skall dras.
          </note>
          <note>
            Vad den nya regeringen nu gör är att omedelbart tillsätta en
            utredare som skall utreda huruvida de gamla utredningarna är bra
            nog. Det är helt opåkallat och dessutom mycket olyckligt eftersom
            vi behöver sätta i gång med detta järnvägsbygge nu.Det finns flera
            viktiga delprojekt som skulle vara oändligt värdefulla för oss
            i Dalsland i denna svåra arbetsmarknadssituation.
          </note>
          <note>
            En annan fråga där regeringen gör på samma sätt gäller Vänersjöfarten.
            Ulf Adelsohn har nyligen lagt fram en utredning om hur Vänersjöfarten
            skulle kunna utvecklas och vara en bra stimulans för och en viktig
            del av infrastrukturen i Dalsland.
          </note>
          <note>
            Där säger regeringen nu att man vill göra en ny utredning. Vi
            menar att den utredningen kan syfta till att lyfta över godstrafiken
            från Vänern till järnväg och väg. Det vore naturligtvis helt förödande
            ur många olika synpunkter, inte minst för miljön. Det talas om
            180 000 nya långtradarlass på våra vägar. Det vore ett förödande
            beslut.
          </note>
          <note>
            Andra saker som berör oss kraftigt är de statliga bolagen och
            de bolagiserade verksamheterna. Där har vi upplevt att trots att
            riksdagen tagit beslut om att regionalpolitiska hänsyn skall råda
            och att de skall hanteras varsamt, gör man det ändå inte. Ett
            lysande exempel på detta är TGOJ:s verkstad i
          </note>
          <note>
            Åmål, när man trots det uttalade önskemålet från kommunikationsministern,
            tar arbete från Åmål och lägger på andra orter. Det måste man
            se över.
          </note>
          <note>
            Allt detta och många andra exempel mynnar ut i en fortsatt katastrofal
            arbetsmarknadssituation som regeringens lilla städgumma, arbetsmarknadsministern,
            skall göra sitt bästa för att lindra effekterna av. Det är inget
            fel på att vara städgumma, Men det är en hopplös situation för
          </note>
          <note>
            Börje Hörnlund om han ensam skall upprätthålla arbetslinjen.
            Han måste naturligtvis se till att alla i regeringen hjälper till
            med detta. Någon måste ju ta ansvar för att se till helheten.
            Vad kostar arbetslösheten mänskligt och samhällsekonomiskt?
          </note>
          <note>
            När det gäller Dalsland har vi i våra motioner krävt att regeringen
            noga skall se över om det inte är dags att placera de två återstående
          </note>
          <note>
            Dalslandskommunerna i stödområde två nu. Jag är medveten om att
            hela Sverige snart måste placeras i stödområde, men jag vill ändå
            lyfta fram den frågan. Vi tycker att det är viktigt att se Dalsland
            som en likvärdig och sammanhållen region.
          </note>
          <note>
            När det sedan gäller Börje Hörnlunds tal om åtgärder för ungdomar
            vill jag säga att han har pratat länge nu. Det är bra om han nu
            äntligen kommer med ett konkret förslag. Men se till att ungdomarna
            inte blir ett bihang på arbetsmarknaden! De skall också kunna
            leva på sin lön.
          </note>
          <note>
            Slutligen talar arbetsmarknadsministern om vådan av att ge fel
            medicin. Det är naturligtvis mycket allvarligt, men än värre är
            att inte göra något alls.
          </note>
          <note>
            Patienten, i det här fallet arbetsmarknaden i
          </note>
          <note>
            Sverige, förlamas. Sluta utreda, fatta beslut!
          </note>
          <note>
            I detta anförande instämde Ingvar Johnsson (s).
          </note>
          <note type="speaker">
            Anf. 35 INES UUSMANN (s):
          </note>
          <note>
            Herr talman! Vad skall man säga när det är tredje dagen av debatten
            och alla slutat lyssna? Den region jag vill tala om är i alla
            fall på många sätt en mycket viktig region i Sverige. De människor
            som bor i Stockholmsregionen är också värda att tala om i en riksdagsdebatt.
            Det är därför som jag står här nu.
          </note>
          <note>
            Hjalmar Mehr var en riktig gammaldags kommunalman i Stockholm.
            Han myntade ett uttryck som kan vara värt att påminna om här i
            kammaren i dag. Han sade att stockholmare är också människor,
            även om de är många.
          </note>
          <note>
            Stockholmare är också människor, och under de 24
          </note>
          <note>
            år jag bott i Stockholms län har jag kommit att värdera mitt
            län och mina medlänsbor lika högt som jag tror att värmlänningarna
            eller hälsingarna gör med sina medlänsbor. Så tror jag det är
            för de allra flesta av oss som bor och lever i
          </note>
          <note>
            Stockholmsregionen.
          </note>
          <note>
            Arbetsmarknadsministern har lämnat kammaren, och det förstår
            jag. Efter den interpellationsdebatt som några av oss socialdemokrater
            i Stockholms län hade med arbetsmarknadsministern i december,
            har jag förstått att det ämne jag mest tänker beröra, nämligen
            kvinnornas situation i Stockholms län, inte är hans älsklingsämne.
            Statsrådets replik den gången, ''Kvinnorna, det är det värsta'',
            är ganska obetalbar. Hade han varit här nu hade han haft möjlighet
            att rehabilitera sig. För vi är många. Vi är ungefär 850 000 kvinnor
            i Stockholms län. Det är ca
          </note>
          <note>
            50 000 fler än männen. Vi har olika förutsättningar, och vi har
            olika problem, men vi är ganska många.
          </note>
          <note>
            Herr talman! I början av seklet var enligt statistiken det vanligaste
            yrket för kvinnor att vara hustru, och därefter att vara tjänstehjon.
            Den praktiska skillnaden var kanske inte så stor egentligen.
          </note>
          <note>
            I dag är det vanligaste yrket för kvinnor i vårt län sekreterar-
            eller maskinskrivningsarbete. Det är alltså inte vårdbiträde,
            som man skulle kunna tro.
          </note>
          <note>
            Fram till nu har kvinnornas andel av arbetskraften ökat stadigt
            i vårt län. Under de senaste åren har den varit i nivå med männens.
            Nu håller trenden på att vända. Det är mycket oroande, eftersom
            vi riskerar att få en allt större dold arbetslöshet bland kvinnorna.
          </note>
          <note>
            Vi vet att den ökande arbetslösheten här, precis som i alla andra
            delar av Sverige, hittills drabbat män mer än kvinnor, men all
            erfarenhet visar att fällan mycket snart slår igen också för kvinnorna.
          </note>
          <note>
            Då blir den här rävsaxen ännu svårare att bända upp igen. Inom
            tjänstemannayrkena -- och dit räknas bl.a. kontorister och telefonister
            -- är redan nu fler kvinnor än män arbetslösa. Många av dessa
            arbetslösa kvinnliga tjänstemän har en kort och omodern utbildning
            bakom sig som inte räcker till för den nya arbetsmarknad som den
            tekniska utvecklingen inom kontorsområdet innebär.
          </note>
          <note>
            Det är därför som vuxenutbildningen helt enkelt är en förutsättning
            för att kvinnorna skall kunna hävda sig i den snabba omställning
            som kontorsarbetsmarknaden i Stockholmsområdet nu måste gå igenom.
            Den moderatledda regeringens förslag om neddragningen på bl.a.
            komvux är förödande för kvinnorna och måste stoppas.
          </note>
          <note>
            I Stockholms län använder både kvinnor och män i genomsnitt en
            timme och tio minuter om dagen för arbetsresor.Det är mycket mer
            än i någon annan region i landet. Medan en majoritet av männen
            åker bil till jobbet, åker en lika stor majoritet av kvinnorna
            kollektivt till och från jobbet. Dessutom är det betydligt fler
            kvinnor än män som har andra ärenden, som att lämna och hämta
            barn på dagis, handla osv.,på vägen till och från jobbet. Det
            innebär att den faktiska tiden för kvinnorna blir ännu längre.
            Det är alltså inte bara miljöskäl som talar för att det s.k. Dennispaketet
            skall genomföras. Det är också en viktig rättvisefråga mellan
            kvinnor och män att vi skall bygga ut kollektivtrafiken i vårt
            län.
          </note>
          <note>
            Herr talman! En tredjedel av landets invandrarkvinnor bor i Stockholms
            län. I ett läge med lågkonjunktur och spirande rasism har invandrarkvinnorna
            i storstaden ett mycket tungt lass att bära. Många gånger ligger
            på dem både ansvaret för att hålla ihop familjen enligt det gamla
            hemlandets kulturmönster och ansvaret för att få ekonomin att
            gå ihop. För att inte tala om att allt det praktiska arbetet i
            hushållet ligger i deras händer.
          </note>
          <note>
            Ofta är isoleringen från det svenska samhället mycket svår. Det
            finns dock ett stort antal föreningar och nätverk och inte minst
            kvinnojourer som i det tysta gör ett ovärderligt arbete bland
            olika kvinnogrupper. Det är mycket viktigt att dessa organisationer
            eller grupper får ett generöst stöd från samhället.
          </note>
          <note>
            Herr talman! Vi har från vår grupp i en motion under den allmänna
            motionstiden krävt ett kvinnopolitiskt forskningsprogram i anslutning
            till uppföljning av storstadsutredningen. Vi räknar med att riksdagen
            kommer att behandla den motionen med mycket stor välvillighet.
            Det behövs nämligen.
          </note>
          <note type="speaker">
            Anf. 36 BENGT HURTIG (v):
          </note>
          <note>
            Herr talman! Arbetsmarknadsministern talade i dag på förmiddagen
            om nödvändigheten av den internationella anpassningen. Jag kan
            inte finna att omvärlden när det gäller arbetsmarknad och regionalpolitik
            är något ideal. Inom den rika
          </note>
          <note>
            OECD-världen torde i dag i storleksordningen 100
          </note>
          <note>
            miljoner människor vara drabbade antingen av arbetslöshetens,
            fattigdomens eller utslagningens spöken.
          </note>
          <note>
            Bara i Europa, som nu skall visa vägen för Sverige enligt våra
            nyliberala överstepräster, räknas ungefär 45 miljoner människor
            leva i fattigdom. De lever till stor del i försvagade industriregioner.
          </note>
          <note>
            Arbetslösheten har varit stigande och i flera år legat runt 10
            %. Är det en anpassning till detta som man är ute efter, är jag
            övertygad om att svenska folket kommer att protestera.
          </note>
          <note>
            Sammanbrottet i kommandoekonomierna kan inte rimligen tas som
            ursäkt för att vi måste acceptera regionala obalanser och arbetslöshetens
            resursslöseri. Enligt min mening måste marknaden hela tiden hållas
            i tukt och förmaning av starka demokratiska processer för att
            sociala katastrofer och regionala obalanser skall kunna undvikas.
          </note>
          <note>
            Nu säger en del debattörer och utredningar att
          </note>
          <note>
            Sverige i framtiden kommer att föra den regionalpolitik och den
            arbetsmarknadspolitik som vi önskar även med ett eventuellt EES-avtal
            eller medlemskap i Europeiska unionen. Jag tillåter mig, herr
            talman, att tvivla på att dessa påståenden kommer att gälla fullt
            ut.
          </note>
          <note>
            Inom EG är det de fyra friheterna och den hårda konkurrensen
            som är viktigast. Också efter
          </note>
          <note>
            Maastrichtmötet är det lägsta möjliga inflation, lägsta möjliga
            räntenivå, lägsta möjliga budgetunderskott och lägsta möjliga
            statsskuld som prioriteras framför allt annat. Däremot säger man
            inget om lägsta möjliga arbetslöshet.
          </note>
          <note>
            Men visst finns reträtter också inom EG för dem som kräver en
            förbättrad regionalpolitik.
          </note>
          <note>
            Maastrichtmötet beslöt bl.a. om en regionalpolitisk fond, som
            dock de flesta bedömare säger att vi i vårt land inte har någon
            chans att få del av.
          </note>
          <note>
            Är det den bästa lösningen att det ytterst blir EG-
          </note>
          <note>
            kommissionen och någon domstol inom EG-
          </note>
          <note>
            området som har det vakande ögat också över svenska beslut? Tidigare
            politiska bedömningar i
          </note>
          <note>
            Sveriges riksdag kommer då att ersättas av politiska bedömningar
            av höga byråkrater vars lojalitet i första hand gäller Romtraktaten
            och EG:s regelverk.
          </note>
          <note>
            Den skepsis som många känner i vårt land grundar sig också i
            hög grad på de erfarenheter som hittills vunnits. På vilket sätt
            har EG-anpassningen hittills gynnat den regionala balansen? Är
            det möjligen de
          </note>
          <note>
            EG-anpassade utspelen från direktören Aldskogius eller från Carl
            Johan Åberg som gynnat den regionala balansen i vårt land? Jag
            kan inte se det, herr talman.
          </note>
          <note>
            Minskningen av stödområdet för två år sedan, reduceringen av
            de högsta nivåerna på lokaliseringsbidragen, nedsättningen av
            socialavgifter, attackerna mot transportstödet och borttagandet
            av investeringsbidrag utanför stödområdet har hela tiden skett
            med hänvisning till vad Europeiska unionen kan tänkas komma att
            kräva.
          </note>
          <note>
            Jag skall gärna erkänna att arbetsmarknadsministern i år har
            spottat upp sig litet grand och låter de nedsatta socialavgifterna
            gälla för något fler verksamheter. Det skall bli intressant att
            se hur man har lyckats formulera sig i de regionalpolitiska och
            arbetsmarknadspolitiska frågorna när hemlighetsmakeriet slutar
            och vi får se
          </note>
          <note>
            EES-avtalet.
          </note>
          <note>
            Jag tror för min del att regeringen inte har förstått vilka krafter
            man har satt i gång när all statlig infrastruktur skall börja
            drivas som vinstgivande konkurrensutsatt verksamhet och när stora
            statliga företag skall privatiseras. Det är nu de verkligt stora
            behoven av regionalpolitiska resurser kan komma att uppträda.
          </note>
          <note>
            Det vi hittills sett är att tågtrafik som staten måste köpa för
            att nödtorftigt hålla i gång vissa linjer kostar mer än 550 milj.kr.
            per år. För att upprätthålla rikstäckande kassaoch bankservice
            måste postverket ha minst 300 miljoner av staten.
          </note>
          <note>
            Jag anser att detta bara är en början.
          </note>
          <note>
            Hur mycket kommer flygverksamheten på olönsamma linjer att kosta
            när de lönsamma linjerna inte längre får använda sina vinster
            för att bekosta de olönsamma? Vad kommer televerket att ta betalt
            för det som det anser vara mindre lönsam verksamhet i skogslänen?
            Kommer det att bildas särskilda bolag som specialiserar sig på
            att plocka staten på regionalpolitiskt motiverad verksamhet, eller
            vad kommer att inträffa? &gt; bMer och mer av den regionala balansen
            skall tydligen bli beroende av de politiska konjunkturerna, tillfälliga
            majoritetsförhållanden och krav på skattesänkningar. Därmed kommer
            vi att få uppleva en ryckighet som kan leda till att färre företag
            törs etablera sig i landsändar med behov av regionalpolitiskt
            stöd.
          </note>
          <note>
            Vilka regionalpolitiska behov kommer att utlösas när den statliga
            malmprospekteringen nu avskaffas och sulfidmalmsgruvorna tynar
            bort? Indragningen av medel från utvecklingsfonder och Norrlandsfond
            och den skapade osäkerheten om riskkapitalbolagen är andra åtgärder
            som försvagat regionalpolitiken.
          </note>
          <note>
            Det statliga basindustrierna kommer genom den utförsäljning som
            nu planeras att riskera att utsättas för kortsiktiga spekulationer
            och förvärrad rovdrift. De blir brickor i det internationella
            spelet om råvaror och naturtillgångar. Detta ökar osäkerheten
            för såväl anställda som kommuner och entreprenörer, främst i Norrbottens
            län. Självfallet slår de påtvingade åtstramningarna i landsting
            och kommuner hårt mot sysselsättningen i utsatta regioner.
          </note>
          <note>
            Det är dags att fylla parollen ''Hela Sverige skall leva'' med
            konkret innehåll.
          </note>
          <note type="speaker">
            Anf. 37 OLLE SCHMIDT (fp):
          </note>
          <note>
            Herr talman! En kungstanke i regeringens regionalpolitik är devisen
            ''Hela Sverige skall leva''.
          </note>
          <note>
            Det betyder att besluten i regering och riksdag skall ge möjligheter
            för alla delar av vårt avlånga land att utvecklas. Ingen landsända
            skall missgynnas, och ingen landsända skall favoriseras. Det är
            en bra princip, som ytterligare kan stärka den nödvändiga regionala
            mobiliseringen. Det handlar i hög grad om att ta vara på de regionala
            möjligheter som finns och att fatta generella beslut som gäller
            lika i hela landet.
          </note>
          <note>
            Jag har i flera sammanhang poängterat hur viktigt det är att
            Sverige får ett nytt regionalt styre -- med färre regler, mindre
            av centralmakt och mer av regional demokrati. Allt kan inte och
            skall inte heller styras från Stockholm.
          </note>
          <note>
            När detta är sagt återstår det självfallet frågor av nationell
            betydelse som skall lösas i den här församlingen. Och när så sker
            är det viktigt att devisen ''Hela Sverige skall leva'' också ges
            ett innehåll. Hittills tycker jag att det varit si och så med
            det. En landsända som på senare år fått lida på grund av tidigare
            goda tider är Skåne. Alltför ofta har vi skåningar bemötts med
            lätt överseende när vi krävt en rättvisare fördelning av statens
            totala kaka.
          </note>
          <note>
            Skåne är vår kornbod med välmågans rågade bord, har det hetat.
            Så är det inte längre.
          </note>
          <note>
            Skånskt näringsliv har genomgått en hårdför strukturomvandling,
            och företagsnedläggningar och varsel fortsätter. Malmö har t.ex.
            drabbats mycket hårt av nedgången på byggsidan. Den förra regeringens
            satsning på Saab blev ett regionalpolitiskt fiasko. Arbetslösheten
            i Malmö och Helsingborg är högre än i flera av
          </note>
          <note>
            Norrlandslänen.
          </note>
          <note>
            Därför vill nu också vi i Skåne vara med och få vår rimliga del
            av de satsningar som regering och riksdag är beredda att göra.
            Det handlar om att bygga ut infrastrukturen -- vägar och järnvägar
            --
          </note>
          <note>
            satsa på forskning och utbildning och sprida kulturen över hela
            vårt land.
          </note>
          <note>
            Nu behövs verkligen stora insatser för att ge Sverige en ny start.
            Det var roligt -- och efterlängtat -- att höra kommunikationsministern
            redogöra för regeringens nya planer här i kammaren i går.
          </note>
          <note>
            Öresundsbron kommer nu äntligen, även om vissa statsråd tydligen
            fortfarande försöker sätta käppar i hjulen. Väg- och järnvägsnätet
            i Skåne måste rustas upp. Några exempel på arbeten som kan komma
            i gång mycket snabbt:
          </note>
          <note>
            -- Elektrifiering av järnvägen Malmö--Ystad--
          </note>
          <note>
            Simrishamn.
          </note>
          <note>
            -- Motorväg Lund--Gårdstånga.
          </note>
          <note>
            -- Förbättringar på det nuvarande motorvägsnätet.
          </note>
          <note>
            -- En ny ringled kring Ystad.
          </note>
          <note>
            -- Satsningar på flera mindre vägar.
          </note>
          <note>
            Herr talman! I de s.k. Malmöhusförhandlingarna --
          </note>
          <note>
            en del av storstadsförhandlingarna -- görs nu en prioriteringslista
            tillsammans med kommuner, landsting, banverk och vägverk. En viktig
            punkt i de diskussionerna är byggandet av en citytunnel under
            Malmö för anslutning av järnvägsnätet från
          </note>
          <note>
            Malmö central direkt till Öresundsbron.
          </note>
          <note>
            Som jag ser det, är det av yttersta vikt att denna tunnel under
            Malmö kommer till -- inte bara för
          </note>
          <note>
            Malmös del utan faktiskt också för hela regionen och för hur
            järnvägsnätet skall fungera i det framtida Skåne. Här har regering
            och riksdag ett stort ansvar att se till att statliga medel kan
            möjliggöra denna för det miljödrabbade
          </note>
          <note>
            Sydvästskåne så viktiga insats. Att bygga en citytunnel i Malmö
            är något mer än trafikplanering.
          </note>
          <note>
            Det handlar om livskvalitet och om hur Skåne skall se ut i framtiden!
          </note>
          <note>
            Herr talman! Staten har det övergripande ansvaret för högre utbildning
            och forskning. En av nycklarna till framgång för vårt land --
            möjligheterna att öka produktiviteten -- är förkovran och också
            förkovran på den högre nivån. Här har universitetsutbildningarna
            i Lund och Malmö och även Kristianstad och den härtill kopplade
            forskningen en stor betydelse. Det är därför glädjande att regeringen
            så tydligt väljer att satsa på den högre utbildningen.
          </note>
          <note>
            I både Lund och Malmö visar tillkomsten av forskningsbyarna Ideon
            vilken betydelse för utveckling och jobb kopplingen universitet--
          </note>
          <note>
            näringsliv--samhälle har. En fri och självständig forskningsmiljö
            kräver både vida ramar och koncentrerade insatser. En fortsatt
            positiv utveckling av Lunds universtet är betydelsefull för hela
            Sydsveriges utveckling.
          </note>
          <note>
            Herr talman! Tillåt mig slutligen ta upp fördelningen av det
            statliga kulturanslaget. Även det handlar om regionalpolitik.
            Operan och
          </note>
          <note>
            Dramaten får i årets budgetförslag nästan
          </note>
          <note>
            400 milj. kr., vilket är drygt 30 milj. kr. mer än de sammanlagda
            bidragen till landets regionala och lokala teater-, dans- och
            musikinstitutioner. Som skånsk jämförelse kan nämnas att Malmö
          </note>
          <note>
            Stadsteater får ca 45 milj. kr. i statligt bidrag nästa år och
            Dramaten ca 145 milj. kr. Malmö
          </note>
          <note>
            Symfoniorkester får i år närmare 12 milj. kr. för 83
          </note>
          <note>
            musiker. Stockholms Konserthusstiftelse får
          </note>
          <note>
            23,5 milj. kr. för 100 musiker. Det är en i mitt tycke orimligt
            stor skillnad.
          </note>
          <note>
            Herr talman! Stockholm är Sveriges huvudstad och så skall förbli,
            vilket givetvis också ställer krav på ett nationellt och internationellt
            brett kulturutbud.
          </note>
          <note>
            De s.k. nationalscenerna Operan och Dramaten förvaltar ett nationellt
            kulturuppdrag.
          </note>
          <note>
            Nationalscenerna skall fylla en uppgift för hela landets befolkning
            och bör ha en allsidig repertoar.
          </note>
          <note>
            Problemet är den bristande tillgängligheten. Det är kostsamt
            med stora turnéer, och stora föreställningar kräver lokaler som
            inte finns överallt. Det finns också invändningar, av både ekonomisk
            och konstnärlig art, mot TV-
          </note>
          <note>
            sändningar.
          </note>
          <note>
            Vi behöver ett levande kulturliv över hela landet.
          </note>
          <note>
            Kulturpengarna behöver fördelas mer rättvist. Ett konkret sätt
            att få ett mer jämlikt utbud av teater och musikteater är att
            nationalscener inrättas också utanför huvudstaden. Vi liberaler
            från Skåne har därför varit djärva nog att föreslå att en nationalscen
            inrättas i Skåne, i Malmö. Måhända väl djärvt, men det ligger
            väl i linje med ett decentraliserat besutsfattande.
          </note>
          <note>
            I det nya Europa som nu formas krävs att regionerna blir mer
            självständiga och slagkraftiga.
          </note>
          <note>
            För att så skall ske, är det nödvändigt att regionerna ges resurser
            och möjligheter att utvecklas. Det sker på den centrala nivån
            från det här huset, från den här kammaren.
          </note>
          <note type="speaker">
            Anf. 38 BÖRJE NILSSON (s):
          </note>
          <note>
            Herr talman! Det finns en fråga som man just nu följer med mycket
            stor spänning i östra Skåne, och det är det kommande försvarsbeslutet.
            Enligt uttalande från regeringen skall Kristianstads båda regementen
            försvinna, P6 genom nedläggning och
          </note>
          <note>
            A3 genom flyttning till annan ort. Genomförs de här tankarna,
            får det oerhörda konsekvenser för hela Kristianstadsregionen,
            och reaktionerna därifrån på förslaget är också mycket starka.
            Jag skall i det här sammanhanget något belysa de sysselsättningspolitiska
            aspekterna för regionen.
          </note>
          <note>
            P6 och A3 men också milostaben är en mycket viktig del av Kristianstad
            ekonomiskt, socialt och arbetsmarknadsmässigt. Flera tusen anställda
            berörs, om vi mister regementena. Många människor känner helt
            naturligt oro för jobben, för ekonomin och för familjens framtid.
            Detta är givetvis inte unikt för Kristianstad i det här läget.
          </note>
          <note>
            Motsvarande effekter uppkommer sannolikt på alla de platser där
            reduceringar av förband är aktuella.
          </note>
          <note>
            Skillnaden är dock att Kristianstad drabbas av nedläggning av
            två regementen och blir därmed mer utsatt än andra orter.
          </note>
          <note>
            Kristianstads kommun betecknar regeringens förslag som ett dråpslag
            mot bygden.
          </note>
          <note>
            Arbetsmarknaden är sådan att ytterligare arbetslöshet, förorsakad
            av regementsnedläggning, inte skulle få regionen att repa sig
            på årtionden, säger kommunen vidare. Tio till femton års positiv
            utveckling skulle spolieras genom ett klubbslag.
          </note>
          <note>
            Kristianstads protester mot nedläggningen har också framförts
            direkt till försvarsministern under den senaste tiden.
          </note>
          <note>
            Redan i dag är östra Skåne hårt utsatt av arbetslösheten. Den
            förvärras dagligen och ligger just nu en bit över riksgenomsnittet.
            Till följd av regeringens åtgärder har det så gott som blivit
            stopp inom byggbranschen. Läget är mycket bekymmersamt och kräver
            ett snabbt ingripande i form av igångsättning av bygg- och investeringsprojekt,
            och sådana saknas ju inte. Ny högskola i Kristianstad står högt
            upp på önskelistan, och ett sådant bygge bör kunna starta omgående.
            Vi väntar dock fortfarande på klartecken från regeringen när det
            gäller högskolebygget.
          </note>
          <note>
            Regionens förutsättningar i ett längre perspektiv inger också
            bekymmer. Mycket pekar på en starkt försämrad arbetsmarknad och
            sysselsättning i regionen. Exempel på detta är bl.a. den osäkra
            framtiden för jordbruket och livsmedelsindustrin.
          </note>
          <note>
            I detta svåra sysselsättningsläge kommer också omstruktureringen
            inom försvaret, där regeringen nu riktar ett hårt slag mot Kristianstad.
          </note>
          <note>
            Konsekvenserna blir, som jag tidigare har anfört, mycket svåra
            och självklart kan regionen inte bära en neddragning av den omfattning
            som nu är aktuell. Detta bör regeringen också inse och ta hänsyn
            till inför sitt slutliga ställningstagande.
          </note>
          <note>
            Även den säkerhetspolitiska analysen av regeringsförslaget ifrågasätts,
            men om detta får jag återkomma i en annan debatt. Jag vill dock
            redan i dag reagera mot att regementen flyttas till andra orter,
            vilket inte ger några större fördelar, vad jag kan upptäcka.
          </note>
          <note>
            Jag har här nöjt mig med att beskriva de ekonomiska och sysselsättningspolitiska
            aspekterna av regeringens förslag. Som det ligger i dag, finner
            vi att det är dåligt genomtänkt och bör omprövas. Jag hoppas att
            så också sker.
          </note>
          <note>
            Låt mig slutligen säga att jag ser det som ett anständighetskrav
            att moderaterna lever upp till det man sade i valrörelsen om att
            såväl P6 som A3
          </note>
          <note>
            skulle bevaras. Särskilt statsrådet Bo Lundgren profilerade sig
            under valrörelsen mycket kraftigt i den frågan. Vi menar att han
            nu bör använda sin ministerroll för Kristianstad. Domen måste
            bli mycket hård om han nu sviker regionen, med hänsyn till det
            valbudskap som han tidigare har gått ut med.
          </note>
          <note type="speaker">
            Anf. 39 CHRISTER SKOOG (s):
          </note>
          <note>
            Herr talman! Blekinge län skiljer sig egentligen inte så mycket
            från de övriga länen i Sverige. Det skiljer sig kanske dock på
            det sättet att det har drabbats väl så hårt av arbetslöshetens
            gissel som många andra områden i Sverige.
          </note>
          <note>
            Det som kanske oroar oss allra mest är att ungdomen drabbas så
            väldigt hårt. Det har nämnts tidigare i debatten att länsarbetsdirektören
            i
          </note>
          <note>
            Blekinge är orolig för arbetslöshetens utveckling framför allt
            vad gäller ungdomarna mellan 20 och
          </note>
          <note>
            24 år. Han har gjort bedömningen att under andra halvåret innevarande
            år riskerar ca 40 % av ungdomarna i den nämnda gruppen att stå
            utanför den ordinarie arbetsmarknaden. Redan i dag är
          </note>
          <note>
            11 % av denna grupp arbetslösa, och ytterligare ungdomar omfattas
            av åtgärder, så totalt är det ca
          </note>
          <note>
            25 % av gruppen ungdomar mellan 20 och 24 år som står utanför
            den ordinare arbetsmarknaden.
          </note>
          <note>
            En av anledningarna till att inte fler står direkt utan arbete
            är de trägna ansträngningar som görs på arbetsförmedlingarna --
            och de resurser som sätts in för att försöka hitta alla de möjligheter
            som kan finnas i den här situationen.
          </note>
          <note>
            Blekinge är ju litet unikt på det sättet att det är ett industrilän.
            Tillverkningsindustrin är dominerande i Blekinge. 30 % av de sysselsatta
            arbetar i tillverkningsindustrin, vilket är 8 % mer än genomsnittet
            i riket. Detta i sin tur gör att en lågkonjunktur, eller en nedgång
            i konjunkturen, slår hårdare när det gäller arbetslösheten i
          </note>
          <note>
            Blekinge. Så är också fallet för närvarande.
          </note>
          <note>
            Utöver tillverkningsindustrin finns andra branscher i Blekinge
            som är dominerande -- och givetvis den offentliga sektorn, som
            är mycket stor. Vi satsar hårt på den offentliga sektorn i Blekinge.
          </note>
          <note>
            Utöver den offentliga sektorn finns det sådant som har med kustlandskapet
            att göra, nämligen fisket, som har stor betydelse för Blekinge
            och sysselsättningen där. I Blekinge län finns ca 400
          </note>
          <note>
            yrkesfiskare. Därutöver har ett stort antal personer fisket som
            en biinkomst, vilket kan ha betydelse för försörjningen hos befolkningen
            ute i skärgården.
          </note>
          <note>
            Nu drabbas tyvärr fisket av problem, inte minst ekonomiska problem,
            som i sin tur beror på att torsktillgången i Östersjön har minskat.
            Därför har vi socialdemokrater från Blekinge skrivit en motion
            till riksdagen under allmänna motionstiden, där vi pekar på en
            del möjligheter att lösa fiskets problem. Vi framhåller att man
            borde ge fiskeföretagen ett tillfälligt räntestöd för att de skall
            kunna klara sig genom den här situationen till dess att utvecklingen
            vänder igen. Det finns faktiskt, trots att det ser mörkt ut, ett
            litet ljus i fjärran. Man prövar med utsättning och odling av
            torsk, och vi är medvetna om att de insatser som kommer att göras
            förbättrar miljön i havet.
          </note>
          <note>
            En annan möjlighet när det gäller fisket är att i enlighet med
            den motion vi har väckt använda en del av biståndspengarna till
            att fiska, framför allt sill, och leverera som livsmedel till
            Baltikum, där man så väl behöver det här näringstillskottet. Det
            skulle alltså gynna befolkningen på andra sidan
          </note>
          <note>
            Östersjön, samtidigt som det skulle minska problemen för fisket
            i Blekinge genom att man kunde fiska sill.
          </note>
          <note>
            I sammanhanget bör nämnas att vi i Sverige bara fiskar upp hälften
            av den kvot som man kommit överens om mellan Östersjöländerna
            när det gäller sillen. Det finns alltså resurser att tillgå i
            det här avseendet.
          </note>
          <note>
            När man talar om arbetslöshet och problem, kan det verka som
            om det bara finns mörker. Men jag vill påpeka att det faktiskt
            också finns hopp, om man bara använder de möjligheter som föreligger.
          </note>
          <note>
            I min roll som ordförande i den regionala arbetslivsfonden har
            jag sett att det finns många företag som är villiga att satsa
            på att förbätta arbetsmiljön och minska utslagningen, och därmed
            stärka företagens konkurrenssituation. I Blekinge län har arbetslivsfonden
            under ett år beviljat ca
          </note>
          <note>
            95 milj.kr. i anslag. Totalt, tillsammans med de investeringar
            som är gjorda av företagen, är det fråga om mer än 500 milj.kr.
            Många gånger märks inte sådana verksamheter och företag; man märker
            bara det som är negativt. Men det finns många fina företag i Blekinge
            som kan se framtiden an med tillförsikt.
          </note>
          <note>
            Vi nåddes av ett glädjebesked i går, när regeringen fattade beslut
            om att anslå regionalpolitiskt stöd till ett projekt som kallas
            för Agropilot och som skall vara verksamt i Lister-Mjällby. Det
            kommer att sysselsätta 70 personer på sikt, och det är ett mycket
            välkommet tillskott. Jag vill rikta ett tack till alla dem som
            har medverkat till att detta har kunnat genomföras.
          </note>
          <note>
            En annan viktig åtgärd för att kunna klara framtiden är att tillfälligt
            göra vissa regioner till stödområden. Den socialdemokratiska regeringen
            beslöt att förklara Olofströms och Kroneby kommuner som tillfälliga
            stödområden. Detta har visat sig vara mycket effektivt. Siffrorna
            i Blekinge tyder på att Sölvesborgs kommun också borde ingå i
            detta stödområde för att möjliggöra en ökning av företagsamheten.
          </note>
          <note type="speaker">
            Anf. 40 ROLAND LÉBEN (kds):
          </note>
          <note>
            Herr talman! Det har varit intressant att lyssna till debatten
            i dag. Men tyvärr liknar kammaren en skjutbana, där var och en
            kommer och skjuter sin salva och sedan åker hem. Mona Sahlin säger
            i dag att hon skall specialbevaka den här debatten och den här
            politiken, och går sin väg när 4 av 35
          </note>
          <note>
            anmälda talare har yttrat sig.
          </note>
          <note>
            Vi har hittills lyssnat till 14 representanter för socialdemokraterna
            och 3 för vänsterpartiet. Litet generaliserande konstaterar jag
            att man tävlar i att överträffa varandra i svartmålning. Regeringen
            tillskrivs faktiskt större handlingskraft än den har, genom att
            få skulden för allt ont. På de här dryga fem månaderna skulle
            den inte ens med vett och vilja ha kunnat åstadkomma allt elände
            som den lastas för. Jag faller för frestelsen att citera min far.
          </note>
          <note>
            Han sade, när jag skulle lära mig spela gitarr: Det låter som
            halta lusens gång över alperna.
          </note>
          <note>
            Ett tack dock till föregående talare, Christer
          </note>
          <note>
            Skoog, för en positivare ansats.
          </note>
          <note>
            Det var inte så länge sedan som den dåvarande socialdemokratiska
            regeringen insåg att den ekonomiska verkligheten tvingade fram
            en nödvändig stabiliseringspolitik. Kds pekade på detta behov
            genom Alf Svenssons motion redan under riksdagsperioden 1985--1988,
            då vi samverkade med centern. Redan under den mandatperioden borde
            denna politik ha inletts, i en tid då vi fortfarande hade ekonomisk
            medvind. Då hade vi troligen klarat problemen på ett bättre sätt
            än i dag. Tecknen på Sveriges strukturella problem fanns redan
            då, även om låga oljepriser och hög dollarkurs i viss mån sminkade
            över dem.
          </note>
          <note>
            Varningarna viftades bort -- och Kjell-Olof Feldt med dem.
          </note>
          <note>
            Men det hjälpte inte att man angrep budbärarna.
          </note>
          <note>
            Nu har vi ett koncentrat av dessa problem att reda ut, och inte
            blir det lättare med en djup och bred lågkonjunktur som går hand
            i hand med vår egen hemmalagade kris.
          </note>
          <note>
            Herr talman! I Sverige har vi en god tradition och enighet när
            det gäller att föra en aktiv arbetsmarknadspolitik och hävda arbetslinjen.
            Här råder en bred enighet som är mycket glädjande.
          </note>
          <note>
            Arbetsmarknadsministern har inte tvekat inför de stora behoven.
            Hans arbete har ingett respekt i alla läger och är värt en stor
            eloge.
          </note>
          <note>
            Arbetsmarknadsministern har haft modet att också ta upp ifrågasättanden
            av gamla sanningar.
          </note>
          <note>
            Ambitionen har nämligen varit att göra det möjligt för fler att
            åtminstone få en ungdomsplats, eller provanställning, i stället
            för arbetslöshet.
          </note>
          <note>
            Arbetet att komma till rätta med arbetslösheten bland dem som
            är under 25 år är respektingivande.
          </note>
          <note>
            Detta är också en enig regerings linje, en linje som enligt min
            övertygelse kommer att godtas av en enig riksdag.
          </note>
          <note>
            Kommunikationsministerns och regeringens initiativ att tidigarelägga
            satsningar på infrastruktur genom omflyttning av anslag är ytterligare
            ett ljus i arbetslöshetens mörker. Men nog är det underligt att
            efter detta få höra: Det blev bara 4 miljarder i helt nya medel!
            Vad då bara? Vad betyder det för investeringsklimatet att ansvariga
            politiker talar nedlåtande om 4 miljarder friska kronor? Tusentals
            arbetstillfällen och sidoeffekter är det glädjande perspektivet.
            Bygg- och anläggningssektorn berörs.
          </note>
          <note>
            Här vill jag flagga för Bergslagsregionens och
          </note>
          <note>
            Östvärmlands stora behov. Här finns plats för fler initiativ
            från kommunikationsdepartementet.
          </note>
          <note>
            Behoven är fortfarande stora, och varken regering eller riksdag
            kan slå sig till ro.
          </note>
          <note>
            Den ekonomiska politikens omläggning initierades, även om det
            dröjde, av den förra regeringen med den plötsliga omsvängningen
            i EG-
          </note>
          <note>
            frågan som den tydligaste signalen om eftertanke.
          </note>
          <note>
            Jag är övertygad om att det hårt ansatta socialdemokratiska partiet
            i dag inte har den kraft som behövs för att fullfölja denna politik
            med den konsekvens som krävs.
          </note>
          <note>
            f300 &gt; Den tanken bekräftas när vi ser de olika dragningar åt
            det populistiska hållet som förekommer och de svåra inre konvultioner
            som partiet genomgår.
          </note>
          <note>
            Ta t.ex. teletaxorna. Där gick man emot de beslut som man själv
            hade drivit fram. Detta drabbar nu
          </note>
          <note>
            Norrland, med ett stort antal förlorade arbetstillfällen som
            följd.
          </note>
          <note>
            Det ropas om investeringsavgifter på byggandet.
          </note>
          <note>
            Men ingen socialdemokrat talar om att 6,2 %
          </note>
          <note>
            prutning på investeringsavgiften motsvaras av ca
          </note>
          <note>
            0,6 % ränta. Vi för en politik för låg inflation och gynnsamma
            räntor. Socialdemokraterna välkomnas i det arbetet, men man ägnar
            sig hellre åt slagord.
          </note>
          <note>
            Herr talman! Här krävs det realism. Vi kristdemokrater tror att
            det är riktigt att skapa en drivhusmiljö för företagande och entreprenörskap.
            Det måste bli attraktivt igen att investera i Sverige. Vi har
            fått ett slags nationell chock, som kanske ändå har något gått
            med sig, en insikt om att det inte räcker med att trona på minnen
            från fornstora dar!
          </note>
          <note>
            I näringsutskottet hör jag nej, nej, nej på rad när det gäller
            utförsäljning av statliga företag. Men, kära socialdemokratiska
            kamrater! Detta är aktiv arbetsmarknadspolitik. Vi kan inte både
            ha kakan kvar och äta den. En lång tids försummelser på infrastrukturens
            område måste tas igen.
          </note>
          <note>
            Vi har tillgångar som andra är villiga att betala för och som
            andra kan förvalta bättre än staten. Vi har inte heller råd att
            avvisa utländskt kapital som om det vore något suspekt.
          </note>
          <note>
            Herr talman! Låt mig också säga några ord om komvux och folkhögskolorna.
          </note>
          <note>
            Även solen har sina fläckar, och här finns ett par poster i budgeten
            som kan se ut som smärre detaljer men som för många enskilda människor
            och familjer innebär skillnaden mellan hopp och förtvivlan. Det
            är ingen svår förlust för regeringen om riksdagen skulle göra
            smärre justeringar i dessa poster. Det innebär inte heller något
            sabotage mot regeringens stabiliseringspolitik.
          </note>
          <note type="speaker">
            Anf. 41 SONIA KARLSSON (s):
          </note>
          <note>
            Herr talman! I förra veckan kom besked från
          </note>
          <note>
            Nokia-gruppen om att man skulle lägga nedTV-
          </note>
          <note>
            tillverkningen i Motala, vilket innebär att närmare 400 arbetare
            och tjänstemän riskerar att förlora jobben. Om detta sker kommer
            arbetslösheten i Motala att stiga från nu ca 960
          </note>
          <note>
            personer till omkring 1 60. Redan i dag ligger arbetslösheten
            i Motala över riksgenomsnittet.
          </note>
          <note>
            Om de 400 jobben försvinner kommer den att gå upp till ca 5,5
            %. Ungdomsarbetslösheten, arbetslösheten bland ungdomar mellan
            20 och 24
          </note>
          <note>
            år, är redan i dag 9,6 %.
          </note>
          <note>
            Samma problem, med nedläggningar och ökande arbetslöshet, finns
            på många orter i Sverige på grund av den lågkonjunktur som råder.
            Även om problemet delas av många blir det inte mindre smärtsamt
            för dem det berör.
          </note>
          <note>
            Kommunens och de anställdas självklara krav är att avvecklingen
            av TV-tillverkningen sker i sådan takt att den kan mötas med annan
            produktion.
          </note>
          <note>
            Om så inte sker kommer läget i Motalaregionen att bli mycket
            bekymmersamt. Nokia måste därför ta sitt ansvar för sysselsättningen
            i Motala.
          </note>
          <note>
            Från Motala kommun sändes den 3 januari innevarande år ett brev
            till näringsminister Per
          </note>
          <note>
            Westerberg, vari påtalades oro för en eventuell förändring av
            verksamheten vid Nokia. Bl.a.
          </note>
          <note>
            berördes uteblivna satsningar från svensk sida på utveckling
            av HD-TV, högupplösnings-TV.
          </note>
          <note>
            Nokia har verksamhet även i Finland, Tyskland och Frankrike.
            Dessa länder har, enligt uppgift, till skillnad från Sverige bidragit
            med statliga medel i utvecklingsprocessen, vilket gör att
          </note>
          <note>
            Sverige har svårare att konkurrera vid en diskussion gällande
            omlokalisering av TV-
          </note>
          <note>
            tillverkningen.
          </note>
          <note>
            Näringsminister Per Westerberg framhåller i sitt svar till kommunen
            att det måste överlåtas till de enskilda företagen att på marknadsmässiga
            grunder fatta sina beslut.
          </note>
          <note>
            Sedan dessa brev skrevs har, som jag nämnde inledningsvis, Nokia-gruppen
            fattat beslut om att centralisera TV-tillverkningen till Finland
            och
          </note>
          <note>
            Tyskland. Koncernledningen har dock uttalat att satellit- och
            industrielektroniktillverkningen skall bli kvar och utvecklas
            i Motala.
          </note>
          <note>
            Per Westerberg avslutade sitt svar till kommunen med att det
            givetvis var hans förhoppning att
          </note>
          <note>
            Nokia även framdeles avsåg att satsa på Luxor i
          </note>
          <note>
            Motala och att koncernen skulle uppleva näringsklimatet i Sverige
            som positivt.
          </note>
          <note>
            Eftersom Per Westerberg inte ens ville ta kontakt med Nokia förstår
            inte jag hur Nokia skall kunna uppfatta denna hans förhoppning.
          </note>
          <note>
            Jag vill framhålla att det ytterst är regeringens ansvar att
            genom en aktiv närings- och sysselsättningspolitik lindra konsekvenserna
            av omstruktureringar och nedläggningar liknande dem som sker i
            Motala och på andra orter.
          </note>
          <note>
            Herr talman! Som ett tips till Per Westerberg --
          </note>
          <note>
            jag förutsätter att han ändå läser riksdagens protokoll -- vill
            jag citera ur proposition
          </note>
          <note>
            1990/91:87 Näringspolitik för tillväxt, som lades fram av den
            socialdemokratiska regeringen:
          </note>
          <note>
            ''Näringspolitiken utformas utifrån marknadsekonomins förutsättningar
            och består följaktligen av olika medel för att förbättra, stödja
            och komplettera marknadens funktionssätt. En fortsatt strukturomvandling
            kommer liksom tidigare att ställa krav på -- och underlättas av
            -- en politik som mildrar kostnaderna för de individer och regioner
            som berörs av strukturförändringar. En aktiv arbetsmarknadspolitik
            med förmedlings- och utbildningsinsatser är tillsammans med regionalpolitiska
            åtgärder som förbättrar tillväxtförutsättningarna väsentliga i
            det sammanhanget. Forskning och utveckling är exemepl på ytterligare
            ett område där statliga insatser är av strategisk betydelse.''
          </note>
          <note>
            Tiden medger inte att jag citerar mer ur denna proposition, men
            jag rekommenderar Per
          </note>
          <note>
            Westerberg och även Börje Hörnlund att läsa vidare och aktivt
            ta till sig av de förslag som finns i Näringspolitik för tillväxt.
            I stället för förhoppningar krävs aktiva åtgärder.
          </note>
          <note type="speaker">
            Anf. 42 LENA KLEVENÅS (s):
          </note>
          <note>
            Herr talman! Roland Lében, som nyligen talade, passade på att
            kritisera Mona Sahlin för att hon inte är närvarande i kammaren.
            Jag vill försvara henne och alla andra inför publiken på åhörarläktaren.
            De ledamöter som inte är i kammaren latar sig inte, om ni tror
            det -- vi har intern-TV på våra rum och på den kan vi följa debatten.
            Vi får också efteråt protokoll där vi kan läsa exakt vad alla
            har sagt från kammarens talarstol.
          </note>
          <note>
            Jag kan försäkra Roland Lebén att Mona Sahlin följer debatten
            och tar del av vad vi har att säga. Jag förutsätter att ansvariga
            för de andra partierna gör detsamma när det gäller vad jag och
            mina partikamrater har att säga.
          </note>
          <note>
            Vi är alla strängt upptagna och har många andra möten. Själv
            har jag sprungit ifrån ett möte för att hålla det här anförandet
            i kammaren och kommer att lämna kammaren i förtid för att återgå
            till det mötet. Så jobbar vi alla. Jag tycker att det är viktigt
            att allmänheten har förståelse för vårt arbete, och jag tycker
            att det är onödigt att vi kritiserar varandra för att inte sitta
            här i kammaren.
          </note>
          <note>
            Fru talman! Det mest industrialiserade länet i
          </note>
          <note>
            Sverige lär vara Älvsborgs län. Därför slår lågkonjunkturen igenom
            där med förödande kraft.
          </note>
          <note>
            Arbetslösheten i min hemkommun Alingsås -- som jag för övrigt
            delar med Elver Jonsson -- är nästan
          </note>
          <note>
            5 %. Bland byggnadsarbetare är den 15 %!
          </note>
          <note>
            Stoppet på byggmarknaden är den huvudsakliga anledningen till
            arbetslösheten.
          </note>
          <note>
            I Mittenälvsborg -- alltså Alingsås, Lerum,
          </note>
          <note>
            Herrljunga och Vårgårda -- arbetar många människor i företag
            som är underleverantörer till byggindustrin. När byggandet går
            ned och byggföretag går i konkurs drabbas underleverantörerna
            hårt. Det gäller t.ex.
          </note>
          <note>
            Strängbetong i Herrljunga, TA-industrier i
          </note>
          <note>
            Annelund och Vårgårda Armatur.
          </note>
          <note>
            Det har sagts många gånger från oss socialdemokrater i denna
            debatt, men jag måste säga det igen: Regeringen måste snarast
            ge besked om vilka regler som skall gälla för att finasiera byggandet.
            Osäkerheten på detta område gör att t.ex. ombyggnaden av bostäder
            har stannat upp.
          </note>
          <note>
            Förra året beviljade länsbostadsnämnden i
          </note>
          <note>
            Älvsborg lån för ombyggnad av 3 000 lägenheter. I
          </note>
          <note>
            dag kommer det nästan inga ansökningar. Såväl privata bostadsföretag
            som kommuner tvekar. Alla väntar på regeringens besked.
          </note>
          <note>
            Upprustningen av våra skolor måste omedelbart komma i gång. Om
            det inte är läge nu i lågkonjunkturen att renovera skolor, när
            skall det då ske? Regeringen vill skapa Europas bästa skola, har
            jag hört. Jag är mycket tveksam till de idéer som man har på det
            pedagogiska området, men när det gäller själva byggnaderna kan
            det väl inte råda någon tvekan om hur en bra arbetsplats kan se
            ut?
          </note>
          <note>
            Vad skall eleverna tro om vuxenvärldens värdering av deras arbete
            om de i åratal får gå i undermåliga skollokaler?
          </note>
          <note>
            f300 &gt; Kommunerna bör naturligtvis få behålla de 300
          </note>
          <note>
            miljonerna för att rusta upp skolor som de har blivit lovade.
            Det ger såväl riktiga jobb för byggnadsarbetare som en s.k. signal
            till elever och lärare att skolan är viktig. Kommunerna borde
            också få ett räntebidrag för att tidigarelägga andra investeringar.
          </note>
          <note>
            När det är lågkonjunktur borde vi satsa ännu mer på utbildning.
            Låt komvux och folkhögskolorna få behålla sina miljoner. Underlätta
            för kommunerna att redan till hösten erbjuda de ungdomar som nu
            går andra året på gymnasiet att gå ett tredje år. Låt de ungdomar
            under 20 år som vill gå på folkhögskolor få ha kvar rätten att
            söka studielån. Utnyttja utbildningsvikariaten som
          </note>
          <note>
            Mona Sahlin införde. Stöd teknikstugan i
          </note>
          <note>
            Alingsås som så framgångsrikt intresserar flickor för tekniska
            utbildningar.
          </note>
          <note>
            För Mittenälvsborgs utveckling behöver vi också få bättre kommunikationer.
            Vårgårda behöver ett tågstopp. Herrljungabanan behöver rustas
            upp och bli trafikerad med moderna vagnar och tätare turer. Vi
            måste på alla sätt stödja utvecklingen av modern kollektivtrafik.
          </note>
          <note>
            Socialdemokraterna i Västsverige har i en gemensam motion föreslagit
            att 30 milj.kr. per år i tre år skall anslås för att i samverkan
            mellan näringsliv och samhälle utveckla miljövänliga transporter.
            Försurningen i Västsverige härrör till stor del från trafiken,
            och vi förutsätter att de borgerliga partierna vill medverka i
            detta arbete.
          </note>
          <note>
            Det är inte bara byggande, infrastruktursatsningar och utbildning
            som kan ge jobb i lågkonjunktur. Även miljösatsningar är viktiga
            investeringar för framtiden. För att komma tillrätta med försurningen
            av Sveriges skogar pågår ett försöksprojekt med kalkning.
          </note>
          <note>
            Behovet av kalkning är helt klarlagt och behöver inte utredas
            vidare. Vi skulle bara i vårt län behöva minst 100 milj.kr. till
            fortsatt kalkning.
          </note>
          <note>
            Skogsmarkskalkning är en arbetsintensiv verksamhet och skulle
            i vårt län omedelbart kunna ge 75 nya jobb. Vi socialdemokrater
            talar ofta om det goda arbetet, och arbetet med att rädda våra
            försurade skogar räknar jag verkligen dit.
          </note>
          <note>
            Vi skulle också kunna inrätta beredskapsarbeten för att rädda
            de områden i vårt län som är rikast ur kultur- och naturvårdsynpunkt.
            Det fanns tidigare sådana arbeten, och de gav mycket goda resultat.
            Det räcker inte bara med att sätta av vissa områden till naturskyddsområden.
            De måste också skötas. Stödet till landskapsvård i
          </note>
          <note>
            Älvsborgs län är nu 10 milj.kr. Behovet är utan tvivel det dubbla.
            Fördelen med detta bidrag är att det ger långsiktiga sysselsättningseffekter,
            förutom att det räddar miljön.
          </note>
          <note>
            Till sist skall jag komma med två nya förslag som jag tycker
            borde prövas. Det första förslaget kan ses mot bakgrund av att
            ungdomsarbetslösheten i mitt hemlän är 8,3 %. Av dem är en fjärdedel
            långtidsarbetslösa. Jag har tänkt mycket på den allmänna värnplikten.
            Om alla värnpliktiga som studerar eller har arbete nu under lågkonjunkturen
            får uppskov och alla som vid mönstringstillfället är arbetslösa
            får förtur att göra sin militärtjänst eller vapenfria tjänst skulle
            några fler slippa gå arbetslösa. Det verkar så meningslöst att
            tvinga dem som studerar att avbryta sina utbildningar. Alla ungdomar
            som i denna lågkonjunktur har lyckats ordna sin tillvaro på ett
            bra sätt bör inte ryckas loss ur den.
          </note>
          <note>
            Det andra förslaget gäller alla oss som har arbetat tio, tjugo
            eller trettio år. Jag skulle vilja att alla som arbetat länge,
            skulle ha rätt att i en lågkonjunktur få ta ett år ledigt, helt
            enkelt få ta ett års pension.
          </note>
          <note type="speaker">
            Anf. 43 TREDJE VICE TALMANNEN:
          </note>
          <note>
            Den angivna taletiden är ganska ordentligt överskriden. Det finns
            möjlighet att återkomma i ett genmäle, eftersom ett sådant har
            begärts av
          </note>
          <note>
            Roland Lében.
          </note>
          <note type="speaker">
            Anf. 44 ROLAND LÉBEN (kds) replik:
          </note>
          <note>
            Herr talman! Jag har inte sagt att Mona Sahlin latar sig. En
            debatt förutsätter dialog. Jag är införstådd med arbetsordningen
            och har tidigare inte anmärkt på frånvaro här i kammaren. Jag
            har tvärtom försvarat arbetsformen, och jag har många timmar suttit
            och lyssnat till debatten på rummet medan jag arbetat. Annars
            skulle inte riksdagsarbetet fungera.
          </note>
          <note>
            Men det finns några saker jag vill ta upp. Om man i denna debatt
            uttryckligen säger att man skall specialbevaka den här frågan,
            då skall man delta i debatten. Jag anser det dessutom lämpligt
            att ledamöter som anmält sig till ett visst debattavsnitt i möjligaste
            mån deltar i debatten i just det blocket. Om jag inte är helt
            felunderrättad är Mona Sahlin inbokad för partiets VU-sammanträde
            i dag. Det hade då kanske varit klädsamt om någon annan hade fört
            partiets talan i det inledande skedet av debatten, eftersom Mona
            Sahlin sedan inte kunde delta i debatten. Det kan väl inte inte
            vara fel att lyfta fram detta, eftersom människor skall respektera
            vårt arbete.
          </note>
          <note type="speaker">
            Anf. 45 LENA KLEVENÅS (s) replik:
          </note>
          <note>
            Herr talman! Jag tycker vi är tillräckligt många från socialdemokraterna
            som deltar i debatten.
          </note>
          <note>
            Jag skall passa på att avsluta mitt anförande. Det andra förslag
            jag vill föra fram gäller alla oss som har arbetat tio, tjugo,
            eller trettio år. Jag vill att alla som har arbetat länge skall
            ha rätt att i en lågkonjunktur få ta ett år ledigt, helt enkelt
            få ta ett års pension, ett sabbatsår mitt i livet, och sedan arbeta
            igen det efter den normala pensionsåldern, under ett år när det
            är högkonjunktur.
          </note>
          <note>
            Varje människa skall ha rätt till ett arbete, men som vi nu har
            ordnat det för oss får vissa människor arbeta för mycket och andra
            kanske inte alls. Det är inte bra för någon. Skulle det inte vara
            fantastiskt, att efter att ha arbetat 20 år få ett år ledigt och
            så jobba 20 år till, i stället för att arbeta 40 år i ett sträck
            och kanske vara så trött vid pensionsåldern att inte orken finns
            kvar att göra det där man drömde om?
          </note>
          <note>
            Renovering av bostäder, skolor och ålderdomshem, satsningar på
            järnvägar och annan kollektivtrafik, utbildning, skogskalkning,
            naturvård och nya idéer -- det är vad jag vill att regeringen
            skall satsa på.
          </note>
          <note>
            Anf. 46 TREDJE VICE TALMANNEN
          </note>
          <note>
            Jag vill erinra om att detta var en replik.
          </note>
          <note type="speaker">
            Anf. 47 ROLAND LÉBEN (kds) replik:
          </note>
          <note>
            Herr talman! Det är förvisso så att ett betydande antal socialdemokrater
            deltar i debatten, men de lyser ändå med sin frånvaro i kammaren
            under just detta debattblock. Det känns principiellt litet fel.
            När man anmält sig till ett debattavsnitt bör man i möjligaste
            mån vara närvarande och aktiv i debatten. Tack.
          </note>
          <note type="speaker">
            Anf. 48 GUNNAR THOLLANDER (s):
          </note>
          <note>
            Herr talman! Jag skall i denna långa debatt om regionalpolitik
            ta några minuter i anspråk för att delge kammaren och förhoppningsvis
            arbetsmarknadsministern arbetsmarknadsläget i
          </note>
          <note>
            Uppsala län. Eftersom ministern inte är närvarande, är det bra
            att Elver Jonsson, som företräder rätt utskott, är närvarande
            och lyssnar till vad som sägs i debatten.
          </note>
          <note>
            Jag känner väl till att Uppsala län statistiskt sett ligger bra
            till jämfört med många andra län, så vi skall inte på något vis
            tävla i att försöka vara värst.
          </note>
          <note>
            Men länet har en obalans som jag tycker är mycket viktig att
            belysa. Det har jag gjort många gånger förr, men det är precis
            lika aktuellt i dag.
          </note>
          <note>
            Det gäller den norra länsdelen, som vi dagligdags kallar för
            Norduppland. Det är tre kommuner:
          </note>
          <note>
            Östhammar, Älvkarleby och Tierp. De har ett mer bekymmersamt
            läge än vad länet i stort har.
          </note>
          <note>
            Här finns liggande varsel och hot om uppsägningar, rationaliseringar
            och minskning av antalet anställda i många både stora och små
            företag.
          </note>
          <note>
            Jag skall inte trötta kammaren, men jag skall ta några exempel.
            Sandvik i Gimo, ett företag som gått mycket bra i många år, har
            nu varslat flera hundra anställda. Det skedde alldeles före jul.
          </note>
          <note>
            Vid Storas fabrik i Skutskär finns ett stort hot i samband med
            att planer presenterats om sammanslagning med Norrsundet. Man
            talar om minst 500 anställda mindre på de orterna -- var det nu
            drabbar mest. Karlit i Karlholm arbetar i den tuffa boardbranschen
            och har under många år haft ett hot över sig, och det har man
            fortfarande.
          </note>
          <note>
            Det har lagts varsel och genomförts förtidspensioneringar vid
            Kloster Speedsteel i
          </note>
          <note>
            Söderfors.
          </note>
          <note>
            Just i dagarna har det kommit bud om nedläggning av Skärplinge
            mejeri, och det vill jag säga några ord extra om. Vid länskontoret
            i Tierp har man i går och i dag suttit och filat på en text om
            att göra en uppvaktning till jordbruksministern om just denna
            nedläggning av mejeriet som man anser är felaktig.
          </note>
          <note>
            Utöver dessa exempel har Rockwooll i Gimo upphört med sin verksamhet,
            och därmed försvann 130 jobb. Det skedde vid senaste årsskiftet.
            Ett särskilt kapitel skulle kunna skrivas om Dannemora gruva.
            Det finns väl ingen här som inte känner till den. Det är en gruva
            där järnmalm brutits i många hundra år och som har försörjt så
            många järnbruk med malm. f300 &gt; Den skall läggas ner om några
            dagar -- så aktuellt är det här.
          </note>
          <note>
            Jag vill påpeka att det dock finns intressenter som är beredda
            att driva gruvan vidare och kanske få avsättning för malmen. Bl.a.
            har man hört sig för i Östeuropa. För att det skall kunna bli
            av behövs ett antal statliga miljoner, vilket arbetsmarknadsministern
            mycket mycket väl känner till efter en uppvaktning hos honom nyligen.
            Jag tycker förstås att det vore väl använda pengar att satsa på
            detta, eftersom malm finns att hämta upp i Dannemora.
          </note>
          <note>
            Det var några exempel, och det är egentligen en dyster rapport
            som jag presenterar. Frågan är:
          </note>
          <note>
            Vad gör vi, vad tycker vi att vi skall uträtta i ett sådant här
            läge?
          </note>
          <note>
            Från länet har vi socialdemokratiska ledamöter bl.a. -- jag säger
            bl.a. -- motionerat om en utbyggnad av ostkustbanan. Det är en
            viktig satsning som ger många jobb, men framför allt ger den bättre
            kommunikationer, och alla här i kammaren vet hur viktigt det är
            både för arbetsmarknaden och i övrigt. Om vi får dubbelspår genom
            vårt län får vi faktiskt förutsättningar också för snabbtåg norrut,
            och det har vi naturligtvis ingenting emot, tvärtom.
          </note>
          <note>
            Jag har också väckt en motion om översyn av regelverket för beredskapsarbeten.
            Den kan jag behandla i annat sammanhang, men jag vill i alla fall
            nämna den här. Jag har väckt motionen därför att jag har upplevt
            att många viktiga projekt, och därmed många arbetstillfällen,
            inte blir genomförda på grund av att reglerna är för stelbenta.
            Jag efterlyser i motionen större flexibilitet, vilket bl.a. skulle
            ge de s.k. enskilda huvudmännen chans att utföra viktiga projekt.
          </note>
          <note>
            I årets budgetproposition skriver arbetsmarknadsministern under
            rubriken Hela
          </note>
          <note>
            Sverige skall leva -- en rubrik som jag har hört citerars många
            gånger i dag -- att det skall göras en uppräkning av de regionalpolitiska
            anslagen med drygt 300 miljoner. Det är bra, och om pengarna används
            rätt är det ännu bättre.
          </note>
          <note>
            I förra veckan besökte jag Tierps järnbruk, och där träffade
            jag företagsledning och fackliga representanter. Tierps järnbruk
            är ett gjuteri, och man tillverkar i huvudsak utrustning till
            gatubrunnar. I dessa tider har naturligtvis även detta företag
            nedgång i orderboken.
          </note>
          <note>
            På gjuteriet anser man -- och jag är av samma åsikt -- att det
            nu är läge för att satsa litet statliga pengar på att genomföra
            en nödvändig upprustning av kommunernas va-nät. Det skulle ge
            Tierps järnbruk, men även andra gjuterier, arbete. Framför allt
            skulle det ge arbete åt anläggningsjobbare, transportarbetare
            och andra. I det här besvärliga läget borde detta förslag passa
            in under rubriken Hela Sverige skall leva. Detta är inte något
            nödhjälpsarbete i vanlig ordning, utan det är något som verkligen
            behövs, och det är en klar miljösatsning. Jag kommer efter detta
            att lämna in en fråga om denna satsning till arbetsmarknadsministern.
          </note>
          <note>
            Hittills har jag mest intresserat mig för
          </note>
          <note>
            Norduppland, men jag vill avsluta med att säga några ord om ....
          </note>
          <note type="speaker">
            Anf. 49 TREDJE VICE TALMANNEN:
          </note>
          <note>
            Talartiden är tyvärr ute.
          </note>
          <note type="speaker">
            Anf. 50 ELVER JONSSON (fp) replik:
          </note>
          <note>
            Herr talman! Gunnar Thollander tog i sitt balanserade inlägg
            upp obalanser, och den iakttagelse som han gör, nämligen att flera
            av våra län har en inomregional obalans, är helt riktig.
          </note>
          <note>
            Detta är så att säga inte något nytt. Problemet är att vi inte
            har något riktigt bra facit. Vi har det inte i Sverige, och något
            sådant finns heller inte någon annanstans i världen.
          </note>
          <note>
            Gunnar Thollander talar också om nödvändigheten av att förbättra
            infrastrukturen, och det är helt riktigt att detta är nödvändigt.
            Man skulle kunna säga att två saker gäller i fråga om förbättringar
            av infrastrukturen. För det första måste infrastrukturen vara
            så genomtänkt att vi vill använda den länge, och då handlar det
            inte bara om decennier utan kanske om sekler. Det är därför viktigt
            att infrastrukturen är genomtänkt och klar. För det andra är det
            viktigt att vi har ett regelsystem som gör att vi mycket snabbt
            kan komma i gång med förbättringarna av infrastrukturen, när förberedelserna
            väl är klara.
          </note>
          <note>
            Detta försökte jag också påpeka tidigare i debatten. Det är viktigt
            att inte byråkrati och administration fördröjer åtgärderna i månader
            och i år, vilket tyvärr är vanligt.
          </note>
          <note>
            Det stora problemet i detta sammanhang är ju den svaga konjunkturen,
            både den svenska och den internationella. Men vi har ju också
            de inhemska och hemmalagade problemen, och dem behöver vi göra
            en del åt, liksom, som jag nämnde, de byråkratiska reglerna. Vi
            behöver framöver en aktiv arbetsmarknadspolitik, och vi behöver
            stora satsningar på regionalpolitiken. På den punkten är hela
            arbetsmarknadsutskottet ense. Men kom ihåg: Detta är komplement.
            I
          </note>
          <note>
            botten måste vi ha en positiv näringspolitik och en sund samhällsekonomi,
            och på de två områdena saknas det i dag en del.
          </note>
          <note type="speaker">
            Anf. 51 GUNNAR THOLLANDER (s)
          </note>
          <note>
            replik:
          </note>
          <note>
            Herr talman! Elver Jonsson och jag tycks ju vara överens om att
            det behövs en satsning på detta område, att det är nödvändigt
            att se över den obalans som finns, inte bara i Uppsala län utan
            givetvis i flera. Det är en mycket viktigt.
          </note>
          <note>
            När jag tvingades avsluta mitt inledningsanförande hade jag tänkt
            påpeka att man just nu när det gäller obalanser har större problem
            i Enköping än i
          </note>
          <note>
            Norduppland, även om det var vad jag talade om.
          </note>
          <note>
            Åtminstone tillfälligt är arbetslösheten i vårt län högst just
            i Enköping. Jag vill därför kommentera kommunikationsministerns
            besked i går om omprioriteringar inom kommunikationerna. Som vi
            ser det får det inte ske en försening av
          </note>
          <note>
            Mälarbaneprojektet. Jag vill faktiskt uppmana kommunikationsministern
            att i kontakten med berörda verk göra allt för att inte utbyggnaden
            av
          </note>
          <note>
            Mälarbanan skjuts på en osäker framtid. Det här är ett projekt
            man har jobbat med under en 10-
          </note>
          <note>
            årsperiod, och det skulle betyda väldigt mycket för människorna
            i Enköping och Håbo kommuner. Där har man ingen förståelse för
            att detta inte skulle bli av, utan vi vill att banan skall byggas
            i den takt som är beslutad.
          </note>
          <note>
            Därmed, herr talman, har jag gått igenom länet, och jag hoppas
            att det här inlägget kan vara en hjälp och ett bidrag till att
            detta blir framfört till berörda.
          </note>
          <note type="speaker">
            Anf.52 BO FINNKVIST (s):
          </note>
          <note>
            Herr talman! Den djupa lågkonjunkturen gör att
          </note>
          <note>
            Värmland i likhet med andra regioner i landet drabbas av att
            företag läggs ned och personal friställs. Vi tvingas åter konstatera
            att Värmlands län, med sitt stora beroende av traditionell basindustri
            och med de i vissa delar dominerande underleverantörsföretagen
            inom bilindustriområdet, är särskilt sårbart i en sådan här situation.
          </note>
          <note>
            Från maj 1991 till slutet av januari i år har arbetslösheten
            ökat med 3 000 personer till över
          </note>
          <note>
            7 000 arbetslösa, och det finns endast 267 lediga platser. Dessutom
            finns en stor dold arbetslöshet.
          </note>
          <note>
            Årjäng har det största arbetslöshetstalet, 7,1 %.
          </note>
          <note>
            Därefter kommer Sunne med 5,3 %, Eda med
          </note>
          <note>
            4,9 % och Hagfors med 4,7 %. Den sämsta arbetsmarknaden finns
            inom byggnads- och tillverkningsindustrin.
          </note>
          <note>
            Bakom arbetslöshetssiffrorna döljer sig många problem för enskilda
            personer och familjer, och det skall vi ständigt ha i minnet när
            vi debatterar de här frågorna.
          </note>
          <note>
            I måndags kväll deltog jag i ett stort fackeltåg i
          </note>
          <note>
            Hagfors mot nedläggningar inom järnverket och för ny sysselsättning.
            Deltagarna kom från alla politiska partier och olika organisationer.
            Det var också ett stort inslag av representanter för näringslivsorganisationerna.
            Vi ville visa att vi inte kan acceptera att Hagfors i höst kommer
            att uppnå en öppen arbetslöshet på 10 % om inte åtgärder snabbt
            sätts in. Därutöver finns ca 4 av arbetskraften i olika arbetsmarknadspolitiska
            åtgärder. Det är främst ungdomar och yngre familjer som drabbas
            av arbetslösheten, och de hamnar ibland i en förtvivlad situation.
          </note>
          <note>
            Detta är situationen på en ort i Värmland, men problemen är liknande
            på flera andra ställen i länet.
          </note>
          <note>
            I den här situationen har vi i Hagfors, som just nu har de dystraste
            framtidsutsikterna, valt att samarbeta för att klara jobben. Även
            om läget just nu i en djup lågkonjunktur är mycket dystert finns
            säkert goda möjligheter för framtiden. Men vi måste få draghjälp,
            och det gäller hela länet.
          </note>
          <note>
            Lågkonjunkturen slår hårt som jag förut nämnde, men det finns
            också nya politiska inslag som förvärrar situationen. Samtidigt
            som vi upplever arbetslöshetstal som börjar närma sig för vanliga
            medborgare ofattbara nivåer, genomför den borgerliga regeringen
            ett s.k. systemskifte i den ekonomiska politiken. Det innebär
            en kraftig åtstramning för vanliga människor.
          </note>
          <note>
            Lågkonjunkturen innebär i sig en sämre ekonomi för många. Därutöver
            sänker regeringen nu skatten för de välbeställda och ökar pålagorna
            för den breda allmänheten. Detta innebär osäkerhet i familjeekonomin
            och återhållsamhet på alla områden. Följden blir att man handlar
            mindre, utnyttjar färre tjänster och bygger mindre.
          </note>
          <note>
            En rättvisare ekonomisk politik skulle skapa många fler fasta
            jobb. Det är en politik i enlighet med de förslag socialdemokraterna
            framlagt. Vi socialdemokrater har många förslag i våra motioner
            om åtgärder som skulle innebära högre sysselsättning i Värmland
            på både kort och lång sikt. Det gäller investeringar i vägar,
            järnvägar och utbildning m.m. Det är samhällsekonomiskt mycket
            lönsamma projekt. Exempelvis skulle vägoch järnvägsförbindelser
            till bruksorterna i
          </note>
          <note>
            Klarälvsdalen innebära bättre överlevnadsmöjligheter för viktiga
            exportindustrier. För exportinkomster på 3
          </note>
          <note>
            miljarder per år går det att satsa mycket pengar och ändå räkna
            fram lönsamhet. Detsamma gäller väg
          </note>
          <note>
            61, om man nu skall nämna ett par mycket lönsamma investeringsprojekt.
          </note>
          <note>
            Det var en besvikelse att vi inte fick några besked av kommunikationsministern
            i går, trots att man från regeringen gett oss anledning att förvänta
            sådana. Det blir nu ytterligare fördröjning och osäkerhet i dessa
            frågor.
          </note>
          <note>
            Vi kräver också att Storfors och Kristinehamn placeras i stödområde
            två och att Hagfors flyttas till stödområde ett.
          </note>
          <note>
            Till mina borgerliga kollegor från Värmland vill jag avslutningsvis
            ställa frågan: Är ni beredda att göra gemensam sak med socialdemokraterna
            och kräva extra insatser för de nämnda åtgärderna och investeringar
            i länet när förslaget kommer upp till behandling?
          </note>
          <note>
            Till slut vill jag till Roland Lében avslutningsvis kommentera
            uttalandet om utförsäljningen av de statliga företagen. Vi socialdemokrater
            är också med i näringsutskottet. Vi har inte sagt nej, nej, nej
            till all utförsäljning. Vi har sagt nej till ett generellt bemyndigande
            till regeringen om att sälja ut allt.
          </note>
          <note type="speaker">
            Anf. 53 ROLAND LÉBEN (kds) replik:
          </note>
          <note>
            Herr talman! Jag har inte påstått att ni säger nej till all utförsäljning.
            Men att ni sagt en lång rad nej på en rad punkter i näringsutskottet
            är obestridligt.
          </note>
          <note>
            Det krävs en viss konsekvens och fasthet för att genomföra denna
            politik och strukturförändring.
          </note>
          <note>
            Det krävs en viss konsekvens och ett politiskt kurage för att
            justera i statens balansräkning, för att frigöra resurser för
            de nödvändiga satsningar som ger jobb både på kort sikt och på
            lång sikt genom den stora betydelse som infrastrukturen har.
          </note>
          <note type="speaker">
            Anf. 54 BO FINNKVIST (s) replik:
          </note>
          <note>
            Herr talman! Detta är ingen näringspolitisk debatt, den kommer
            senare här i kammaren, men jag vill bara konstatera att Roland
            Lében ger platt intet för det jag sade, man har andra vägar att
            lösa finansiering, exempelvis i infrastrukturinvesteringar.
          </note>
          <note>
            Som jag nämnde i mitt anförande vill vi inte företa dessa stora
            skattesänkningar för dem som redan förut är mycket förmögna i
            det här landet. Där finns det mycket pengar att hämta, mer än
            i de statliga företagen.
          </note>
          <note type="speaker">
            Anf. 55 ROLAND LÉBEN (kds) replik:
          </note>
          <note>
            Herr talman! Att gå de vägar som kallas andra vägar är i själva
            verket att styra tillbaka in på den tredje vägen, som det hette.
            Vi har redan kommit underfund med att det var en återvändsgränd.
            Jag ger inte så mycket för den politiken.
          </note>
          <note type="speaker">
            Anf. 56 GÖTHE KNUTSON (m):
          </note>
          <note>
            Herr talman! Jag vill gärna ge ett bidrag till den historiska
            parlamentariska forskningen och till protokollet fästa följande
            iaktagelser: vi är nu tio ledamöter i kammaren samt en talman
            och tre tjänstemän. Det finns dock ingenting klandervärt att säga
            om detta. Det är remissdebatt där alla har möjlighet att medverka,
            och i dag är det fredag. För att föra över detta till arbetsmarknadsområdet
            kan vi konstatera att fredagen i Sverige numera har intagit den
            plats lördagen hade tidigare.
          </note>
          <note>
            Låt mig sedan säga att när vi hör dessa engagerade inlägg ifrån
            socialdemokratiska talare, så finner vi en våldsam vidräkning
            med den politik som socialdemokratiska regeringar har fört i nära
            tio år.
          </note>
          <note>
            Som en och annan borgerlig talare framhållit är ju arbetslösheten
            ingalunda något som skapats sedan vi hade regeringsskifte i fjol
            höstas. Det har ju bara gått några månader. Men kriserna proklamerades
            faktiskt av den tidigare socialdemokratiska regeringen. Det är
            nu drygt två år sedan vi fick veta att det var kris i Sverige.
            Den regering som utfärdade denna proklamation avgick t.o.m. Att
            sedan statsminister Carlsson efterträddes av statsminiter Carlsson
            var möjligen ett spel för galleriet. Men det var alltså ett faktiskt
            erkännande, dokumenterat till alla delar, att det var den socialdemokratiska
            regeringarna som åstadkom denna situation.
          </note>
          <note>
            Nu är det crescendo av arbetslöshet. Detta måste vi kunna bemästra.
            Det finns då en självklar möjlighet med en ny politik. Skulle
            vi använda den politik som socialdemokraterna har fört, bl.a.
            på arbetsmarknadens område, så skulle förmodligen situationen
            bli ännu värre. Den skulle i alla fall inte kunna bli bättre,
            eftersom det är den politiken som har åstadkommit fördärvet.
          </note>
          <note>
            En socialdemokratisk företrädare talade för en liten stund sedan
            om undermåliga skollokaler. Det fick vi höra också i går och i
            förrgår. Men vem har åstadkommit denna undermålighet om inte den
            slappa politiken på det området -- den kommunala skolplaneringen
            tillsammans med den då förda regeringspolitiken. Det är därför
            en del skollokaler i så många kommuner är dåliga.
          </note>
          <note>
            Den regering vi nu har lyckan att ha har ett enormt arbete framför
            sig. Jag skall nu bara peka på den situation som föreligger i
            Värmland. Med det knappa tidsmått som föreligger blir det rätt
            rapsodiskt.
          </note>
          <note>
            Vi har i länet en arbetslöshet som gör att länet placerar sig
            som nr 6 från botten i den liga som det inte är särskilt förtjänstfullt
            att tillhöra. Den här negativa trenden kan naturligtvis brytas
            och den måste brytas, och det med den nya vägens politik.
          </note>
          <note>
            Men vi behöver just nu i Värmland riksdagens och regeringens
            hjälp för att åstadkomma det omvandlingstryck som kan åtstadkomma
            en förändring i det korta perspektivet. I det längre perspektivet
            är jag övertygad om att den nya regeringspolitiken kommer att
            ge möjligheter till en mycket god expansion.
          </note>
          <note>
            Värmland har utomordenligt goda förutsättningar för småföretagsamhet
            och även för stora industrierna att vidareutvecklas. Det finns
            många kvaliteter i Värmland; det är ett vackert landskap, och
            det är ett län som vi tror mycket på. Vi vill göra denna goda
            provins till pärlan bland Europas provinser.
          </note>
          <note>
            Emellertid är situationen i Karlstad just nu speciellt besvärlig,
            och det beror på den minskning av antalet anställda inom försvaret
            och försvarsindustrin som har skett under senare tid och som kommer
            att fortsätta framöver. Jag vill då bara peka på att Värmlands
            regemente kommer att flytta till Kristinehamn och att antalet
            anställda vid
          </note>
          <note>
            Zakrisdalsverken minskar till ca 300, efter att ha varit 1 100.
          </note>
          <note>
            Det finns betydligt mer att säga om detta, herr talman, och jag
            ber att få hänvisa till en utomordentlig motion i detta ärende.
          </note>
          <note type="speaker">
            Anf. 57 BO FINNKVIST (s) replik:
          </note>
          <note>
            Herr talman! Vad jag kan förstå, är Göthe Knutson och jag överens
            om att Värmland i det här läget behöver hjälp. Jag utgår då från
            att vi också är överens om att vi gemensamt skall kämpa för att
          </note>
          <note>
            Värmland skall få de infrastrukturinvesteringar som jag nämnde
            i mitt inlägg.
          </note>
          <note>
            Det är knappast möjligt att ta den sväng som Göthe
          </note>
          <note>
            Knutson tog, och säga att det är den socialdemokratiska regeringen
            i Sverige som är orsaken till den lågkonjunktur som vi upplever
            i dag. Tyvärr är den inte begränsad till Sverige, utan den är
            internationell. Däremot kan man ha synpunkter på de åtgärder som
            den nuvarande regeringen vidtar, som innebär att det blir en onödigt
            hög arbetslöshet. Man gör åtstramningar i den här situationen,
            och det har vi aldrig varit vana vid i detta land, utan man har
            t.o.m. spätt på för att öka aktiviteterna. Det här drabbar speciellt
            småföretagen och deras anställda, vilket jag har fått mig till
            livs när jag har pratat med dem.
          </note>
          <note type="speaker">
            Anf. 58 GÖTHE KNUTSON (m) replik:
          </note>
          <note>
            Herr talman! Gemensamma ansträngningar på den nya regeringspolitikens
            grund ställer jag självfallet upp för, och det gör säkert också
            borgerliga ledamöter här i kammaren.
          </note>
          <note>
            Sedan skall jag ta upp den socialdemokratiska skuldbördan. Jag
            vill erinra om att vi, när socialdemokraterna och regeringen Carlsson
            för drygt två år sedan proklamerade krisen i Sverige, som ledde
            till en regeringskris, var omgivna av länder med högkonjunktur.
            Sverige gjorde ett eget
          </note>
          <note>
            ''race'' utför. Det var en himmelsvid skillnad i utveckling i
            olika länder. Medan andra länder, framför allt inom OECD, fortsatte
            att utvecklas gick vi kräftgång. Sedan har konjunkturen dämpats
            även i andra länder.
          </note>
          <note>
            Detta har beskrivits mycket vältaligare och utförligare av den
            förre socialdemokratiske finansministern Kjell-Olof Feldt. Han
            talade om nödvändigheten av det stålbad som vi nu befinner oss
            i. Det går aldrig för socialdemokraterna att komma ifrån denna
            skuld. Det var en felaktig politik, och den måste brytas. Med
            en ny politik, som är den enda rätta vägen, skall vi lyckas.
          </note>
          <note>
            Ansträngningar för att bl.a. ge ett omvandlingstryck i Värmland
            skall vi, socialdemokrater och företrädare för andra partier,
            naturligtvis kunna göra med gemensamma ansträngningar.
          </note>
          <note type="speaker">
            Anf. 59 BO FINNKVIST (s) replik:
          </note>
          <note>
            Herr talman! Ja, vi hade en besvärlig ekonomisk situation för
            två år sedan -- det är ingen som förnekar det -- men vi tog också
            ansvaret för den, trots att vi inte hade en egen majoritet i riksdagen
            utan hade en minoritetsregering. Det var obalans i ekonomin, men
            att därutöver säga att socialdemokraterna proklamerade krisen
            måste väl vara fel uttryck, därför att den var inte påhittad.
          </note>
          <note>
            Inflationen var för hög. Sedan har vi satt in åtgärder, delvis
            med hjälp av folkpartiet, som har fått mycket bra följder. Vi
            har fått ned inflationsnivån till en acceptabel nivå -- den är
            t.o.m. fortfarande på väg nedåt.
          </note>
          <note>
            Även om Göthe Knutson vill diskutera läget för två år sedan,
            då det på arbetsmarknadsfronten var mycket bättre och det var
            svårt att diskutera dessa frågor, är det väl mer intressant att
            diskutera den situation som i dag har uppstått. Då gäller det
            jag har sagt i mitt anförande, dvs. att lågkonjunkturen och den
            höga arbetslösheten tyvärr förstärks av en del åtgärder som den
            borgerliga regeringen har vidtagit.
          </note>
          <note type="speaker">
            Anf. 60 GÖTHE KNUTSON (m) replik:
          </note>
          <note>
            Herr talman! Jag uppskattar Bo Finnkvists sansade ton i debatten,
            och jag hoppas att jag inte bryter av för mycket mot den.
          </note>
          <note>
            Faktum kvarstår att den politik som socialdemokraterna tidigare
            förde åstadkom en hemmagjord kris, vilket bl.a. Kjell-Olof Feldt
            har verifierat. I dagens läge, två år efter krisproklamationen,
            vill socialdemokraterna föra precis samma politik. Jag är övertygad
            om att Bo
          </note>
          <note>
            Finnkvist förstår att det vore fel, men som den lojale företrädare
            han är för ett parti som han själv aktar vill han naturligtvis
            inte bryta, åtminstone inte i en offentlig debatt, med den linje
            som hans partiledning envisas med att hålla. Då blir det så här
            konstigt.
          </note>
          <note>
            Jag är övertygad om att Bo Finnkvist har satt sig in i den problematik
            som föreligger, bl.a. i Värmland, och att han förstår att det
            är endast med en nysatsning på företagsamhet och slopande av skatter
            på arbetande kapital, förmögenhetsbeskattning, skatter och regleringar
            i företagsamheten som vi kan åstadkomma den renässans som är den
            enda metoden att få det lyft i bl.a. Värmlands län som är nödvändigt.
            Här kan regering och riksdag medverka till att de fyra kommunerna
            i östra Värmland--Kristinehamn,
          </note>
          <note>
            Storfors, Degerfors och Karlskoga -- nu placeras i regionalpolitikens
            stödområde nr 2, där de nu finns tillfälligt. På det viset kan
            de få den starthjälp som behövs under den närmaste tiden, för
            att vi sedan skall kunna åstadkomma den goda framtid som den borgerliga
            regeringspolitiken alldeles säkert kommer att innebära.
          </note>
          <note>
            Tredje vice talmannen anmälde att Bo Finnkvist anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 61 ISA HALVARSSON (fp):
          </note>
          <note>
            Herr talman! Inom folkpartiet liberalerna ställer vi upp bakom
            parollen Hela Sverige skall leva. Vi vill att regionalpolitiken
            skall öka den enskildes möjlighet att fritt kunna välja arbete
            och bostadsort. Vi vill att det skall finnas en likvärdig ekonomisk,
            social och kulturell över hela landet. Vi vill också decentralisera
            besluten inom regionalpolitiken till regional nivå samtidigt som
            de regionalpolitiska stödformerna förenklas och schabloniseras.
          </note>
          <note>
            Det är därför glädjande att den nya borgerliga regeringen i budgeten
            tar till satsningar på regionalpolitiken. Anslagen för regional
            utveckling höjs liksom länsanslagen. Dessutom aviseras en utökning
            av systemet med nedsättningar av socialavgifterna i stödområdet.
            Totalt höjs anslagen till regionalpolitiska insatser med 300 milj.kr.
            eller
          </note>
          <note>
            13 %. Detta om något visar på de borgerliga partiernas intention
            på regionalpolitikens område.
          </note>
          <note>
            Regionalpolitik är också att se till att det över hela landet
            finns väl utbyggt kommunikationsnät och ett gott kulturutbud och
            att den sociala välfärden är väl utbyggd i alla hörn av landet.
            Ett område som är extra viktigt att bevaka inom regionalpolitiken
            är jämställdheten. Det får inte bli så att kvinnor i stor utsträckning
            tvingas flytta från sin hemby därför att de inte får något jobb
            där. Det är extra viktigt att nya småföretag inom t.ex. serviceyrken
            kan skapas, eftersom dessa av tradition är dominerade av kvinnor.
          </note>
          <note>
            Nyss hade ett stort antal kvinnor en konferens här i huset för
            att stödja och stimulera landsbyggdskvinnornas lokala utvecklingsarbete.
          </note>
          <note>
            Man påpekar t.ex. att konventionellt utbildade och konventionellt
            inriktade rådgivare tycks ha svårt att uppfatta kvinnliga signaler
            eller att respektera kvinnlig verksamhet. Hur skall man annars
            tolka det faktum att endast 3 % av projektstödet går till kvinnor?
            Det behövs flera kvinnliga handläggare på myndigheterna, påpekade
            kvinnorna vid en uppvaktning.
          </note>
          <note>
            Herr talman! För att utvecklingen i Värmland skall kunna vridas
            åt rätt håll krävs en väl fungerande infrastruktur i form av t.ex.
            kommunikationer, utbildning och olika typer av service. Det är
            inte minst viktigt att arbeta för ett transportsystem som ger
            möjlighet för näringslivet att utvecklas och som kan bidra till
            en breddad arbetsmarknad och bättre utbildningsmöjligheter. En
            av de viktigaste åtgärderna på kommunikationsområdet är förbättrade
            järnvägsförbindelser.
          </note>
          <note>
            Ett förverkligande av Svealandsbanan med förlängning till Karlstad
            skulle t.ex. ha avgörande betydelse för utvecklingen av flera
            viktiga samhällsfunktioner i Värmland. Ökade möjligheter till
            arbetspendling främst i stråket Örebro--
          </note>
          <note>
            Karlstad över Karlskoga--Kristinehamn skulle få de lokala arbetsmarknaderna
            att samverka på ett helt annat sätt än i dag.
          </note>
          <note>
            Karlskoga, Degerfors, Storfors och Kristinehamns kommuner utgör
            en gemensam arbetsmarknadsregion i östra Värmland. Dessa kommuner
            är genom regeringsbeslut inplacerade i ett tillfälligt stödområde
            t.o.m. sista juni i år. Den här regionen har drabbats synnerligen
            hårt av strukturomvandlingen och den svaga arbetsmarknaden. Det
            bekräftas också av befolkningsutvecklingen. Regionen har under
            de senaste tio åren minskat sin befolkning med närmare 5 000 personer.
          </note>
          <note>
            I regionen är av tradition verkstadsindustrin överrepresenterad.
            Försvarsmateriel- och annan tillverkningsindustri dominerar den
            privata arbetsmarknadsmarknaden. Kommunerna arbetar därför målmedvetet
            på att komplettera arbetsmarknaden med etablering av företag i
            framtidsinriktade branscher, främst den privata tjänstesektorn.
            I det sammanhanget upplever kommunerna det som nödvändigt att
            det finns regionalpolitiskt stöd tillgängligt.
          </note>
          <note>
            För tjänsteföretagen spelar regionalpolitiskt stöd i form av
            sysselsättningsbidrag en väsentligt större roll än investeringsbidrag.
            För dessa kommuner i östra Värmland är det nödvändigt med en inplacering
            i ordinarie stödområde nummer 2 för att kommunerna skall lyckas
            i sitt långsiktiga arbete med förnyelse av arbetsmarknaden.
          </note>
          <note>
            Hagfors kommun har just nu också en synnerligen besvärlig situation
            som kräver uppmärksamhet av regering och riksdag. Jag har i en
            motion föreslagit en lokalisering av det rikstäckande handels-
            och föreningsregistret till Hagfors. Det är viktigt att ta regionalpolitisk
            hänsyn vid lokalisering av nya verksamheter. Jag är djupt besviken
            och kritisk till förslaget att folkhälsoinstitutet inte skall
            lokaliseras till Värmland. Man måste börja ta detta på allvar
            så att omlokaliseringar och nylokaliseringar sker ute i landet.
          </note>
          <note type="speaker">
            Anf. 62 HANS KARLSSON (s):
          </note>
          <note>
            Herr talman! Arbete och sysselsättning är nu de i särklass viktigaste
            politiska frågorna i Sverige. Det är en självklarhet med tanke
            på vilka konsekvenser det medför att ställas utanför arbetslivet
            och utanför en meningsfull sysselsättning.
          </note>
          <note>
            Konsekvenserna av arbetslösheten är förödande vem de än drabbar.
            Men särskilt allvarligt är det när ungdomar drabbas. Det finns
            undersökningar såväl i Sverige som utomlands, som visar vilka
            stora sociala risker arbetslöshet innebär. I dag befolkas våra
            behandlingshem och fängelser faktiskt i stor utsträckning av ungdomar
            som ställdes utanför arbetsmarknaden i den förra lågkonjunkturen.
          </note>
          <note>
            Många orter och områden är hårt drabbade av arbetslöshet. Arbetslösheten
            är ytterligt besvärlig i hela landet. Men det finns regioner som
            är särskilt hårt drabbade och där dessutom lågkonjunkturen förvärras
            av pågående strukturförändringar.
          </note>
          <note>
            Ett sådant område är Örebro län. Detta län har bland de högsta
            arbetslöshetstalen i landet. I
          </note>
          <note>
            januari månad ökade arbetslösheten till 4,4 % -- att jämföra
            med rikets 3,7 %.
          </note>
          <note>
            Särskilt utsatta är de norra och västra delarna av länet.
          </note>
          <note>
            Ljusnarsberg i norr har en av de högsta arbetslöshetstalen i
            hela landet, för närvarande
          </note>
          <note>
            7,9 %. I Hällefors ökar arbetslösheten dramatiskt när varslen
            löses ut.
          </note>
          <note>
            I väster har vi Karlskoga och Degerfors med sitt ensidiga näringsliv
            och starka beroende av försvarsindustrin och järnverket. Laxå
            och
          </note>
          <note>
            Askersund är också orter som är starkt beroende av några få företag.
            Där läggs bl.a. PLM:s glasbruk ner, vilket i ett slag fördubblar
            arbetslösheten i
          </note>
          <note>
            Askersunds kommun.
          </note>
          <note>
            Om vi tittar på ungdomsarbetslösheten, växer ett rent skräckscenario
            fram. Var femte, sjätte ungdom är utan arbete, och i Ljusnarsbergs
            kommun var tredje.
          </note>
          <note>
            Det sägs ibland att vi skall akta oss för att tala i termer av
            katastrof, eftersom vi ändå har det ganska bra i Sverige. Jag
            håller med om att vi skall spara på de starka orden tills de verkligen
            behövs.
          </note>
          <note>
            Men för de ungdomar som nu står utanför arbetsmarknaden och som
            har stått där ett antal månader är det en katastrof.
          </note>
          <note>
            Det finns just nu ingen viktigare fråga än sysselsättningen.
            Det krävs krafttag. Det krävs omedelbara insatser för att ge arbete
            eller utbildning till människor som står utanför arbetsmarknaden.
            Men det krävs också att ekonomin stimuleras så att hjulen börjar
            rulla så sakta igen.
          </note>
          <note>
            Samtidigt bör kraftfulla arbetsmarknadspolitiska åtgärder sättas
            in. Man skall sätta in utbildning där så är möjligt och önskvärt
            och beredskapsarbete där det ger bäst effekt.
          </note>
          <note>
            Länsarbetsnämnderna bör få större utrymme för lokala aktiviteter,
            och arbetsmarknadsmedlen bör få användas mer flexibelt. Det finns
            en mängd arbetsuppgifter som inte har utförts under högkonjunkturen
            av olika skäl. Nu kan dessa jobb utföras av människor som inte
            vill något hellre än att arbeta. De kan utföras till väsentligt
            lägre kostnader än om vi väntar tills högkonjunkturen infinner
            sig.
          </note>
          <note>
            En tidigareläggning av de vägprojekt som är planerade att utföras
            längre fram under 90-talet skulle vara ett verksamt medel att
            lindra arbetslösheten i Örebro län. Planeringen är långt framskriden
            för dessa vägutbyggnader, och de kan sättas i gång redan i år.
            Vad som behövs är klartecken och pengar från regeringen.
          </note>
          <note>
            Länets mera långsiktiga problem kräver en genomtänkt strukturell
            politik som angriper de grundläggande orsakerna till den del av
            arbetslösheten som är att hänföra till strukturomvandlingen.
          </note>
          <note>
            Det behövs åtgärder för förnyelse av näringslivet i regionen.
            En sådan förnyelse sker inte utan att en gynnsam miljö skapas
            för näringslivsutveckling.
          </note>
          <note>
            De viktigaste insatserna i en sådan politik är att skapa och
            stimulera kompetensuppbyggnad genom en förstärkning av utbildningsväsendet,
            förbättring av kommunikationerna, ökade infrastrukturinvesteringar
            samt utveckling och förstärkning av de regionalpolitiska medlen.
          </note>
          <note>
            Örebro län, som befolkningsmässigt är Sveriges mittpunkt där
            järnvägar och vägar korsar varandra, skulle kunna utvecklas till
            ett betydelsefullt transportcentrum för hela landet, en satsning
            på utbyggnad av de Europa- och riksvägar som går genom länet.
          </note>
          <note>
            Utbyggnad av tågtrafiken på Mälarbanan och snabbtågsförbindelse
            för persontrafik och terminal för godstransport på järnväg skulle
            kunna bidra till en för länet positiv framtidsutveckling.
          </note>
          <note>
            Därutöver krävs insatser i norr och väster av länet, det s.k.
            halvmånebältet, dels i form av inplacering i mera fasta och lämpliga
            stödområden, dels också särskilt riktade satsningar med anledning
            av effekterna av minskningen av produktionen i försvarsindustrin.
          </note>
          <note>
            Det finns också skäl att särskilt peka på samhällets ansvar för
            de orter som under lång tid svarat för tillverkning och underhåll
            av försvarsmateriel, orter som till mycket stor del byggt hela
            samhällsservicen och befolkningsprognoserna på försvarsbeställningar.
          </note>
          <note>
            Herr talman! Sammanfattningsvis: Det behöver omedelbart tas fram
            extra resurser för traditionella arbetsmarknadsåtgärder. Länsarbetsnämnden
            bör bli mera flexibel när det gäller användandet av pengar, länets
            strategiska läge i transporthänseende måste tas till vara, vägbyggen
            bör tidigareläggas, stödområdesplaceringen ses över och stöd och
            hjälp ges till orter, som har nödgats binda upp sig alltför mycket
            till försvarsindustrin.
          </note>
          <note type="speaker">
            Anf. 63 STINA ELIASSON (c):
          </note>
          <note>
            Herr talman! Större delen av Sveriges yta utgörs av
          </note>
          <note>
            Norrland, som är en mycket produktiv del av vårt land. Skogen,
            malmen och vattenkraften är de bästa exemplen på vad Norrland
            bidrar med till det gemensamma hushållet och välfärden i vårt
            land.
          </note>
          <note>
            Norrlandsförbundet har beräknat att nettoexportvärdet per invånare
            i Norrlandslänen ligger 13 100--26 500 kr. över riksgenomsnittet.
            Då är ändå inte ''exporten'' av ung, välutbildad arbetskraft inräknad
            och inte heller det nettosparande som överförs söderut.
          </note>
          <note>
            Trots allt vad Norrland således betyder för hela vårt lands ekonomi
            får vi norrlänningar då och då ta del av ett synsätt som speglar
            total okunnighet om och direkt ointresse för våra bygder.
          </note>
          <note>
            Det är t.ex. inte länge sedan produktivitetsdelegationens delrapport
          </note>
          <note>
            ''Infrastruktur och produktivitet'' visade upp hårresande slutsatser,
            som gick ut på att all industri bör ligga där taxeringsvärdena
            är högst och motorvägarna strålar samman. Det är inte i
          </note>
          <note>
            Norrland och inte alls i Norrlands inland. De rapportörerna har
            nog inte hört talas om att svensk industri redan på 50-talet började
            söka sig ut till mindre orter i landet för att få lägre kostnader
            och stabilare arbetskraft.
          </note>
          <note>
            Överdirektören vid NUTEK har sagt rent ut: ''Det är inte önskvärt
            att skapa många nya arbetstillfällen i genuin glesbygd'', men
            han kommer ändå ihåg att
          </note>
          <note>
            ''i vissa av våra glesbygder finns naturresurser som måste utvinnas
            för vårt välstånds skull''. Med detta menas väl att de människor
            som arbetar med utvinningen av skogen, malmen och vattenkraften
            ändå kanske bör få en liten nådegåva. Vi vill inte ha några nådegåvor.
            Vi vill ha betalt för det vi säljer.
          </note>
          <note>
            Så enkelt är det.
          </note>
          <note>
            Vi har från centern år efter år krävt att något litet av de vinster
            som vattenkraftsföretagen gör genom att producera elkraft skall
            återföras till de kommuner där elkraften produceras. Vi betalar
            mer för elförbrukningen än vad folk gör söderut.
          </note>
          <note>
            För min hemkommun, Ragunda i Jämtlands län, skulle det här betyda
            mycket. Genom kommunen flyter Indalsälven. Kommunen är tio mil
            lång. För varje mil finns det ett kraftverk. Vi har alltså nio
            kraftverk inom vår kommun och bidrar således väldigt mycket till
            folkhushållet. Får vi ett öre per producerad kilowattimme elkraft,
            skulle det ge vår lilla fattiga kommun 50,71 milj.kr., detta enligt
            statistik från 1990. För hela Jämtlands län skulle det betyda
            en återbäring på 141,49 milj.kr. Vad ett sådant rättvisesystem
            skulle betyda för alla vattenkraftsproducerande kommuner är lätt
            att inse. Vi behöver dessa medel för regional utveckling i Norrland,
            och vi behöver dem alldeles särskilt just nu. Grannkommuner i
            Norge har en helt annan situation när det gäller samma sak. Det
            beror på att man där genom beskattning av vattenkraften tillför
            vattenkraftskommunerna stora belopp.
          </note>
          <note>
            Den regionalpolitiska utredningen föreslog i sitt betänkande,
            SOU 1989:55, att ett öre per producerad kilowattimme skulle återföras
            till de regioner där elkraften produceras. Tyvärr blev det tvärstopp
            hos den socialdemokratiska regeringen, som ansåg att frågan måste
            utredas ytterligare.
          </note>
          <note>
            Därför tillkom utredningen ''Beskattning av kraftföretag'', SOU
            1991:8. Den utredningen anger att det när det gäller återföring
            av vattenkraftens vinster till de regioner där elkraften produceras
            inte finns några tekniska hinder. Därför har det bara berott på
            den politiska viljan, och jag kan försäkra att vi från centerns
            och från de vattenkraftsproducerande regionernas sida kommer att
            fortsätta vår kamp för att en rimlig del av vattenkraftens avkastning
            stannar kvar i de bygder där kraften produceras.
          </note>
          <note>
            Herr talman! Det måste bli slut på att bra ta för sig av Norrlands
            människor och naturvärden och inte betala för sig. Det liknar
            kolonialpolitik och rena rofferiet! Nu väntar vi, herr talman,
            på ett regeringsförslag i denna rättvisefråga.
          </note>
          <note type="speaker">
            Anf. 64 BIRGER ANDERSSON (c):
          </note>
          <note>
            Herr talman! Huvudämnet för dagen är arbetsmarknad och regionalpolitik.
            Det är det ämnesområde som har dragit till sig de i särklass flesta
            talarna under den allmänpolitiska debatten.
          </note>
          <note>
            Jag kommer i mitt anförande att ta upp problemen i Västmanlands
            län, dels det aktuella arbetsmarknadsläget och vad som behöver
            göras på kort sikt, dels nödvändiga åtgärder för att mera långsiktigt
            utveckla länet.
          </note>
          <note>
            Västmanlands län är fortfarande ett av Sveriges mest industrialiserade
            län. Eftersom den rådande lågkonjunkturen slår hårt mot industrin,
            drabbas
          </note>
          <note>
            Västmanland utomordentligt hårt av lågkonjunkturen. Varslen har
            varit många och omfattande. Ytterligare varsel och uppsägningar
            väntar. Länsarbetsnämnden och arbetsförmedlingarna gör stora insatser
            för att undvika varsel och uppsägningar genom att gå in med företagsutbildning.
            Det är en mycket angelägen åtgärd att i nuvarande arbetsmarknadsläge
            utnyttja möjligheten att höja kompetensen i företagen.
          </note>
          <note>
            Arbetslösheten fortsätter att öka i länet. Särskilt ungdomar
            i åldersgruppen 20--25 år har drabbats mycket hårt av arbetslösheten.
            De svarar för mer än 25 % av det totala antalet arbetslösa i länet.
            Det är därför glädjande att konstatera att arbetsmarknadsministern
            tar krafttag för att förbättra ungdomarnas situation. De förslag
            som arbetsmarknadsminister Börje Hörnlund tidigare i dag har presenterat
            kommer att avsevärt förbättra situationen för ungdomarna.
          </note>
          <note>
            Västmanlands län har särskilt stora bekymmer med byggsektorn.
            Arbetslösheten bland byggnadsarbetarna överstiger 25 %. Situationen
            är mycket allvarlig. Även om vi är medvetna om att länets byggsektor
            har haft en för stor kostym under de senaste åren, kan vi inte
            på något sätt acceptera den kraftiga neddragning och utslagning
            som nu sker i länet.
          </note>
          <note>
            Vilka åtgärder kan då sättas in för att förbättra situationen?
            För våra arbetslösa ungdomar förväntar vi oss att de åtgärder
            som arbetsmarknadsminister Börje Hörnlund har föreslagit kommer
            att ge goda resultat.
          </note>
          <note>
            När det gäller byggsysselsättningen är det angeläget att olika
            anläggnings- och byggprojekt snabbt sätts i verket. Mälarbanan
            är det stora projektet, men det tycks dröja innan det arbetet
            kommer att ge någon nämnvärd sysselsättningseffekt. Därför är
            det nödvändigt att starta projekt som snabbt kan ge en god sysselsättningseffekt.
            Det finns många angelägna vägprojekt som snabbt kan sättas i gång.
          </note>
          <note>
            När det gäller den egentliga byggsektorn finns det i Västerås
            ett stort byggprojekt som kan ge många byggnadsarbetare sysselsättning.
            Jag tänker på de nya och ändamålsenliga lokaler till högskolan
            som ett byggkonsortium med bl.a. Västerås kommun och ABB som intressenter
            vill bygga. Beskedet från regeringen har dröjt, men i går kom
            regeringens klartecken, och det är glädjande. Nu kan man sätta
            i gång bygget.
          </note>
          <note>
            Dessutom måste stat, landsting och kommuner tidigarelägga olika
            byggprojekt för att inte byggsysselsättningen skall minska våldsamt.
            En successiv nedtrappning av byggsektorn är nödvändig; kostymen
            är för stor, som jag sade tidigare, men nedtrappningen får inte
            ske på det drastiska sätt som nu tycks bli fallet i Västmanlands
            län.
          </note>
          <note>
            Jag har gett några exempel på åtgärder som snabbt kan komma i
            gång och som lindrar verkningarna av den besvärliga sysselsättningssituationen
            i länet.
          </note>
          <note>
            Herr talman! Jag vill också något beröra länets långsiktiga utveckling.
            Det arbetas intensivt på alla nivåer för en positiv utveckling
            av länet. Jag ser goda möjligheter till att man skall komma till
            rätta med länets problem och vända den negativa utvecklingen.
            Men det är nödvändigt med insatser från regering och riksdag.
          </note>
          <note>
            För Västmanlands del måste den högre utbildningen både breddas
            och fördjupas. Ett ökat antal högre utbildningar måste förläggas
            till länet, och fördjupningen skall ske i första hand inom den
            tekniska sektorn. Länet är ju starkt industrialiserat med många
            högteknologiska industrier med ABB i spetsen.
          </note>
          <note>
            Jag vill också understryka betydelsen av goda kommunikationer.
            Nästa stora projekt är byggandet av Mälarbanan.
          </note>
          <note>
            Det är också nödvändigt för en region att ha ett väl fungerande
            vägnät. De senaste årens väganslag till
          </note>
          <note>
            Västmanlands län har ej medgivit att angelägna projekt har kunnat
            genomföras i den takt som har varit nödvändig för regionens utveckling.
            Nu syns en ljusning. Den nya regeringen har insett betydelsen
            av att göra infrastrukturinvesteringar.
          </note>
          <note>
            Ytterligare en sak som är betydelsefull för länet, och som jag
            här vill beröra, är att Västmanlands län inte har fått del av
            någon av de statliga utlokaliseringar som har genomförts under
            1970-
          </note>
          <note>
            och 1980-talen. Länet har inte ens fått kompensation för de nedläggningar
            av eller neddragningar i statliga verksamheter som har drabbat
            länet. Västmanland måste under 1990-talet dels få del av aktuell
            lokalisering av nya statliga verksamheter, dels få del av aktuell
            omlokalisering av statlig verksamhet.
          </note>
          <note>
            Herr talman! Satsningar på högskolan, satsningar på kommunikationer
            och satsningar på tjänstesektorn, både den privata och den statliga,
            kan ge Västmanlands län en långsiktigt positiv utveckling.
          </note>
          <note type="speaker">
            Anf. 65 HANS STENBERG (s):
          </note>
          <note>
            Herr talman! Vid det senaste månadsskiftet var arbetslösheten
            i Västernorrland 4,7 %.
          </note>
          <note>
            Arbetslösheten ligger således på en helt oacceptabel nivå och
            ökar dessutom på ett mycket oroande sätt. Den djupa lågkonjunkturen,
            regeringens privatiseringsiver och de återkommande indragningarna
            av statlig verksamhet i länet skapar stor oro för att ytterligare
            arbetstillfällen skall försvinna.
          </note>
          <note>
            Mot bakgrund av det mycket svåra arbetsmarknadsläget i Västernorrland
            är det nödvändigt att åtgärder snabbt vidtas för att arbetslösheten
            skall pressas tillbaka. Den största effekten på både kort och
            lång sikt fås genom satsningar på en utbyggnad av infrastrukturen,
            satsningar på utbyggnad av vägar och järnvägar.
          </note>
          <note>
            Det finns en lång rad samhällsekonomiskt mycket lönsamma projekt
            i Västernorrland som kan tidigareläggas i den nu rådande lågkonjunkturen.
          </note>
          <note>
            Jag hoppas därför innerligt att det snabbt blir praktiska resultat
            av regeringens vackra tal om stora satsningar på tidigareläggning
            av infrastrukturinvesteringar. Hitintills har de omtalade tidigareläggningarna
            mest resulterat i förseningar.
          </note>
          <note>
            Herr talman! Inom infrastrukturområdet finns det som sagt en
            lång rad projekt i Västernorrland som är väl värda att tidigarelägga.
            Jag nöjer mig här med att nämna de största projekten.
          </note>
          <note>
            När det gäller upprustningen av Europavägarna finns det fyra
            stora projekt, nämligen en bro över
          </note>
          <note>
            Ångermanälven vid Veda, den s.k. Höga kustenbron, E4-syd-projektet
            i Sundsvall inkl. en bro över
          </note>
          <note>
            Sundsvallsfjärden, Åsbergstunneln i Örnsköldsvik och E75:an,
            västra infarten till Sundsvall.
          </note>
          <note>
            Förutom de här uppräknade stora projekten finns det en lång rad
            angelägna mindre vägprojekt som kan tidigareläggas i länets kommuner.
            Enligt vägverket skulle man med ett tillskott på 100
          </note>
          <note>
            miljoner med mycket kort varsel kunna starta vägobjekt i Västernorrland
            för sammanlagt 321
          </note>
          <note>
            miljoner.
          </note>
          <note>
            På flygets område finns det behov av att bygga en ny hangar på
            Midlanda för fyra nya flygplan.
          </note>
          <note>
            På järnvägsområdet finns det behov av stora satsningar som skulle
            ge utomordentligt stora vinster både regionalpolitiskt och miljöpolitiskt.
          </note>
          <note>
            Det gäller en utbyggnad av snabbtåg Stockholm--
          </note>
          <note>
            Sundsvall/Härnösand och en upprustning av
          </note>
          <note>
            Ådalsbanan. Vi anser också att det är hög tid att inleda projekteringen
            av Bothniabanan.
          </note>
          <note>
            Vid sidan av dessa angelägna infrastruktursatsningar finns det
            en stor mängd andra investeringsobjekt i länet. Vi socialdemokrater
            har i samarbete med länets kommuner och länsarbetsnämnden tagit
            fram en förteckning över objekt som kan startas med mycket kort
            varsel. Det rör sig bl.a. om ROT-
          </note>
          <note>
            projekt för skolor och äldreboende. Om byggstarten av dessa skulle
            kunna tidigareläggas skulle det innebära stora positiva effekter
            för länets sysselsättning på både kort och lång sikt. Enligt en
            redovisning från länets kommuner finns det angelägna projekt för
            sammanlagt 1,3 miljarder.
          </note>
          <note>
            Det är alltså inte brist på uppslag till vad som kan göras.
          </note>
          <note>
            Herr talman! Jag har hittills talat mest om åtgärder som snabbt
            ger resultat. Jag skall nu säga några ord om den långsiktigt kanske
            viktigaste frågan för utvecklingen i Västernorrland.
          </note>
          <note>
            Högskolan har en utomordentligt stor betydelse för utvecklingen
            av länets näringsliv. Därför bör högskolan i Sundsvall/Härnösand
            ges kraftigt ökade resurser och utvecklas till ett universitet
            med fasta forskningsresurser.
          </note>
          <note>
            Herr talman! Västernorrland har en betydelsefull exportindustri
            som i likhet med andra exportföretag drabbats hårt av den nuvarande
            lågkonjunkturen. De företag som tidigare har haft en stor del
            av sin export riktad mot Östeuropa drabbas naturligtvis särskilt
            hårt.
          </note>
          <note>
            Konkurrenssituationen för de här företagen försvåras ännu mer
            av att konkurrenter från andra länder i många fall har betydligt
            lättare att få exortkrediter för sin öststatsexport. Detta leder
            till att företag, t.ex. Hägglunds i Örnsköldsvik och
          </note>
          <note>
            Sunds Defibrator i Sundsvall, får en onödigt besvärlig situation
            som leder till ökad arbetslöshet i ett redan mycket hårt drabbat
            län. Det är därför helt nödvändigt att exportkreditnämnden har
            en generösare syn på exportkrediter till länets företag när det
            gäller öststatsexport. Vid sidan av de positiva effekterna för
            Västernorrland skulle det också ha en mycket positiv effekt för
            de länder som är aktuella för exporten.
          </note>
          <note>
            Herr talman! Jag vill avsluta mitt anförande med att än en gång
            uttrycka min förhoppning om att regeringens tal om tidigareläggningar
            snabbt omsätts i praktisk handling och att en betydande del av
            dessa åtgärder kommer Västernorrland till godo.
          </note>
          <note>
            Näringspolitik
          </note>
          <note type="speaker">
            Anf. 66 STEN-OVE SUNDSTRÖM (s):
          </note>
          <note>
            Herr talman! Den här debatten är uppdelad i olika ämnesblock.
            Det kan vara svårt att exakt veta inom vilket block det ämne som
            man väljer så att säga hör hemma.
          </note>
          <note>
            Ett område som är, och som under de senaste åren har varit, aktuellt
            för oss som kommer från de nordligaste länen är naturligtvis det
            område som
          </note>
          <note>
            Stina Eliasson tog upp i sitt anförande. Jag avser då möjligheten
            att ta del av vinsterna från vattenkraften i Norrlandsregionerna
            -- i
          </note>
          <note>
            Norrlandslänen eller, som det lyder i en del förslag, i en del
            kommuner.
          </note>
          <note>
            Jag ser att Stina Eliasson befinner sig här i kammaren. Därför
            tar jag chansen och ställer i början av detta mitt anförande,
            som skall bli kort, en fråga till henne. I sitt anförande sade
            hon att det var socialdemokraterna som genom sitt utredande hade
            svårt att komma framåt i den aktuella frågan.
          </note>
          <note>
            Men, Stina Eliasson, vi har verkligen ägnat mycket tid åt att
            grundligt gå igenom och utreda frågan.
          </note>
          <note>
            Utredningarna är både färdigbehandlade och remissbehandlade.
          </note>
          <note>
            Stina Eliasson sade: Vi kommer att fortsätta vår kamp. Därför
            undrar vi socialdemokrater vem centern kämpar mot i regeringen.
            Är det mot moderaterna, eller är det mot folkpartiet? Vilket parti
            är det som bromsar i den här frågan? Det är viktigt för oss att
            få besked. Vi har en synnerligen positiv inställning i det här
            avseendet. Det är hög tid att vi kommer till skott i denna fråga,
            som är så viktig för oss i de nordligaste länen.
          </note>
          <note>
            På det näringspolitiska området sker förändringar snabbt i vårt
            land. Det gäller inte bara de strukturförändringar som sker i
            de stora tunga och traditionella basnäringarna.
          </note>
          <note>
            Den hotbild som regeringen har målat upp gör det inte lättare.
            Enbart av ideologiska skäl vill man ju sälja ut de statliga företagen.
            Det handlar då om en produktion som vi av tradition anser vara
            av stor vikt och som vi anser bör få finnas kvar i landet. Det
            gäller t.ex. produktion som vi av beredskaps- och sysselsättningsskäl
            behövt ha kvar. Jag skall senare här belysa effekterna av det
            som kan hända när regeringen och dess näringsminister inte intresserar
            sig för en produktion som är så viktig för vår samhällsuppbyggnad.
          </note>
          <note>
            Ovako Steel AB, numera ägt av SKF, är ett företag som tidigare
            var känt för sin långsiktiga planering och för att det utnyttjar
            sitt industriella kunnande på bästa sätt -- både för ägarna och
            för samhället.
          </note>
          <note>
            Men man har nu bestämt sig för att snabbt lägga ner stora delar
            av produktionen, bl.a. hela produktionen vid Ovako Profiler i
            Luleå. Och det gäller då anläggningar där man investerat närmare
            en halv miljard.
          </note>
          <note>
            I Ovako Profilers valsverk produceras till stor del järnvägsräls.
            Ovako är den enda tillverkaren i landet. I Europa i övrigt finns
            det bara en tillverkare till när det gäller de moderna 40-
          </note>
          <note>
            metersrälsar som används i Sverige. Det råder ju politisk enighet
            i vårt land om behovet av stora investeringar i vår infrastruktur,
            liksom om behovet av ett mångmiljardprogram för stora investeringar
            i järnvägsnätet. Visserligen är vi inte helt eniga om takten och
            om igångsättandet beträffande dessa investeringar. Klart är ändå
            att detta kommer att ske. Därmed vet vi att det, det är en självklar
            följd, när det gäller de här investeringarna kommer att behövas
            mer järnvägsräls.
          </note>
          <note>
            I nuläget köper banverket ca 40 000 ton räls årligen till en
            kostnad av totalt 160 miljoner. Detta behov kommer att snabbt
            bli större. Men det här stora behovet av satsningar på investeringar
            i infrastrukturen och av att detta genomförs under de närmaste
            åren inte är specifikt för Sverige. Nästan alla länder ute i Europa
            har beslutat att satsa hårt på en uppbyggnad av infrastrukturen.
            Främst gäller det då satsningar på järnvägsnätet.
          </note>
          <note>
            Det är alltså en snabbt uppåtgående konjunktur för rälsproduktion
            i Europa, och detta som en följd av de massiva satsningarna på
            en järnvägsutbyggnad.
          </note>
          <note>
            Över 1 miljon ton har nyligen beställts på den europeiska marknaden.
            Irland t.ex. har nyliget lämnat en order på 25 000 ton.
          </note>
          <note>
            I detta läge bestämmer sig således den svenska tillverkaren Ovako
            Steel för att lägga ner sin produktion av järnvägsräls. Därmed
            skapas en monopolsituation i Europa. Endast en tillverkare är
            kvar i Europa, Voest Alpin i Österrike. Det skall ses mot bakgrund
            av allt vad det kan innebära för prisbilden och efterfrågan.
          </note>
          <note>
            Sveriges näringsminister har helt överlåtit avgörandet i frågan
            på marknadskrafterna. Det i sin tur innebär att de svenska skattebetalarna
            kommer att få betala ett högt pris för dessa nödvändiga infrasturinvesteringar.
          </note>
          <note>
            Att passivt åse hur den svenska produktionen av järnvägsräls
            läggs ner i en tid då den behövs mer än någonsin vittnar om vad
            det är för kunskaper och framtidssyn som styr den borgerliga regeringens
            näringspolitik.
          </note>
          <note>
            Det är dags för näringsministern att ge sig ut i verkligheten
            och att börja intressera sig för näringspolitiken. Främst tänker
            jag då på den industriproduktion som behövs för att vi skall kunna
            klara uppbyggnaden av järnvägar och kommunikationer överlag.
          </note>
          <note>
            Visserligen kan man inte tvinga en producent att ha en tillverkning
            som producenten inte klarar av eller inte vill ha. Men här handlar
            det om en produktion som är så viktig att regeringen bör engagera
            sig och agera kopplare för olika ägarkonstruktioner.
          </note>
          <note>
            Svenskt Stål, där staten fortfarande har ett majoritetsägande,
            bör kunna vara en aktiv delägare i fråga om en fortsatt rälsproduktion.
          </note>
          <note>
            Det är inte fel att försöka, även om man misslyckas.
          </note>
          <note>
            Däremot är det fel att enbart sitta bakom sitt skrivbord på näringsdepartementet
            och hoppas, eller tro, att marknaden klarar alla problem. Om en
            sådan strategi får råda, tappar vi för landet viktig produktion.
            Dessutom blir det en drastiskt ökad arbetslöshet i regioner där
            det redan är stora arbetsmarknadsproblem.
          </note>
          <note type="speaker">
            Anf. 67 STINA ELIASSON (c) replik:
          </note>
          <note>
            Herr talman! Centern kämpar faktiskt för saker, inte mot. Jag
            sade inte i mitt anförande att vi kämpade mot någon. I stället
            sade jag att vi kommer att fortsätta vår kamp för att en rimlig
            del av avkastningen från vattenkraften blir kvar i de bygder där
            elkraft produceras.
          </note>
          <note>
            Det är bra att Sten-Ove Sundström mycket tydligt markerar att
            vi som kommer från Norrland är ense på den här punkten. Jag tror
            att vi faktiskt var det tidigare också. Men det är synd att den
            socialdemokratiska regeringen inte tog chansen och lade fram en
            proposition. Vi har ju väntat i många år på en rättvisereform
            i den här frågan.
          </note>
          <note>
            Den regionalpolitiska utredningen var på det klara med att vi
            skulle ha 1 öre per producerad kWh. Det var också vad man föreslog.
            Socialdemokraterna var också för detta. Men sedan började man
            tala om att det kanske var tekniskt omöjligt. Således tillsattes
            ytterligare en utredning under titeln
          </note>
          <note>
            Beskattning av kraftföretag. I den utredningen kom man fram till
            att det inte fanns några tekniska hinder. Men tydligen fanns det
            ett politiskt hinder för den socialdemokratiska regeringen att
            komma med en proposition i detta sammanhang.
          </note>
          <note>
            Jag är dock glad över att Sten-Ove Sundström är beredd -- den
            tolkningen gör i alla fall jag -- att kämpa i denna för Norrland
            så viktiga fråga. Vi behöver de aktuella pengarna, och särskilt
            nu. I
          </note>
          <note>
            dessa tider skulle det vara utmärkt att ha ett större riskkapital.
          </note>
          <note type="speaker">
            Anf. 68 STEN-OVE SUNDSTRÖM (s) replik:
          </note>
          <note>
            Herr talman! Jag håller med Stina Eliasson om att det är viktigt
            att vi får del av dessa vattenkraftsresurser. Det är oerhört viktigt
            för utvecklingen.
          </note>
          <note>
            Jag skulle naturligtvis också kunna fördjupa mig i historien
            och tala om hur vi skulle ha kunnat göra det här snabbare. Men,
            Stina, det är faktiskt ni som nu sitter på regeringstaburetterna.
            Jag vet inte hur det är med moderaterna och folkpartisterna. Om
            de inte hade lagt hinder i vägen borde ett förslag ligga på bordet.
            Utredningarna är klara och remissbehandlade. Vad som saknas är
            bara politikernas beslut. Det är alltså politikerna, de ansvariga
            i regeringen, som av någon anledning inte vill lägga fram ett
            förslag.
          </note>
          <note>
            Såvitt jag förstår finns det inga hinder för regeringen att lägga
            fram ett förslag för kammaren.
          </note>
          <note>
            Det tycks dock finnas brister i planeringen. Eller är det möjligen
            så, att någon bromsar i regeringsbyggnaden? Om det inte är så,
            borde vi som sagt av propositionsförteckningen se om det kommer
            ett sådant här förslag under våren.
          </note>
          <note>
            Handlar det kanske beträffande den kamp som
          </note>
          <note>
            Stina Eliasson här beskriver om en front av moderater och folkpartister
            som struntar i att det är så viktigt med ett förslag här?
          </note>
          <note type="speaker">
            Anf. 69 STINA ELIASSON (c) replik:
          </note>
          <note>
            Herr talman! Jag understryker ännu en gång att det här är både
            en viktig Norrlandsfråga och en viktig arbetsmarknadsfråga. Vi
            i centern har kämpat i denna fråga under väldigt många år. I länsstyrelsen
            i Jämtlands län -- där alla partier finns representerade -- har
            vi varit helt eniga. För att göra det lättare för den socialdemokratiska
            har vi t.o.m tagit fram ett särskilt Jämtlandsförslag. Det skulle
            således kunna vara mycket enkelt att få fram en proposition.
          </note>
          <note>
            Sten-Ove Sundström, var centern än sitter, i opposition eller
            i regering, är den här frågan viktig för oss. Det är en kamp som
            vi kommer att föra, var vi än sitter, understryker jag igen.
          </note>
          <note>
            Det är mycket positivt för mig att känna till att socialdemokraterna,
            i Norrland i varje fall, ställer upp bakom detta. Men hur är det
            med de ledamöter i det socialdemokratiska partiet som inte är
            från
          </note>
          <note>
            Norrland? Ofta har det varit så med
          </note>
          <note>
            Norrlandsfrågorna att vi från Norrlandslänen som representerar
            centern har känt oss trygga därför att vi har haft hela vårt parti
            med oss. Hur är det med den uppbackningen i den här frågan från
            Sten-Ove
          </note>
          <note>
            Sundströms partikamrater i övriga delen av landet?
          </note>
          <note type="speaker">
            Anf. 70 STEN-OVE SUNDSTRÖM (s) replik:
          </note>
          <note>
            Herr talman! Jag konstaterar att jag och Stina
          </note>
          <note>
            Eliasson är helt överens om att vi bör få ta del av de här pengarna.
          </note>
          <note>
            Det jag däremot kan notera med bestämdhet är att
          </note>
          <note>
            Stina Eliasson undviker de verkliga problemen, och det är motståndet
            i den borgerliga regeringen. Vi socialdemokrater kommer att göra
            allt för att stödja ett sådant förslag. Men då krävs det, Stina
          </note>
          <note>
            Eliasson, att regeringen får fram det. Jag noterar nu att motståndet
            finns på högerflanken. Det är tydligen därför vi får vänta förgäves
            innan centern kan lyfta ett sådan här förslag från regeringen.
          </note>
          <note>
            Förste vice talmannen anmälde att Stina Eliasson anhållit att
            till protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 71 ULF ERIKSSON (nyd):
          </note>
          <note>
            Herr talman! Ärade ledamöter! Jag tänker nu försöka att blicka
            ut litet över Europa. Vi har pratat om företagande i regionerna.
            Jag har kallat mitt ämne för Småföretagen i EG--Europa-perspektiv.
          </note>
          <note>
            Småföretagen är många och de har stor betydelse för det svenska
            och det europeiska näringslivet. De utgör totalt ca 99 % av de
            privata företagen i
          </note>
          <note>
            Sverige. Då räknar jag exklusive jordbruk.
          </note>
          <note>
            Småföretagen svarade 1990 för ca 59 % av den privata affärssektorns
            lönesumma. Jag syftar fortfarande på Sverige.
          </note>
          <note>
            Till denna kategori företag räknas de som har 0--
          </note>
          <note>
            199 anställda. Inom EG räknas företag med färre än 500 medarbetare
            som småföretag, och om denna definition tillämpas på svenska förhållanden,
            skulle drygt 70 % av det privata näringslivets arbetskraft i
          </note>
          <note>
            Sverige beröras av EG:s småföretagspolitik genom
          </note>
          <note>
            EES-avtalet.
          </note>
          <note>
            I Sverige fanns vid årsskiftet 1990/91 ca 1,7 miljoner sysselsatta
            i företag med färre än 500 anställda.
          </note>
          <note>
            Man förstår av dessa faktauppgifter den ofantligt viktiga roll
            som småföretagen spelar för vårt näringsliv och för samhället
            totalt sett vad beträffar sysselsättning och välstånd för våra
            medborgare.
          </note>
          <note>
            Dessutom bidrar företag med stora avgifter och skatter till vårt
            samhälle.
          </note>
          <note>
            Det gäller, herr talman, att värna om dessa företag, så att vi
            får behålla dem i landet. Det gäller dessutom att skapa förutsättningar
            för att nya företag skall kunna bildas, så att innovationer och
            affärsidéer kan utvecklas. Speciellt i s.k. dåliga tider, som
            vi nu med viss rätt anser att vi befinner oss i, är det dubbelt
            viktigt att nya företag får möjlighet att utvecklas.
          </note>
          <note>
            För att småföretag skall kunna utvecklas i Sverige och EG/Europa
            fordras förutom kunskaper i ekonomi, teknik, juridik, etc. även
            kunskaper i humaniora, dvs. språk och kultur. Där inbegriper jag
            historia. Det är viktigt att känna till kulturmönstret i de länder
            där man skall göra affärer, oavsett om dessa ligger inom Europa
            eller i andra delar av världen. Vi måste således erbjuda småföretagare
            utbildning inom bl.a. dessa områden.
          </note>
          <note>
            Vi måste så snart som möjligt anpassa inkomstskattesatserna till
            EG-nivå, från nuvarande ca 56 % av bruttonationalprodukten ner
            till drygt
          </note>
          <note>
            40 %. Dessutom bör övriga skatter och lageravskrivningsmöjligheter
            anpassas till EG-
          </note>
          <note>
            reglerna. Vi har, som ni vet, rätt höga energiskatter, vi har
            arvs- och förmögenhetsskatter, som har diskuterats här i annat
            sammanhang.
          </note>
          <note>
            Bolagsskatten är relativt sett human, men totalt sett ligger
            vi mycket högre än EG-länderna.
          </note>
          <note>
            Kostnadsläget, som tack och lov är på väg ner i detta land, är
            fortfarande mycket högt. Vi behöver alltså ytterligare sänkning
            av det totala kostnadsläget för att våra företag skall kunna konkurrera
            på lika villkor, både inom Europa och i andra delar av världen.
            Detta gäller även jordbruks- och skogsnäringarna, kan jag tillägga.
          </note>
          <note>
            En investerings- och utvecklingsbank bör bildas av löntagarfonderna.
            Det har vi inom Ny Demokrati skrivit en motion om. Denna bank
            skall kunna bidra med riskvilligt kapital för olika affärsprojekt.
          </note>
          <note>
            Dessutom bör man ordna med insättarskydd för sparare inom bankväsendet
            och låta bankerna ha ännu mer fri konkurrens än vad fallet är
            i dag när det gäller utlåning. På det viset skulle ytterligare
            riskkapital kunna frigöras till bl.a. småföretagarna.
          </note>
          <note>
            I dag vågar eller får inte bankerna ställa upp med riskvilligt
            kapital i tillräcklig omfattning. Det är alltså regelsystemet
            som styr även detta.
          </note>
          <note>
            Herr talman! Jag har här belyst en del faktorer som har betydelse
            för småföretagare och föreslagit några åtgärder för att hjälpa
            småföretagen i stället för att stjälpa dem.
          </note>
          <note>
            I dag är det alldeles för många konkurser i vårt land. Dessa
            är förödande både privat- och samhällsekonomiskt. De kan dessutom
            orsaka många personliga problem för både företagare och anställda.
            Dessutom har stora kreditförluster orsakats för banker, finansbolag
            och andra långivare den senaste tiden. Den utvecklingen måste
            vändas. Vi måste ge företagarna i Sverige framtidstro igen.
          </note>
          <note type="speaker">
            Anf. 72 HOLGER GUSTAFSSON (kds):
          </note>
          <note>
            Herr talman! Jag tänker tala om svensk livsmedelspolitik inför
            EG-inträdet. Vårt land står inför ett förberedelsearbete, där
            svensk jordbruksnäring skall öppnas mot EG-marknaden.
          </note>
          <note>
            Jordbruksnäringen ingår inte i ett EES-avtal, utan här måste
            vi från grunden finna en bra infasning av svensk jordbrukspolitik
            i EG:s politik.
          </note>
          <note>
            För Sveriges del innebär ett medlemsskap i EG att vi inte bara
            får göra en anpassning av vår jordbrukspolitik, utan att vi helt
            och fullt måste anamma EG:s jordbrukspolitik. Jordbruket är därmed
            den näringsgren som påverkas mest av ett
          </note>
          <note>
            EG-inträde.
          </note>
          <note>
            EG har ett gränsskydd mot tredje land, liksom ett prisfallsstöd
            som finansieras via EG:s budget.
          </note>
          <note>
            Skillnaden mellan vårt svenska system och EG:s är att vi skapar
            lönsamhet inom jordbruket genom högre livsmedelspriser, medan
            EG skapar lönsamhet genom att betala över budgeten, dvs.
          </note>
          <note>
            med en finansiering via skattesystemet.
          </note>
          <note>
            Under förutsättning att vi skall bibehålla en svensk produktion
            av högkvalitativa baslivsmedel -- och det skall vi -- måste de
            svenska livsmedelspriserna sjunka ner till EG-nivå. Detta är en
            förutsättning för att svenska livsmedel skall kunna konkurrera
            inom Sverige och på EG:s marknad.
          </note>
          <note>
            För att kunna upprätthålla en rimlig lönsamhet i svensk livsmedelsproduktion,
            måste alltså de lägre livsmedelspriserna kompenseras med lönsamhet
            över budget, på samma sätt som inom EG. Detta är en radikal finansiell
            omställning av jordbruksnäringens lönsamhet, som inte beaktades
            vid det jordbrukspolitiska beslutet i Sverige 1990.
          </note>
          <note>
            Det är mot denna bakgrund som regeringen har aviserat att frågan
            om ett arealstöd skall prövas som bas för lönsamheten. Denna budgetfinansierade
            basersättning måste införas i samma takt som vi av marknadsskäl,
            kanske genom GATT-förhandlingar och/eller EG-inträde, trappar
            ner livsmedelspriserna.
          </note>
          <note>
            Herr talman! Vidare föreskriver EG vissa miniminivåer för t.ex.
            hygieniska krav inom jordbruket och livsmedelsproduktionen. Varje
            land kan också ha en egna strängare bestämmelser vad gäller exempelvis
            djurskydd, etik, miljö och hälsoskydd. De högre ambitionerna skall
            vi vara rädda om i Sverige. Men också dessa kostnader måste i
            princip betalas över budget för att svenska företag skall få samma
            konkurrensförutsättningar som livsmedelsproducenterna inom EG.
          </note>
          <note>
            Mycket viktiga aktörer inom den svenska livsmedelsnäringen är
            de etablerade förädlingsföretagen och disributionskanalerna. Då
            marknaden mot EG öppnas kommer det att för dessa svenska livsmedelsföretag
            innebära en omställning som är större än för någon annan industri.
          </note>
          <note>
            Rationaliseringar är i full gång, och många har hunnit långt
            med att öka produktiviteten och intensifiera marknadsbearbetningen
            inför mötet med de storskaliga starka internationella livsmedelskoncernerna.
          </note>
          <note>
            Riksdagen måste ta ett ansvar för att dessa företag i samband
            med den nya konkurrenslagstiftningen får samma spelregler som
            de som gäller för företag inom EG-marknaden. Lagstiftningen får
            inte leda till att svensk industri kortsiktigt tvingas bryta ner
            sin kapacitet och struktur före inträdet i EG, för att efter EG-inträdet
            stå med en alltför liten kapacitet för att kunna bjuda en verklig
            konkurrens mot stora
          </note>
          <note>
            EG-företag.
          </note>
          <note>
            Herr talman! Den svenska företagsstrukturen måste redan nu betraktas
            ur ett EG-perspektiv, då man värderar dess marknadsdominans och
            roll på marknaden. Detsamma måste också gälla primärproduktionens
            omställning och lönsamhetens finansiering, också de skall betraktas
            ur ett EG-perspektiv redan i dag. Tack.
          </note>
          <note type="speaker">
            Anf. 73 ÅKE SELBERG (s):
          </note>
          <note>
            Herr talman! Tyvärr måste jag börja mitt anförande med att konstatera
            att regeringen och de partier som ingår i regeringen totalt har
            tappat intresset för jordbruket och de människor som är verksamma
            inom näringen. På annat sätt kan jag inte tolka frånvaron av såväl
            det ansvariga statsrådet som övriga borgerliga jordbrukspolitiker.
            Det är mycket märkligt med tanke på det stora intresse för denna
            fråga och den stora oro för näringens framtid som man visat tidigare,
            inte minst under förra året.
          </note>
          <note>
            Man måste ställa sig frågan: Har intresset svalnat nu när centern
            kommit i regeringsställning och fått jordbruksministerposten?
            Finns det möjligen interna problem inom regeringen eller problem
            mellan jordbruksministern och LRF som gör att man inte vill diskutera
            jordbrukspolitik?
          </note>
          <note>
            Böndernas uppslutning kring reformen är stor, och det borde finnas
            ganska goda förutsättningar för optimism och framtidstro. Det
            borde vara slut på spekulationerna om omställningen skall fullföljas
            eller inte, särskilt som regeringen faktiskt både i regeringsförklaringen
            och i årets budgetproposition deklarerat att omställningen ligger
            fast. Men spekulationerna fortsätter. Man kan läsa i olika tidningsartiklar
            uttalanden från LRF med olika krav på förändringar. Ingen återbetalning
            t.ex. av omställningsbidraget trots utebliven omställning är ett
            sådant krav. Ett annat är att spannmålsregleringen skall återinföras.
            Det innebär med andra ord en total förändring. Det är särskilt
            anmärkningsvärt med tanke på att enigheten i fråga om omställningen
            var stor. LRF
          </note>
          <note>
            har också hela tiden deltagit i arbetet.
          </note>
          <note>
            Vi socialdemokrater står fast vid omställningen. Vi är övertygade
            om att det finns goda förutsättningar för ett livskraftigt jordbruk
            i vårt land. Det är också socialdemokraternas mål. Naturligtvis
            krävs stora insatser av varje enskild bonde. Det förutsätter goda
            kontakter med konsumenterna för att kunna få reda på deras krav,
            önskemål om utbud och kvalitet när det gäller livsmedelsprodukter.
            Det krävs mod för att våga satsa på något nytt. Detta kräver en
            trygg förvissning om att de politiska besluten ligger fast.
          </note>
          <note>
            I vår motion om jordbrukspolitiken kräver vi att den kommission
            som nu följer omställningen arbetar med den inriktning som även
            den borgerliga regeringen anvisat, att omställningsbeslutet ligger
            fast. Vi kräver också att regeringen fortlöpande skall redovisa
            uppföljningen för riksdagen.
          </note>
          <note>
            Vi är medvetna om att omställningen av jordbruket innebär stora
            påfrestningar för dem som är sysselsatta inom näringen. Men omställningen
            ger också nya möjligheter till utveckling av den svenska landsbygden.
            Därför är en ökad satsning på forskning och utveckling nödvändig.
            Vi tycker att de lant- och jordbruksskolor som redan finns i olika
            län skall sammanföras så att s.k. gröna utbildningscentra kan
            skapas.
          </note>
          <note>
            Nya utbildningslinjer bör tillföras, t.ex. utbildning på hästsportens
            område, i djurvård och utbildning på miljöområdet. Där finns nära
            beröringspunkter, och elevunderlaget ökar. Hit bör också forskning
            och utveckling knytas i samarbete med högskolorna. Naturligtvis
            skall också fortbildningen av redan yrkesverksamma knytas till
            dessa gröna utbildningscentra.
          </note>
          <note>
            Tyvärr hotas nu möjligheterna till fortbildning av regeringens
            förslag att skära ner stödet till komvux.
          </note>
          <note>
            Det vore till stor skada för människor som har sin utkomst på
            landsbygden. Jag är uppriktigt sagt förvånad över att centern,
            som säger sig värna om landsbygden och dess utveckling, har gått
            med på det förslaget.
          </note>
          <note>
            I skogslänen och framför allt i glesbygden är de areella näringarna
            och anknutna förädlingsindustrier basen för att människorna skall
            kunna bo och ha sin försörjning i dessa delar av vårt land. Att
            sådana arbeten finns är också en förutsättning för att både den
            offentliga och den kommersiella servicen skall fungera.
          </note>
          <note>
            På jordbruksområdet är det därför viktigt att ett fortsatt livskraftigt
            jordbruk skall kunna behållas i de norra delarna av vårt land.
            Därför måste ett stöd till jordbruket i norra Sverige bibehållas.
            Stödnivån måste vara sådan att ett rationellt familjejordbruk
            blir lönsamt.
          </note>
          <note>
            Det finns ytterligare en viktig fråga som jag vill ta upp, frågan
            om jordbrukarnas sociala situation. En förutsättning för att vi
            skall kunna klara nyrekryteringen av unga jordbrukare är att vi
            har ett fungerande avbytarsystem.
          </note>
          <note>
            Den omställning av jordbruket som nu pågår innebär självfallet
            påfrestningar för de människor som blir berörda av omställningen.
            Det är därför nödvändigt att besluten ligger fast. Det behövs
            enighet hos alla aktörer inom jordruksnäringen. Vi måste motverka
            splittring och tvivel.
          </note>
          <note>
            Övrigt
          </note>
          <note type="speaker">
            Anf. 74 ROBERT JOUSMA (nyd):
          </note>
          <note>
            Fru talman! Sverige har konsekvent fört en säkerhetspolitik som
            syftat till att hålla landet utanför väpnade konflikter i vårt
            närområde. Att denna politik har varit framgångsrik bevisas främst
            av det faktum att Sverige icke direkt blivit indraget i något
            av de två världskrig som rasat omkring oss.
          </note>
          <note>
            En trovärdig säkerhetspolitik måste stödjas av ett försvar som
            genom sin omfattning, utrustning och utbildning inger respekt
            och samtidigt ger tydliga signaler om att vi har både vilja och
            resurser att möta ett väpnat angrepp.
          </note>
          <note>
            Ett skräckexempel på vad som ej får förekomma är den situation
            som Sverige befann sig i under inledningsskedet av andra världskriget.
            Under denna period hade det varit fullt möjligt för
          </note>
          <note>
            Tyskland, England, Frankrike eller Sovjet att med relativt små
            medel och insatser betvinga vårt land.
          </note>
          <note>
            Trots 1938 års förstärkning av försvaret var vi mycket militärt
            försvagade efter 1925 års nedrustningsbeslut. Det var alltså inte
            vår militära styrka den gången, 1939--1940, utan en mängd andra
            för oss lyckliga omständigheter som förskonade oss från det anfall
            som många trodde var oundvikligt. På grund av detta faktum blev
            regeringen dock tvungen att göra ett antal eftergifter gentemot
            den tyska regimen.
          </note>
          <note>
            Permittenttrafiken till Norge och transporten genom Sverige av
            Engelbrechtdivisionen är två bra, men för Sverige föga hedrande,
            exempel på vad ett svagt försvar kan leda till.
          </note>
          <note>
            Under krigsåren byggdes emellertid det svenska försvaret ut successivt.
            I augusti 1943 hade det fått den styrka som krävdes för att regeringen,
            trots tyska hot, skulle kunna besluta om ett upphörande av de
            tyska permittenttransporterna från Norge.
          </note>
          <note>
            Under dessa år byggdes även stora delar av den svenska försvarsindustrin
            upp. Man var väl medveten om nödvändigheten av att kunna rusta
            upp med inhemska vapen, eftersom de flesta importvägarna var stängda.
            Saab, Bofors --
          </note>
          <note>
            nuvarande Swedish Ordnance -- och våra varv är goda företrädare
            för det grundmurade kunnande som byggdes upp och i vissa fall
            redan fanns, men som förstärktes under denna period.
          </note>
          <note>
            På grund av att vår försvarsindustri stadigt fortsatt sin utveckling
            under efterkrigstiden har detta lett till att landet i stort sett
            blivit oberoende av vapenimport. Därigenom har vi kunnat anpassa
            vårt försvar efter eget val. Det gedigna svenska vapenkunnandet
            har dessutom bildat en del av grunden till vår konstruktiva medverkan
            i det internationella nedrustningsarbetet genom att vi har kunnat
            uppträda självständigt på den internationella arenan.
          </note>
          <note>
            Det svenska försvaret har i dag vad avser försvarsmateriel en
            mycket hög självförsörjningsgrad, för närvarande ca 70 %, vilket
            väl belägger det faktum att vi har en kunnig, välutvecklad och
            högteknologisk försvarsindustri med stor spännvidd. Försvarsindustrin
            spänner över hela fältet, alltifrån det kvalificerade stridsflygplanet
            till system för markstridskrafter och försvarselektronik samt
            till ubåtar och en kustkorvett av absolut världsklass. För att
            denna tradition skall kunna upprätthållas är det viktigt att politikerna
            och företagen i samförstånd skapar de förutsättningar som krävs
            för detta. Swedish
          </note>
          <note>
            Ordnance, t.ex., måste få möjlighet att fortsätta utvecklingen
            av Bonus- och Bamseprojekten, då dessa bidrar både till framtida
            arbetstillfällen och till att skapa udden på svensk spetsteknologi.
          </note>
          <note>
            Försvarsindustrins huvuduppgift har tidigare varit att förse
            det svenska försvaret med den materiel och utrustning som det
            har funnits behov av. Det svenska försvaret är emellertid för
            litet -- och nu dessutom krympande -- för att kunna tjäna som
            en enda marknad för industrin. Ökad export och ökat internationellt
            samarbete är ett måste för industrins överlevnad. Samarbete över
            gränserna mellan försvarsindustri i olika länder blir även en
            nödvändighet som följd av systemens komplexitet och därmed ökande
            kostnader. Den svenska försvarsindustrin står i dag på en sådan
            nivå att den är en mycket attraktiv samarbetspartner.
          </note>
          <note>
            Emellertid finns det problem som hämmar export och samarbete
            och som måste lösas, om vår försvarsindustri skall bli en trovärdig
            samarbetspartner på den internationella arenan.
          </note>
          <note>
            Som exempel kan nämnas att de författningsmässiga förutsättningarna
            för samverkan med utländska samarbetspartner måste förändras i
            positiv riktning.
          </note>
          <note>
            Det måste göras en översyn av den svenska vapenexportlagstiftningen
            i syfte att möjliggöra en ökning av sagda export. Det generella
            förbud som finns i dag måste tas bort. Vapenexport måste göras
            tillåten, och i stället bör man införa vissa undantagsregler.
            Staten kan i många fall hjälpa till genom att vara frikostig och
            ge exportbidrag.
          </note>
          <note>
            Vidare måste tillstånd medges i sådana fall där utländsk samarbetspartner
            vill handla med tredje land.
          </note>
          <note>
            Detta och mycket mer kan och bör göras för att man skall kunna
            säkerställa de arbetstillfällen som kan räddas inom den svenska
            försvarsmaterielindustrin och för att bana väg för dess framtida
            överlevnad.
          </note>
          <note>
            Det försvar som riksdagen skall fatta beslut om i vår skall utgöra
            landets försvar om 10, 15, ja, kanske ända upp till 20 år. Vem
            kan i dag med någon säkerhet säga hur vårt behov av ett militärt
            försvar och en väl fungerande försvarsindustri då är, när inte
            någon ens den 18 augusti kunde förutsäga läget den 19 augusti
            -- dagen för Moskvakuppen?
          </note>
          <note>
            Besluten om vårt försvar och vår försvarsindustri måste präglas
            av stabilitet, och får inte färgas av tillfälliga svängningar
            i det säkerhetspolitiska läget.
          </note>
          <note type="speaker">
            Anf. 75 CLAUS ZAAR (nyd):
          </note>
          <note>
            Fru talman! Ärade ledamöter och åhörare! Jag saknar representanter
            från regeringen, men med teknikens hjälp skall jag försöka att
            framföra mitt budskap.
          </note>
          <note>
            Här i kammaren har veckans viktigaste frågor debatterats, utan
            att det har varit någon nämnvärd uppslutning i dag från regeringen.
            Jag ber därför att arbetsmarknadsministern lyssnar noga.
          </note>
          <note>
            Det är kris i Sverige, och lönegarantin är ett av systemfelen.
            I en lågkonjunktur gör den för Sverige mer skada än nytta. Jag
            skall förklara genom att ta ett exempel.
          </note>
          <note>
            När företag är på väg mot obestånd, och en konkurs är det enda
            som återstår, kalkylerar man med lönegarantin. Vid en konkurs
            får de anställda som bekant under sex månader sina löner och bil-
            och telefonförmåner betalda genom denna garanti. De leverantörer
            som varit godtrogna får i stället ta den ekonomiska smällen, vilket
            leder till att leverantörernas förluster blir onödigt stora. De
            tvingas därför att göra extra höga pålägg på sina varor och tjänster.
          </note>
          <note>
            Högre priser leder till att seriösa leverantörer konkurreras
            ut -- det finns exempel från taxinäringen på hur det har gått
            till --, vilket i sin tur leder till arbetslöshet. Den statistik
            som jag kunde ta del av i veckan visar att 6 % av de manliga kassamedlemmarna
            i landet är arbetslösa -- det är den senaste statistiken. Det
            behövs systemförändringar för att samhället skall kunna förändras.
          </note>
          <note>
            Åtskilliga sunda företag har också tvingats i konkurs, eftersom
            de kunder som har köpt deras varor har gått i konkurs. Detta ökar
            påfrestningarna på lönegarantins resurser.
          </note>
          <note>
            Fru talman! Att ta ut löneavgifter från sunda företag och samtidigt
            ge pengar som lönegaranti till bl.a. misskötta verksamheter är
            förödande om man vill uppnå en ökad produktivitet. Det är hög
            tid att införa sunt förnuft vid förändringarna av lönegarantin.
          </note>
          <note>
            Under december utbetalades 367 milj.kr. i lönegaranti, samtidigt
            som 101 milj.kr. inbetalades av företagen. Lönegarantifonden gick
            med 266
          </note>
          <note>
            milj.kr. i förlust. Så här kan det inte få fortsätta.
          </note>
          <note>
            Jag ber arbetsmarknadsministern, trots att han inte är här, att
            stoppa missbruket av lönegarantin. Mitt förslag är att ge de anställda
            arbetslöshetsersättning och att maximera utbetalningen till högsta
            gällande arbetslöshetsersättning under sex månader.
          </note>
          <note>
            Det kan väl inte vara meningen att företag som behöver minska
            sin verksamhet alltid skall vara tvungna att gå i konkurs för
            att de anställda skall få de bästa lönevillkoren. Ompröva förslaget
            -- som man på TV hade tagit del av i går -- om att ge
          </note>
          <note>
            200 000 kr., som är en för hög gräns under sex månader!
          </note>
          <note type="speaker">
            Anf. 76 TALMANNEN:
          </note>
          <note>
            Med anledning av Claus Zaars efterlysning av arbetsmarknadsministern,
            vill jag erinra om att arbetsmarknadsministern har deltagit i
            debatten tidigare i dag under avsnittet Arbetsmarknad, regionalpolitik
            m.m.
          </note>
          <note type="speaker">
            Anf. 77 HANS LINDBLAD (fp):
          </note>
          <note>
            Fru talman! Följer man riksdagens arbete märker man att riksdagen
            är bra på att titta framåt och förklara hur saker och ting skall
            bli. Det skall bli en bra skola, försvar osv. Det går att ha litet
            delade meningar om hur långt fram man skall se. Men riksdagen
            är klar över vad som skall ske framöver, och det skall bli bra.
          </note>
          <note>
            Däremot är inte riksdagen lika bra på att analysera hur det sedan
            blev. Hur var det då, och hur blev det sedan? Riksdagen talar
            ofta framåt, men riksdagen har dåliga förutsättningar att granska
            nuläget.
          </note>
          <note>
            Jag brukar jämföra med provflygplan. Där finns
          </note>
          <note>
            300 olika mätinstrument, och man kan se precis vad som händer.
            Har riksdagen sådana känningar att man kan avgöra vad som skall
            mätas? Det gäller inte antalet skollokaler, lärare eller hjälpmedel.
          </note>
          <note>
            Frågan är om ungarna lär sig vad det är tänkt att de skall lära
            sig.
          </note>
          <note>
            Hur fungerar det ute i vården? Riksdagen är dålig på att ta reda
            på det. Den information riksdagen får kommer mestadels via budgetprocessen.
            Det är en ganska långrandig historia som alltid passerar centrala
            myndigheter. Jag upplever dem ofta som ett filter mellan verkligheten
            och människorna.
          </note>
          <note>
            Jag är både ledamot i ett utskott och riksdagsrevisor. Det är
            två oerhört olika världar.
          </note>
          <note>
            Utskottet har att reagera på propositioner och motioner för att
            sedan avge ett betänkande till den tidpunkt som talmanskonferensen
            har bestämt.
          </note>
          <note>
            Notera att det är alltid fruktansvärt bråttom.
          </note>
          <note>
            Önskemål kommer om att få lyssna på utomstående, men svaret är
            alltid att utskottet inte hinner. Jag upplever ofta att ärendet
            inte har blivit riktigt genomarbetat.
          </note>
          <note>
            Vi riksdagsrevisorer kan alltid välja vad vi vill titta på och
            dessutom ta den tid vi behöver. Det är en helt annan känsla. Vi
            vet att ärendet är färdigbehandlat.
          </note>
          <note>
            Jag upplever att riksdagen, dvs. utskotten tillsammans, borde
            fundera på de erfarenheter som finns. I mycket handlar det om
            planhushållningsproblem. Det kan sedan gälla vård, utbildning
            eller försvaret. Det är i grunden samma problem. Det gäller att
            få kunskap om hur aktörerna fungerar, dvs. hur tjänstemännen,
            ämbetsverken och de stora professionerna fungerar. Det kan vara
            jurister, läkare, lärare osv.
          </note>
          <note>
            De har ett stort inflytande tack vare den legitimitet de har
            i sin profession och egna starka värderingar som de vill utveckla.
            Riksdagen kommer mycket i efterhand.
          </note>
          <note>
            Fru talmannen sitter som ordförande i riksdagsutredningen där
            många av dessa frågor berörs. Jag tycker att det är angeläget
            att riksdagen ställer sig frågan vilka de viktiga besluten är
            som riksdagen skall syssla med. Vad skall de besluten grunda sig
            på för kunskap? Det måste vara kunskap som hämtas mer direkt från
            verkligheten, i stället för att låta myndigheterna få den oerhört
            centrala roll de har.
          </note>
          <note>
            Hur kan det komma sig att svenska myndigheter är så oerhört starka?
            Det går tillbaka till Axel
          </note>
          <note>
            Oxenstiernas idé om självständiga myndigheter. I
          </note>
          <note>
            övriga världen är normalt departement och myndigheter detsamma.
            I dag är det så, att om ett statsråd försöker påverka verkligheten
            blir han anmäld till konstitutionsutskottet.
          </note>
          <note>
            Här har vi alltså problemet med verksledningen.
          </note>
          <note>
            Hur skall myndigheter styras? Jag upplever att det lilla landet
            inte har resurser för både en organisation som tar fram kunskap
            och en som driver verksamheten, utan det får bli samma. Den myndighet
            som i dag fungerar som sektorsansvarig, och därmed ansvarig för
            vad som händer från statens sida, är den myndighet som skall servera
            oss underlaget. Det är klart att det inte går att skilja dem åt.
            Myndigheterna är säkert mycket medvetna om vad de tycker att politiker
            bör få veta eller inte.
          </note>
          <note>
            De kan mycket starkt ''färga'' beslutsunderlaget.
          </note>
          <note>
            Ett vanligt riksdagsutskott med två tre handläggare, som dessutom
            väsentligen är utbildade på att skriva betänkanden så att attsatserna
            blir rätt formulerade, har små möjligheter att hjälpa ledamöterna
            att se vad som händer ute i verkligheten.
          </note>
          <note>
            Departementen är också små. Ett departement med t.ex. 20 myndigheter
            under sig har ett fåtal handläggare, medan myndigheterna kan ha
            50--100
          </note>
          <note>
            handläggare vardera.
          </note>
          <note>
            Dessa internationellt sett mycket starka myndigheter, professionerna
            och andra organiserade särintressen, gör att riksdagen kommer
            i ett slags underläge.
          </note>
          <note>
            Det vore angeläget att inte bara diskutera sakområden, utan också
            riksdagens egen roll och förmåga att fungera. Det här skall inte
            göras till något konstitutionellt problem -- ett lagstiftningseller
            juridiskt problem. Det är fråga om hur ett folkvalt organ skall
            kunna fungera som människornas representant.
          </note>
          <note>
            Vi har här ett slags planhushållningssystem utan central styrning.
            Det är lite märkligt. Skall det då vara målstyrning eller skall
            det fortfarande vara regelstyrning?
          </note>
          <note>
            I går var det ett mycket intressant seminarium hos riksdagsrevisorerna
            om dessa frågor. Denna diskussion förs i riskdagsutredningen och
            hos revisorerna. Men kammaren själv borde också diskutera dessa
            frågor -- tvärs över utskottsgränserna. De problem som finns är
            i stor utsträckning densamma. Hur kan riksdagen, med utgångspunkt
            i verkligheten, påverka vad myndigheter gör? Det är för litet
            av systemtänkande här i riksdagen och för litet av utbildningsverksamhet.
            Jag upplever det som en stor brist i riksdagsarbetet.
          </note>
          <note type="speaker">
            Anf. 78 RICHARD ULFVENGREN (nyd):
          </note>
          <note>
            Fru talman! Ärade lyssnare och läktare! Jag tackar för förtroendet
            att få Gunnar Biörcks roll att sammanfatta debatten som har pågått
            i tre dagar.
          </note>
          <note>
            En bild säger mer än tusen ord. Det är ett gammalt välkänt ordspråk.
            Jag gjorde ett överslag när jag läste snabbprotokollen från de
            tidigare dagarnas debatt. Det är fråga om ungefär 24 000 ord som
            har sagts. Det vore ganska roligt att få se de 24 bilderna i stället.
          </note>
          <note>
            Jag efterlyser andra medier än det skrivna ordet i riksdagen
            och i vårt arbete. Är det inte dags att sluta skylla på den vackra
            vävnaden och att riksdagstrycket inte kan handha bilder osv.?
            Jag tycker att vi borde leva i en mer modern tid även här i riksdagen.
            Att det är svårt att handskas med den rörliga bilden fick jag
            erfara när jag försökte väcka en motion i form av en videofilm.
            Det gick inte för sig. Men, det finns en framtid.
          </note>
          <note>
            I onsdags var jag och besökte Bernt i kontrollrummet och tittade
            på tekniken. -- Bernt, är du med oss?
          </note>
          <note>
            Det finns mycket fina lösningar och tekniska saker i huset. Det
            borde gå att få litet mer liv i debatten genom att visa staplar,
            diagram, bilder osv.
          </note>
          <note>
            En annan idé som jag grunnar på är att använda den interna TV-kanalen
            utöver debatterna i kammaren.
          </note>
          <note>
            På givna tider skulle filmsnuttar kunna sändas från utskottsresor,
            interndokumentärer och filmer från organisationer, t.ex. naturvårdsverket
            som vill informera om miljömärkta varor. T.ex. kl. 14.00
          </note>
          <note>
            kunde sådana filmer visas, och så kan var och en titta på sitt
            rum. Det skulle vara ett billigt och enkelt sätt att få ut information
            till riksdagsledamöterna.
          </note>
          <note>
            Videofilmer från utskottsresor måste kanske föregås av en annan
            idé, nämligen att ställa högre krav på dem som reser att lämna
            mer dokumentation. Kanske utskotten kunde dela på sig vid resorna,
            och alla i riksdagen skulle få del av fler resmål.
          </note>
          <note>
            Det som ibland benämns politikerförakt har sina rötter i att
            folk känner sig utanför det pågående arbetet i riksdagen. Det
            gäller att i större utsträckning försöka förmedla vad som händer
            här till folk.
          </note>
          <note>
            Nu direktsändes partiledardebatten i onsdags, och det är bra.
            Men de flesta människor arbetar kl. 9.00
          </note>
          <note>
            på morgonen och kan då inte titta på TV. I floran av debattregler
            skulle mycket vinnas på att göra debatten mera massmedial. Inledningsvis
            skulle varje partiledare kunna få ett två minuter långt anförande.
            Detta kallas inom film för anslag och presentation. Själva debatten
            står sedan för konflikt, upptrappning osv. I film talar man sedan
            om avrundning och avslutning. Det kunde lämpligtvis vara en minut
            vardera för partiledarna.
          </note>
          <note>
            Jag tror att det skulle åtminstone ge tittarna en litet roligare
            situation.
          </note>
          <note>
            Jag tror vidare på ett veckomagasin på vettig sändningstid, där
            man presenterar vad riksdagen har uträttat under veckan som har
            gått -- ett program som Magasinet t.ex., som handlade om oss i
            riksdagen. Där kunde man ta upp vilka lagar som har ändrats, statistik
            om konjunkturer, det finansiella läget osv. Det kan vara glimtar
            från debatter och frågestunder, roliga episoder eller historiska
            återblickar. Då och då kanske statsministern ges utrymme att kommentera
            en aktuell fråga utan att det behöver väcka så stort rabalder.
          </note>
          <note>
            Det kan förstås bli problem med finansieringen. Ett sätt är att
            köpa sändningstid i någon TV-kanal. Det kan bli dyrt. Ett annat
            sätt, som är mera troligt, är att man tillsammans med en TV-kanal
            producerar ett program med en profil som gör att det kan vara
            ett sätt för TV-kanalen att konkurrera om tittarna.
          </note>
          <note>
            Fru talman! Jag tycker att vi kunde försöka utreda dessa förutsättningar.
          </note>
          <note>
            Sedan Gutenberg kom med trycktekniken för flera hundra år sedan
            har mycket hänt på litteratursidan.
          </note>
          <note>
            Vi har fått bibliotek, akademier, nobelpris och litteraturfrämjande.
            Vi har läsning och skrivning som obligatoriska ämnen på skolschemat.
            Nu lever vi i en värld där vår konsumtion av medier i andra former
            än det skrivna ordet ökar mer och mer, inte minst bland barn och
            ungdom. Vi får inte blunda för detta eller försöka hålla det tillbaka.
            Det är bara att acceptera och med positiva krafter ta del av den
            förändring som sker och skapa förutsättningar för en ökad förståelse
            av TV och video i massmediesamhället. Kanske är det dags för ett
            videofrämjande, som kunde verka för förändringar av attityden
            till TV och video och se över utbildningsbehov, användningsområden
            osv.
          </note>
          <note>
            Vi ser nu försök i vårt samhälle till att släppa medierna fria.
            Det är en balansgång som är nog så svår. Tungan måste hållas rätt
            i mun. Att nu ge
          </note>
          <note>
            TV 4 och Stenbeck möjligheten att sända reklam som enda markbaserade
            TV-kanal skapar på sitt sätt ett nytt monopol, som kanske är än
            värre. Som alla vet finns det dessutom ett nära samarbete mellan
            TV 4 och TV 3.
          </note>
          <note>
            Vi föreslår att man säljer ut TV 2 och satsar på
          </note>
          <note>
            Kanal 1 som den verkliga Sverigekanalen. Den skall vara reklamfri
            och arbeta med svensk kulturspridning och svenska produktioner
            i så stor utsträckning som möjligt.
          </note>
          <note>
            Att sälja ut TV 2 i dag kunde lätt bli fel eftersom vi, till
            skillnad från andra länder, inte har någon begränsning av ägandet
            av fria massmedier. T.ex.
          </note>
          <note>
            Mr Stenbeck skulle kunna köpa även denna kanal, och då ha tre
            kanaler av fyra. Låt oss därför tillsätta en snabbutredning, som
            skulle arbeta utifrån grundsynen att största möjliga yttrandefrihet
            liksom största möjliga konkurrens skall råda -- det gäller att
            göra en avvägning mellan dessa båda faktorer. Utredningen skulle
            lägga fram ett lagförslag om hur ägarkoncentrationen skall kunna
            begränsas.
          </note>
          <note>
            Detta är ett stort ämne, och det finns en rad intressanta frågor.
            Låt mig sammanfatta vad jag har sagt.
          </note>
          <note>
            Ge oss bättre förutsättningar för att i kammaren visa bilder,
            overhead-bilder och kanske även video.
          </note>
          <note>
            Låt oss undersöka intresset för att använda vår egen
          </note>
          <note>
            TV-kanal i huset på ett roligt och effektivare sätt.
          </note>
          <note>
            Utred förutsättningarna för att via TV sprida mer om det arbete
            vi uträttar i riksdagen till folk ute i stugorna. Utred möjligheterna
            för ett video- och
          </note>
          <note>
            TV-främjande. Snabbutred lagstiftningen mot ägarkoncentration
            inom massmedia och verka för en minskning av det statliga ägandet
            av TV- och radiokanaler.
          </note>
          <note>
            Fru talman! Får jag med dessa ord önska alla en trevlig helg
            och tacka för ordet.
          </note>
          <note>
            (Applåder.)
          </note>
          <note type="speaker">
            Anf. 79 TALMANNEN:
          </note>
          <note>
            Med Richard Ulfvengrens anförande är den allmänpolitiska debatten
            avslutad. Över 160 talare har haft ordet, vilket är nytt rekord
            för en allmänpolitisk debatt.
          </note>
          <note>
            4 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1991/92:90 Svenskt medborgarskap för adoptivbarn och förbättrad
          </note>
          <note>
            rätt till föräldraledighet vid adoption
          </note>
          <note>
            1991/92:93 Ett nytt avgiftssystem vid försenad skattebetalningar
          </note>
          <note>
            m.m.
          </note>
          <note>
            1991/92:98 Vissa beslut fattade av internationella
          </note>
          <note>
            arbetskonferensen vid dess sjuttionsjunde möte
          </note>
          <note>
            1991/92:109 Utvidgad användning av samhällstjänst m.m.
          </note>
          <note>
            Konstitutionsutskottets betänkande
          </note>
          <note>
            1991/92:KU21 Koncessionsavgift på televisionens område m.m.
          </note>
          <note>
            Finansutskottets betänkande
          </note>
          <note>
            1991/92:FiU11 Sammanställning av tilläggsbudget I
          </note>
          <note>
            för budgetåret
          </note>
          <note>
            1991/92
          </note>
          <note>
            Justitieutskottets betänkanden
          </note>
          <note>
            1991/92:JuU6 Internationellt samarbete i brottmål
          </note>
          <note>
            1991/92:JuU8 Teleavlyssning och teleövervakning
          </note>
          <note>
            Lagutskottets betänkanden
          </note>
          <note>
            1991/92:LU16 Uppgifter om fornminnen i gravationsbevis
          </note>
          <note>
            1991/92:LU17 Permutation
          </note>
          <note>
            Utrikesutskottets betänkande
          </note>
          <note>
            1991/92:UU18 Godkännande av avtal rörande handeln mellan
          </note>
          <note>
            EFTA-länderna och Turkiet m.m.
          </note>
          <note>
            Jordbruksutskottets betänkanden
          </note>
          <note>
            1991/92:JoU9 Utbildning och forskning
          </note>
          <note>
            1991/92:JoU10 Miljön kring Djurgården-Haga-
          </note>
          <note>
            Brunnsviken-Ulriksdal
          </note>
          <note>
            1991/92:JoU11 Forskning och försök rörande alternativ till
          </note>
          <note>
            burhållning inom äggproduktionen
          </note>
          <note>
            Bostadsutskottets betänkande
          </note>
          <note>
            1991/92:BoU10 Konkurrensen i den kommunala planeringen -- ändring
          </note>
          <note>
            i plan- och bygglagen
          </note>
          <note>
            5 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 13 februari
          </note>
          <note>
            1991/92:106 av Hans Göran Franck (s) till statsrådet Alf Svensson
            om humanitära insatser i
          </note>
          <note>
            Irak:
          </note>
          <note>
            Det är hög tid att snabbt öka de humanitära insatserna i Irak.
            Situationen blir alltmer outhärdlig för civilbefolkningen och
            i synnerhet för barnen.
          </note>
          <note>
            Nödsituationen beror främst på den irakiska regimens politik
            men också på tillämpningen av
          </note>
          <note>
            FN-sanktionerna, vilka vårt land medverkar i.
          </note>
          <note>
            Det finns en rad rapporter om en kraftigt ökad barnadödlighet
            och undernäring. På grund av brist på medicin och teknisk utrustning
            ökar dödligheten i sjukdomar som diabetes, infektioner och diarréer.
          </note>
          <note>
            Insulin och antibiotika finns i mycket liten utsträckning. Sönderbombade
            avloppssystem och vattenverk leder till att epidemier sprids.
          </note>
          <note>
            Risken är att denna politik snarare stärker Saddam
          </note>
          <note>
            Husseins regim i stället för att försvaga den. Den irakiska civilbefolkningen
            har små möjligheter att påverka regimens politik. Det är utomordentligt
            angeläget att vårt land ökar de humanitära insatserna i första
            hand så att de kommer barnen i
          </note>
          <note>
            Irak till godo.
          </note>
          <note>
            Det är nödvändigt att söka finna nya lösningar för att undvika
            en fullständig katastrof. Det bör övervägas att ge Irak tillstånd
            att exportera olja och för inkomsterna dels betala av på sitt
            krigsskadestånd, dels köpa medicin och baslivsmedel. Nya vägar
            bör prövas för att åstadkomma en acceptabel garanti för att hjälpen
            får en humanitär inriktning. En av FN och Irak godtagbar övervakning
            bör kunna ordnas.
          </note>
          <note>
            På grund av det anförda får jag fråga statsrådet Alf
          </note>
          <note>
            Svensson:
          </note>
          <note>
            Är svenska regeringen beredd att ta något nytt initiativ för
            att avhjälpa den katastrofala situationen för civilbefolkningen
            i Irak?
          </note>
          <note type="speaker">
            1991/92:107 av Jan Erik Ågren (kds) till civilministern om kyrkobokföringen:
          </note>
          <note>
            I diskussionerna inför överföringen av folkbokföringen från Svenska
            kyrkan till lokala skattemyndigheten framfördes farhågor om de
            negativa konsekvenserna som detta skulle kunna komma att få. Tyvärr
            har de i flera fall visat sig vara berättigade.
          </note>
          <note>
            Det senaste exemplet på detta är de oacceptabla eftersläpningar
            som uppstått när det gäller rapporteringen av uppgifter till församlingarna.
          </note>
          <note>
            På nyårsdagen har traditionsenligt under en lång följd av år
            på många håll i landet befolkningsstatistik lästs upp. Till det
            senaste årsskiftet var det underlag som gick att få i samtliga
            av mig kända fall inte användbart på grund av stora felaktigheter.
          </note>
          <note>
            Det största problemet orsakas emellertid av den stora eftersläpning
            av rapportering till församlingarna. I t.ex. Sundsvallsområdet
            mer än två månader. Liknande problem rapporteras även från andra
            delar av landet.
          </note>
          <note>
            En följd av detta är t.ex. att föräldrar kan komma för att få
            sitt barn döpt men det finns inte i församlingensregistret trots
            att det kan vara över två månader gammalt. En annan följd är att
            människor begravs som ''inte är döda''.
          </note>
          <note>
            Präster och handläggare av kyrkobokföringsfrågor från Sundsvalls
            och Ljunga kontrakt i Härnösands stift framför i en skrivelse
            om den nya kyrkobokföringen i Svenska kyrkan bl.a. följande:
          </note>
          <note>
            Det nya kyrkobokföreingsregistret fungerar för närvarande inte
            tillfredsställande som ett medlemsregister för Svenska kyrkan.
          </note>
          <note>
            Det beror bl.a. på
          </note>
          <note>
            att uppgifterna i stor utsträckning är inaktuella,
          </note>
          <note>
            att uppgifter som visar s.k. familjebild saknas i församlingsregistret,
          </note>
          <note>
            att födelsehemort saknas i församlingsregistret,
          </note>
          <note>
            att personakter för personer äldre än 50 år ej har registrerats
            av folkbokföringsmyndigheten, dvs.
          </note>
          <note>
            lokala skattemyndigheten.
          </note>
          <note>
            De protesterar också mot att församlingsböcker och församlingsliggare/personakter
            skall överföras till landsarkivet. Det gör de av ekonomiska, personella
            och praktiska skäl.
          </note>
          <note>
            Med hänvisning till ovanstående vill jag ställa följande frågor
            till statsrådet:
          </note>
          <note>
            1. Vilka åtgärder är regeringen beredd att vidtaga för att Svenska
            kyrkan skall få en kyrkobokföring som fungerar?
          </note>
          <note>
            2. Är regeringen beredd att tillåta att Svenska kyrkans församlingar
            får behålla kyrkoböcker och församlingsliggare/personakter till
            dess att Svenska kyrkan får ett kyrkobokföringsregister som tillfredsställande
            kan fungera som ett medlemsregister för Svenska kyrkan?
          </note>
          <note>
            3. Är regeringen beredd att överväga en lagstiftning -- lag om
            församlingsregister för
          </note>
          <note>
            Svenska kyrkan -- för att möjliggöra ett väl fungerande församlingsregister
            för Svenska kyrkans behov?
          </note>
          <note>
            6 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 13 februari
          </note>
          <note type="speaker">
            1991/92:379 av Olle Schmidt (fp) till kommunikationsministern
            om Öresundsbron:
          </note>
          <note>
            I ett pressuttalande nyligen uttalade sig biträdande miljöminister
            Görel Thurdin om att andra alternativ till Öresundsbron skall
            utredas. Vad hon i detalj menade framgick inte. Det beslut som
            riksdagen fattade i juni 1991 innebär att en kombinerad järnvägs-
            och vägförbindelse skall byggas mellan Köpenhamn och Malmö. Några
            alternativa lösningar handlade det inte om.
          </note>
          <note>
            Tvärtom var det ju så att tunnelalternativet av flera skäl, bl.a.
            ekonomiska, avvisades. Beslut om bron upprepades senare i det
            danska Folketinget.
          </note>
          <note>
            Planeringsarbetet för byggandet av bron har nu satt fart. Biträdande
            miljöministerns uttalande skapar därför oro och osäkerhet om regeringens
            inställning.
          </note>
          <note>
            Mot bakgrund av detta vill jag fråga kommunikationsministern
            om riksdagsbeslutet om byggande av en kombinerad järnvägs- och
            vägförbindelse över Öresund fullföljs enligt tidigare beslut.
          </note>
          <note type="speaker">
            1991/92:380 av Sigge Godin (fp) till socialministern om bilstödet:
          </note>
          <note>
            Jag har fått kännedom om att åtminstone två personer under senare
            tid fått avslag på ansökningar om bilstöd med hänvisning till
            att deras handikapp inte kan anses bestående och i sammanhanget
            har då figurerat att man med
          </note>
          <note>
            ''bestående'' avser sju år, som är bilstödets omloppstid.
          </note>
          <note>
            I det ena fallet rör det sig om en person som har multipel skleros
            sedan ett tiotal år tillbaka som successivt blivit sämre. I det
            andra fallet är det en person med svår ryggskada, kronisk smärta
            och stora förflyttningssvårigheter sedan flera år tillbaka. Statistiskt
            sett är prognosen mycket dålig för båda dessa personer och några
            verksamma behandlingsmetoder kan inte presenteras.
          </note>
          <note>
            Möjligheten till förbättring kan inte uteslutas men är osannolik.
          </note>
          <note>
            Med hänvisning till det anförda vill jag ställa följande fråga:
          </note>
          <note>
            Har regeringen vidtagit någon åtgärd för att bättre bringa behandlingen
            av framställan om bilstöd i överensstämmelse med lagstiftarens
            intention?
          </note>
          <note>
            1991/92:381 av Kent Olsson (m) till statsrådet Bo
          </note>
          <note>
            Könberg om försök med samverkan mellan kommuner och försäkringskassor:
          </note>
          <note>
            I mars 1991 utgick från socialdepartementet en förfrågan om intresse
            att deltaga i försöksverksamhet med syfte att skapa en bättre
            finansiell samordning mellan hälso- och sjukvården, socialförsäkringssystemet
            och socialtjänsten. I april 1991 insände
          </note>
          <note>
            Bohuslandstinget, Stenungsunds kommun och
          </note>
          <note>
            Stenungsunds försäkringskassa en intresseanmälan att deltaga
            i projektet.
          </note>
          <note>
            I juni 1991 gavs från socialdepartementet besked om att detta
            projekt var bland de projekt som var intressanta att arbeta vidare
            med, men ännu har
          </note>
          <note>
            Stenungsundsprojektet inte fått klartecken att sätta i gång.
          </note>
          <note>
            Varför har projektet ännu inte fått tillstånd att starta?
          </note>
          <note type="speaker">
            1991/92:382 av Margareta Viklund (kds) till utrikesministern
            om brott mot de mänskliga rättigheterna:
          </note>
          <note>
            En ny rapport från Amnesty International (den 5
          </note>
          <note>
            februari 1992) tar upp förnedrande övergrepp riktade mot kvinnor
            av polis, fångvaktare och soldater. Våldtäkt och sexuella trakasserier
            av gripna eller fängslade kvinnor används ofta som en förhörsmetod,
            eller som hämnd då myndigheterna inte lyckats gripa personer som
            efterspanas för deras politiska aktiviteter, eller som militär
            taktik i många länder där det finns en väpnad opposition.
          </note>
          <note>
            Jag vill därför fråga utrikesministern om regeringen tänker vidta
            några åtgärder för att markera att dessa övergrepp utgör allvarliga
            brott mot de mänskliga rättigheterna.
          </note>
          <note type="speaker">
            1991/92:383 av Patrik Norinder (m) till jordbruksministern om
            den svenska mjölkproduktionen:
          </note>
          <note>
            Det har visat sig att djurskyddsbestämmelserna, vad gäller betesdispenserna
            enligt LSFS 1989:20, tillämpas på varierande sätt i landet. Det
            är tolkningen av bestämmelserna som utgör skillnaderna.
          </note>
          <note>
            På så vis riskeras att välskötta, konkurrenskraftiga besättningar
            försvinner. Risk finns därmed också att den svenska mjölkproduktionen
            totalt sett förlorar i konkurrensen med utlandet. På sikt kan
            den slås ut.
          </note>
          <note>
            Vad avser statsrådet att göra för att förhindra en sådan redan
            inledd negativ utveckling?
          </note>
          <note>
            1991/92:384 av Birthe Sörestedt (s) till statsrådet
          </note>
          <note>
            Reidunn Laurén om lagen om fastighetsmäklare:
          </note>
          <note>
            Klagomålen mot fastighetsmäklare ökar. I
          </note>
          <note>
            storstadslänen har anmälningarna fördubblats under 1991 vilket
            visar på behovet av åtgärder.
          </note>
          <note>
            Sedan 1990 har det pågått en översyn av lagstiftningen.
          </note>
          <note>
            Jag vill med anledning härav fråga:
          </note>
          <note>
            Ämnar statsrådet lägga fram förslag till en skärpning av lagstiftningen?
          </note>
          <note type="speaker">
            1991/92:385 av Rune Backlund (c) till justitieministern om våldsbrotten
            mot handeln:
          </note>
          <note>
            Butiksbrottsligheten ökar på ett oroväckande sätt och utgör i
            dag ett stort problem för landets köpmän och deras anställda.
            Dagligen förekommer vålds- och rånbrott riktade mot detaljhandeln.
            De väpnade rånen har under de senaste åren ökat med
          </note>
          <note>
            30 %. Hela tiden sker en upptrappning av våldet i samband med
            rånen. Under det gångna året dödes tre personer vid rån och stölder.
            I år har hela
          </note>
          <note>
            Sverige upprörts av det råa våld som riktats mot köpmän med invandrarbakgrund.
          </note>
          <note>
            Med anledning av det anförda vill jag fråga:
          </note>
          <note>
            Vilka konkreta åtgärder avser justitieministern vidta för att
            stoppa den skrämmande utvecklingen av vålds- och rånbrott riktade
            mot handeln?
          </note>
          <note>
            1991/92:386 av Mona Saint Cyr (m) till statsrådet
          </note>
          <note>
            Görel Thurdin om bildandet av naturreservat:
          </note>
          <note>
            Naturvårdsverket och Riksantikvarieämbetet avser att skapa ett
            naturreservat på Riddarhusets fastighet Föllingsö 3:1 i Kinda
            kommun. Detta för att förhindra att markägaren upplåter marken
            för en golfbana. Ett sådant förfarande går inte bara emot markägarens
            dispositioner utan också mot lokal och kommunal opionion liksom
            mot länsstyrelsens lekmannastyrelse.
          </note>
          <note>
            I det aktuella fallet torde den planerade användningen av marken
            vara det sätt som bäst leder till att det öppna landskapet besvaras.
          </note>
          <note>
            Vilken roll tillmäts äganderätten och markägarens intentioner
            vid bildande av naturreservat?
          </note>
          <note type="speaker">
            1991/92:387 av Ingela Mårtensson (fp) till utrikesministern om
            Sveriges inställning till Iran:
          </note>
          <note>
            Den iranske vice utrikesministern Mahmoud Vaezi har nyligen på
            inbjudan av kabinettsekreterare
          </note>
          <note>
            Lars-Åke Nilsson varit på officiellt besök i Sverige.
          </note>
          <note>
            Med tanke på hur den iranska regeringen förtrycker mänskliga
            rättigheter är det förvånande att den svenska regeringen bjuder
            in en företrädare för Irans regering. Sverige har i olika internationella
            sammanhang fördömt att iranska regeringen inte respekterar mänskliga
            rättigheter.
          </note>
          <note>
            Med anledning av det ovan anförda vill jag ställa följande fråga
            till utrikesministern:
          </note>
          <note>
            Har den svenska regeringen ändrat sin inställning till Iran?
          </note>
          <note type="speaker">
            1991/92:388 av John Andersson (v) till jordbruksministern om
            avgifterna för djursjukvård:
          </note>
          <note>
            I budgetpropositionens bilaga 10 föreslår regeringen en mycket
            kraftig höjning av djursjukvårdsavgifterna. För djur inom animalieproduktionen
            är detta i det närmaste en fördubbling.
          </note>
          <note>
            För det första finns en uppenbar risk att distriktsveterinärorganisationen
            slås sönder. För det andra kan följden bli att djur utsätts för
            onödigt lidande genom att man avaktar när ett djur är sjukt.
          </note>
          <note>
            Med hänvisning till ovanstående vill jag ställa följande fråga
            till jordbruksministern:
          </note>
          <note>
            Avser jordbruksministern medverka till att den föreslagna höjningen
            inte får dessa negativa följder?
          </note>
          <note type="speaker">
            1991/92:389 av Annika Åhnberg (v) till jordbruksministern om
            djurskyddslagen:
          </note>
          <note>
            Med den nya svenska djurskyddslagen fick Sverige mycket gott
            anseende internationellt när det gäller djurskyddsfrågor. Men
            gång efter annan avslöjas det att lagen i praktiken inte kommit
            att bli ett effektivt redskap mot djurmisshandel och undermålig
            djurhållning. Det är uppenbart att lagen måste skärpas.
          </note>
          <note>
            Av förarbeten till såväl den nya som den gamla lagen framgår
            att hänsyn till djurhållarens inkomstmöjligheter skall väga tyngre
            än djurens behov. Praxis har därför lett till en urholkning av
            lagen. Detta kan inte accepteras. Vi måste från svensk sida, med
            en ökande livsmedelshandel över nationsgränserna, mycket aktivt
            arbeta för ett bättre djurskydd internationellt. Då duger det
            inte att det i Sverige förekommer de mest upprörande former av
            vanvård. Jag vill därför fråga:
          </note>
          <note>
            När avser regeringen till riksdagen lämna förslag om skärpning
            av djurskyddslagen?
          </note>
          <note type="speaker">
            1991/92:390 av Annika Åhnberg (v) till miljöministern om miljöforskningen:
          </note>
          <note>
            Naturvårdsverket har begärt ökade resurser för den med EG gemensamma
            miljöforskningen, som blir resultatet av ett EES-avtal. Regeringen
            anser att redan befintliga resurser skall omfördelas. Detta får
            till konsekvens att angelägen forskning i Sverige inte kommer
            till stånd. Både nya forskningsprojekt och redan pågående riskerar
            att omintetgöras.
          </note>
          <note>
            Regeringen handlar oansvarigt, ännu en gång har bristen på insikt
            i och intresse för miljöpolitiken bekräftats.
          </note>
          <note>
            Internationella gemensamma forskningsprogram när det gäller miljön
            är mycket angelägna, men ska inte komma till stånd på bekostnad
            av lika angelägen forskning i Sverige. Dessutom måste möjligheterna
            för forskare i Sverige att ansöka om
          </note>
          <note>
            EG-gemensamma resurser förbättras. Annars blir
          </note>
          <note>
            Sverige nettobidragsgivare till denna forskning utan att få möjlighet
            att delta aktivt. Jag vill därför fråga:
          </note>
          <note>
            Vilka åtgärder avser regeringen vidta för att garantera miljöforskningen
            i Sverige och ett aktivt deltagande i internationell forskning?
          </note>
          <note type="speaker">
            1991/92:391 av Birgit Henriksson (m) till justitieministern om
            brottslingar, som överlämnas till sluten psykiatrisk vård:
          </note>
          <note>
            I tidningen Expressen har man då och då redovisat vad som inträffat
            efter dom till sluten psykiatrisk vård. Nyligen redovisades en
            lista över våld, dråp, mordhot, misshandel, olaga hot, stölder
            m.m., som begåtts av utskrivna våldsbrottslingar.
          </note>
          <note>
            En man som dömts till sluten psykiatrisk vård för mordbrand och
            grov misshandel skrevs ut före jul --
          </note>
          <note>
            knappt två månader senare försöker han att döda en människa igen.
          </note>
          <note>
            För två veckor sedan redovisades hur en man som mördat sin hustru
            med yxa släpptes efter 18
          </note>
          <note>
            månader sedan dess åkt runt och begått nya våldsbrott och hotat
            flera människor. I förrgår häktades en man som efter två månader
            i frihet försökte strypa en man. En annan begick tre våldtäkter
            under en försöksutskrivning.
          </note>
          <note>
            Enligt min uppfattning bör personer som begått brott av allvarlig
            natur och som dömts till sluten psykiatrisk vård avtjäna resten
            av tiden i fängelse om de friskförklaras innan normal strafftid
            löpt ut.
          </note>
          <note>
            Vilka åtgärder avser statsrådet vidta för att minska antalet
            våldsbrott av här nämnt slag?
          </note>
          <note>
            1991/92:392 av Björn von der Esch (m) till kommunikationsministern
            om möjlighet att avlasta
          </note>
          <note>
            Arlanda flygplats:
          </note>
          <note>
            Om inte en flygplatsetablering i södra
          </note>
          <note>
            Storstockholmsområdet blir aktuell kan flygplatsen
          </note>
          <note>
            Stockholm--Skavsta i Nyköpings kommun vara ett bra alternativ
            för att avlasta Arlanda.
          </note>
          <note>
            Vilka åtgärder avser statsrådet vidta för att avlasta
          </note>
          <note>
            Arlanda flygplats?
          </note>
          <note>
            7 § Kammaren åtskildes kl. 14.13.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 4 §
          </note>
          <note>
            anf. 30 (delvis),
          </note>
          <note>
            av tredje vice talmannen därefter t.o.m. anf. 62
          </note>
          <note>
            (delvis),
          </note>
          <note>
            av förste vice talmannen därefter t.o.m. anf. 73
          </note>
          <note>
            (delvis) och
          </note>
          <note>
            av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
