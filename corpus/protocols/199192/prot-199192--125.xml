<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--125</head>
          <docDate when="1992-06-03">1992-06-03</docDate>
        </div>
      </front>
      <body>
        <div>
          <note>
            1 § Val av en riksdagens ombudsman
          </note>
          <note>
            (justitieombudsman)
          </note>
          <note>
            Företogs val av en riksdagens ombudsman
          </note>
          <note>
            (justitieombudsman).
          </note>
          <note type="speaker">
            Anf. 1 THAGE G. PETERSON (s):
          </note>
          <note>
            Fru talman! Hans Ragnemalm har avsagt sig uppdraget att vara
            justitieombudsman, och han har entledigats med verkan från den
            1 september 1992.
          </note>
          <note>
            Med anledning härav har konstitutionsutskottet berett frågan
            om val av en ny justitieombudsman.
          </note>
          <note>
            Konstitutionsutskottet föreslår enhälligt att riksdagen för tiden
            fr.o.m. den 1 september 1992 till dess att nytt val har genomförts
            under fjärde året därefter till justitieombudsman utser generaldirektören
            och chefen för datainspektionen
          </note>
          <note>
            Stina Wahlström.
          </note>
          <note>
            Kammaren biföll konstitutionsutskottets förslag och utsåg därmed--för
            tiden från den 1 september
          </note>
          <note>
            1992 till dess nytt val genomförts under fjärde året därefter--till
          </note>
          <note>
            justitieombudsman
          </note>
          <note>
            generaldirektör Stina Wahlström
          </note>
          <note>
            2 § Utökning av antalet suppleanter i EES-
          </note>
          <note>
            utskottet
          </note>
          <note>
            Valberedningen hade enligt ett till kammaren inkommet protokollsutdrag
            föreslagit att antalet suppleanter i EES-utskottet--för att bereda
          </note>
          <note>
            Vänsterpartiet representation i detta utskott--
          </note>
          <note>
            skulle utökas från 15 till 16.
          </note>
          <note>
            Kammaren biföll denna framställning.
          </note>
          <note>
            3 § Val av suppleant i EES-utskottet
          </note>
          <note>
            Företogs val av en suppleant i EES-utskottet.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i EES-utskottet
          </note>
          <note>
            Gudrun Schyman (v)
          </note>
          <note>
            4 § Ny riksdagsledamot m.m.
          </note>
          <note>
            Upplästes och lades till handlingarna följande från valprövningsnämnden
            inkomna
          </note>
          <note>
            Berättelse om granskning av bevis för riksdagsledamot och ersättare
            för riksdagsledamöter
          </note>
          <note>
            Till valprövningsnämnden har från riksskatteverket inkommit bevis
            om att Hadar Cars (fp), Stockholm, utsetts till ny ledamot av
            riksdagen fr.o.m. den 1 juli
          </note>
          <note>
            1992 sedan Jan-Erik Wikström (fp) avsagt sig sitt uppdrag som
            ledamot av riksdagen.
          </note>
          <note>
            Till ersättare för riksdagsledamöter har utsetts
          </note>
          <note>
            Lotta Edholm, Solna, och Andres Käärik,
          </note>
          <note>
            Stockholm (båda fp).
          </note>
          <note>
            Valprövningsnämnden har denna dag granskat bevisen och därvid
            funnit att de blivit utfärdade i enlighet med 15 kap. 1 § vallagen.
          </note>
          <note>
            Stockholm den 1 juni 1992
          </note>
          <note>
            Lars Tottie
          </note>
          <note>
            Sven-Georg Grahn
          </note>
          <note>
            5 § Justering av protokoll
          </note>
          <note>
            Justerades protokollet för den 27 maj.
          </note>
          <note>
            6 § Totalförsvarets fortsatta utveckling
          </note>
          <note>
            1992/93--1996/97
          </note>
          <note>
            Föredrogs
          </note>
          <note>
            försvarsutskottets betänkande
          </note>
          <note>
            1991/92:FöU12 Totalförsvarets fortsatta utveckling
          </note>
          <note>
            1992/93--1996/97 (prop. 1991/92:102, prop.
          </note>
          <note>
            1991/92:101 och förs. 1991/92:14).
          </note>
          <note type="speaker">
            Anf. 2 STURE ERICSON (s):
          </note>
          <note>
            Fru talman! Inför de femåriga försvarsbesluten brukar de fyra
            stora traditionella riksdagspartierna förhandla sig fram till
            en gemensam säkerhetspolitisk analys. Så har skett också denna
            gång. Det inledande kapitlet i regeringens proposition 1991/92:102
            om säkerhetspolitiken är därför en produkt av den försvarsberedning
            som fungerade fram till början av februari i år.
          </note>
          <note>
            Under de årtionden då vår säkerhetspolitiska miljö dominerandes
            av öst--väst-konflikten var detta säkerhetspolitiska samförstånd
            en viktig nationell markering. I det radikalt förändrade Europa
            som vi nu lever i finns inte samma yttre tryck. Därför är det
            inte mindre glädjande att vi lyckats ta fram en gemensam text
            som beskriver vår syn på Sveriges säkerhetspolitiska läge och
            på huvudlinjerna i den säkerhetspolitik vi vill föra. Det är värdefullt
            inte minst med tanke på de EG-förhandlingar som vi snart ska ge
            oss in i.
          </note>
          <note>
            Den senaste försvarsutredningen, 1988 års försvarskommitté, havererade
            hösten 1990, därför att partierna i centrala frågor stod alltför
            långt ifrån varandra. Dagens enighet blev möjlig sedan de nuvarande
            regeringspartierna i oktober i fjol i ett slag bytte åsikt och
            anslöt sig till den socialdemokratiska linjen. Konkret gick det
            till så, att man övertog den tidigare regeringens text i planeringsanvisningarna
            till ÖB från februari 1991
          </note>
          <note>
            i fråga om mål och inriktning för det militära försvaret.
          </note>
          <note>
            Innehållet i den texten hade moderater, centerpartister och folkpartister
            tidigare tagit starkt avstånd från. Speciellt Moderaterna lovade
            före valet mycket stora ökningar i försvarsanslagen.
          </note>
          <note>
            Lars Tobisson hade exempelvis i brev till försvarsanställda i
            Karlskorna strax före valet utlovat ca 27 nya miljarder till försvaret,
            och försvarsutskottets värderade ordförande har litet snopet medgivit
            att han nog före valet lovade ca 20
          </note>
          <note>
            nya miljarder.
          </note>
          <note>
            Man kan undra hur de försvarsvänliga väljare nu känner sig som
            lockats med sådana frikostiga löften före valet och som sedan
            bara en månad efter valet får helt andra besked. Överbudspolitikens
            syfte var naturligtvis att bidra till ett regeringsskifte, och
            det uppnådde man. Att väljarna blev grundlurade också i denna
            fråga hoppas man väl skall vara glömt om tre år.
          </note>
          <note>
            Att det nu efter valet sker en bred uppslutning bakom huvudlinjerna
            i den socialdemokratiska säkerhets- och försvarspolitiken är naturligtvis
            något som vi glädjer oss åt. Vi har dessutom tillfredsställelsen
            att föra fram samma åsikter i försvarsfrågorna efter valet som
            vi redovisade före valet.
          </note>
          <note>
            Den nya regeringens huvudlinje, livligt propagerad av dess försvarsminister,
            är att satsa mindre på kvantitet i försvaret för att ha råd med
            bättre kvalitet. Antalet brigader minskar, och regementen och
            andra etablissemang läggs ned eller flyttas samman. Det sparar
            på sikt pengar som kan användas för moderna vapen och annan materiel.
          </note>
          <note>
            Kvalitetshöjningen består i huvudsak i att regeringen Bildt fullföljer
            de materielprojekt som startades under den socialdemokratiska
            regeringen. Det är bra. Det är också bra att den moderatledda
            regeringen föreslår en krympt militär organisation.
          </note>
          <note>
            Vi som var med för tre år sedan har inte glömt med vilken energi
            Arne Andersson och andra moderater och centerpartister bekämpade
            de regementsnedläggningar och organisationsminskningar som 1989
            beslutades av riksdagen.
          </note>
          <note>
            Man kan se Anders Björcks försvarsproposition som ett andra --
            och i pengar räknat -- betydligt kortare steg i riktning mot en
            satsning på mer av kvalitet och minskad volym. Ett tredje kompletterande
            steg bör enligt vår uppfattning tas under den närmaste femårsperioden.
            Och ett fjärde steg i samma riktning kommer säkerligen 1997, om
            det inte sker drastiska förändringar i den säkerhetspolitiska
            miljön.
          </note>
          <note>
            Även om vi är överens med regeringen om den säkerhetspolitiska
            analysen drar vi något olika slutsatser av den. Regeringen anser
            det nödvändigt att öka försvarsanslagen med drygt 7 miljarder
            fram till 1997 och har dessutom byggt in en automatik i anslagen
            som ger försvaret hela 8 nya miljarder under den därpå följande
            femårsperioden utan att några nya beslut behöver fattas.
          </note>
          <note>
            Den här ökningen av försvarsanslagen förefaller inte vara säkerhetspolitiskt
            motiverad, utan måste närmast ses som ett resultat av de oansvariga
            vallöften om kraftigt höjda militärutgifter som moderaterna spred
            omkring sig före valet. Att folkpartiet också i den här frågan
            blivit överkört i regeringen är uppenbart för alla.
          </note>
          <note>
            Vi socialdemokrater föreslår däremot oförändrad planeringsram
            för försvaret fram till 1997. I ett
          </note>
          <note>
            Europa, där alla stater i vårt närområde drar ned sina militärutgifter,
            är också en oförändrad nivå en klar markering av att vi känner
            behov av att gardera oss för säkerhetspolitiska överraskningar
            mot slutet av 90-talet. För att under de närmaste fem åren klara
            av att höja kvaliteten och att ställa om till en ny struktur föreslår
            vi ett engångsbelopp på 2,8
          </note>
          <note>
            miljarder. Det tar nämligen tid innan organisationsminskningar
            ger spareffekter.
          </note>
          <note>
            Vi säger definitivt nej till en årlig uppräkning av materielanslagen
            med 1,5 % utöver den vanliga priskompensationen. Det är dessa
            1,5 % som kostar 8 miljarder redan nästa beslutsperiod. Sådan
            budgetautomatik försöker vi ju komma bort ifrån i alla andra sammanhang.
            Det är därför mycket förvånande att det folkpartiledda finansdepartementet
            ställer ut sådana här dyra växlar på framtiden. Men kanske är
            det ett utslag av liberal uppgivenhet: ''Efter oss syndafloden''.
          </note>
          <note>
            Vi socialdemokrater föreslår dessutom -- och det är en viktig
            del av vår partimotion -- att 4,5 miljarder under femårsperioden
            satsas på att skapa civila jobb på de orter som drabbas av regementsnedläggningar
            och krympt försvarsindustri. Vårt förslag skulle gynna bl.a.
          </note>
          <note>
            orter som Kristianstad, Norrköping, Karlstad,
          </note>
          <note>
            Karlskoga, Södertälje och Gävle.
          </note>
          <note>
            Regeringen däremot lyfter inte ett finger för att direkt stödja
            de kommuner och regioner som förlorar sysselsättningstillfällen
            till följd av dagens beslut här i riksdagen. På den här punkten
            kommer regeringens linje att segra i kvällens votering med hjälp
            av nydemokraternas röster.
          </note>
          <note>
            Eftersom det var något vi kunde förutse redan under utskottsbehandlingen
            gav vi socialdemokrater i utskottet aktivt stöd till Hans
          </note>
          <note>
            Lindblads motion, Fö46 yrkande 5, som är ett förslag i linje
            med vårt, även om det inte handlar om några 4,5 miljarder. På
            det här sättet har vi åstadkommit ett tillkännagivande som innebär
            att regementscheferna vid I 14 i Gävle och P 6 i
          </note>
          <note>
            Kristianstad under den tid förbanden finns kvar -
          </note>
          <note>
            fram till den första juli 1994 -- får frihet att disponera regementets
            pengar för att hjälpa personalen till nya jobb. Det går bra att
            läsa om det här på s. 106 i betänkandet och i hemställan punkt
          </note>
          <note>
            89.
          </note>
          <note>
            Vi söker nu efter möjligheter att låta dessa friare former för
            användningen av den lokala militära myndighetens pengar gälla
            också Ing 1 i Södertälje och F13 i Norrköping. Om kammarkansliet
            hittar en formell möjlighet för ett sådant yrkande kommer vi socialdemokrater
            att rösta för det vid kvällens votering.
          </note>
          <note>
            De 4,5 miljarder som vi vill sätta in för att skapa nya jobb
            tänker regeringen i stället använda till att hålla i gång en alltför
            stor militär organisation. Genom att behålla för många regementen,
            flottiljer, brigader och flygdivisioner kommer kvaliteten att
            bli lidande. Jag är övertygad om att regeringen måste ändra dagens
            beslut på den här punkten redan före 1997, om inte satsningen
            på kvalitet skall urholkas. Det insåg också Folkpartiets representant
            i försvarsberedningen, Kerstin
          </note>
          <note>
            Ekman, i januari och föreslog skriftligen 14
          </note>
          <note>
            brigader i stället för regeringens 16.
          </note>
          <note>
            Till det säkerhetspolitiska avsnittet hör också att vi socialdemokrater
            begär att en oberoende civil ubåtskommission skall tillsättas.
            Den bör få till uppgift att utvärdera och analysera det senaste
            årtiondets undervattenskränkningar, indikationer om undervattenskränkningar
            och den ubåtsjaktverksamhet som har bedrivits.
          </note>
          <note>
            En sådan kommission bör också genom internationella kontakter
            försöka skapa ökad klarhet kring den främmande ubåtsverksamheten
            på svenskt territorialvatten. I det nya Europa finns det möjligheter
            att få fram nya fakta kring ubåtsverksamheten. Inte minst borde
            ledarna i det nya Ryssland vara angelägna om att städa undan sådant
            som under 80-talet störde våra relationer med Sovjetunionen. Regeringarna
            i de nya baltiska staterna och i andra Östersjöstater borde vara
            intresserade av att hjälpa till. Och varför inte fråga
          </note>
          <note>
            Japan liksom de stora västliga marina staterna.
          </note>
          <note>
            Den rapport en sådan oberoende civil kommission lämnar får sedan
            vara vägledande för framtida åtgärder.
          </note>
          <note>
            Under den tidsperiod en oberoende civil kommission skulle komma
            att granska styrdes
          </note>
          <note>
            Sverige av socialdemokratiska regeringar. Den ledande opponenten
            mot den förda ubåtspolitiken var Carl Bildt. Det är därför mycket
            märkligt att samme Carl Bildt nu gör allt för att slippa tillsätta
            en oberoende civil ubåtskommission. I stället samlar han gamla
            ubåtskompisar som Emil
          </note>
          <note>
            Svensson och Lars Christiansson omkring sig i statsrådsberedningen.
            Vad är det för hemligheter detta triumvirat försöker dölja genom
            att säga nej till en oberoende civil ubåtskommission? Eller är
            det så enkelt som att Carl Bildt inte vill ha sin egen yviga ubåtsretorik
            kritiskt granskad?
          </note>
          <note>
            Den här ubåtsskuggan kommer att följa Carl Bildt ända till dess
            han ställer upp på att sprida ljus över det som fortfarande är
            dunkelt i denna sak.
          </note>
          <note>
            Riksdagen kommer i dag att uppmana regeringen att redan under
            1992 tillsätta en ny parlamentarisk försvarsberedning. Det är
            ett beslut som kan bli styrande för hanteringen av försvarspolitiken
            under de närmaste åren och innebär ett bifall till den socialdemokratiska
            partimotionens krav på denna punkt.
          </note>
          <note>
            Den viktigaste uppgiften för en sådan ny beredning blir naturligtvis
            att följa upp genomförandet av
          </note>
          <note>
            ''försvarsbeslut 92'' och diskutera de många kompletterande beslut
            som måste fattas under femårsperioden. Det gäller bl.a.
          </note>
          <note>
            omstruktureringen av flygvapnets organisation, där
          </note>
          <note>
            ÖB redan har i uppdrag att komma med nya förslag. Men det blir
            säkerligen också aktuellt att diskutera strukturfrågor som gäller
            armén och marinen, inte minst när det så småningom visar sig att
            regeringen varit överoptimistisk och inte kan klara kvalitetsmålsättningen.
          </note>
          <note>
            Det vore synnerligen pinsamt om Anders Björck av prestigeskäl
            inte utnyttjade den möjlighet den nya försvarsberedningen ger
            att förbättra allt det som brister i det försvarsbeslut vi skall
            fatta senare här i dag. Det skulle främst skada försvaret. Att
            media tolkar den nya försvarsberedningen som att riksdagen sätter
            en ''parlamentarisk överrock'' på försvarsministern bör inte Anders
            Björck ta alltför hårt. Det kan vara bra att ha en överrock om
            det börjar blåsa kallt och snålt. Det bör definitivt vara till
            hjälp när Carl Bildts borgerliga minoritetsregering vill ge säkerhetspolitiska
            beslut en bred parlamentarisk förankring.
          </note>
          <note>
            Att regeringen bara representerar en minoritet här i riksdagen
            och i försvarsutskottet återspeglas bl.a.
          </note>
          <note>
            i att det till skrivningarna rörande årets försvarsbeslut fogats
            inte mindre är 15 stycken tillkännagivanden, dvs. mera väsentliga
            ändringar i regeringens förslag.
          </note>
          <note>
            Det är naturligtvis ett faktum att en försvarsminister aldrig
            någonsin tidigare har fått bakläxa på så många punkter i en stor
            försvarspolitisk proposition. Detta skall ses mot bakgrund av
            den hybris som utmärkte den Anders
          </note>
          <note>
            Björck som i lånta fjädrar presenterade propositionen i februari.
            Överorden var många, men jag skall villigt medge en viss beundran
            för det sätt på vilket försvarsministern fick ett förslag som
            i huvudsak var ett fullföljande av den socialdemokratiska försvarspolitiken
            att framstå som något nytt och omvälvande.
          </note>
          <note>
            Inte ens när det gäller höjningen av anslaget med
          </note>
          <note>
            7,3 miljarder under den kommande femårsperioden kan Anders Björck
            riktigt mäta sig med Roine Carlsson som under innevarande femårsperiod
            lugnt, effektivt och utan större åthävor ökade anslagen till försvaret
            med ett betydligt större belopp räknat i dagens penningvärde.
          </note>
          <note>
            Handen på hjärtat, Anders Björck, vad är det som är nytt, mer
            än att Moderaterna övergett sin tidigare försvarspolitik?
          </note>
          <note>
            Civilförsvarets effektivitet är av stor betydelse för befolkningens
            förtroende för vårt totalförsvar. Det inses tyvärr inte av alla
            militärer och tydligen inte heller det nya garnityret på försvarsdepartementet.
          </note>
          <note>
            Regeringens försök i propositionen att begränsa civilförsvarets
            uppgifter och minska anslagen i reala pengar är beklämmande läsning.
            Utskottet ger bakläxa och kräver att en stor parlamentarisk utredning
            om civilförsvarets mål, uppgifter och organisation tillsätts.
            Det är ett bifall till den socialdemokratiska partimotionen.
          </note>
          <note>
            Jag tror att det är viktigt att vi ägnar mer tid åt civilförsvaret
            i framtiden. De hot mot vår säkerhet och välfärd som upplevs som
            mest sannolika under det närmaste årtiondet handlar om miljökatastrofer
            exempelvis till följd av kärnkraftsolyckor -- eller ekonomiska
            katastrofer i några av våra östliga grannländer. Sådana hot kan
            möjligen hanteras av ett effektivt svenskt civilförsvar, som i
            framtiden vid behov även borde kunna sättas in utanför vårt lands
            gränser.
          </note>
          <note>
            När det gäller de större och för försvarets kvalitet avgörande
            materielfrågorna innebär regeringens förslag, som jag tidigare
            konstaterat, ett fullföljande av den tidigare regeringens projekt.
            De finansieringsfrågor som var öppna har lösts på ett bra sätt
            genom försäljning av några av försvarets fastigheter i Stockholm.
            Vi har därför inte haft några svårigheter att förena oss med regeringen
            på de flesta punkter.
          </note>
          <note>
            Men när det gäller anskaffning av en ny stridsvagn anser vi att
            nytt utredningsmaterial bör presenteras mot bakgrund av allt det
            som hänt ute i Europa under de senaste åren. Vi avvisar inte tanken
            på inköp av nya stridsvagnar, men vi anser frågan vara av den
            dimensionen, inte minst ekonomiskt, att den bör föreläggas riksdagen
            för avgörande sedan färskt beslutsunderlag redovisats. Frågan
            bör naturligtvis tas upp i den nya parlamentariska försvarsberedning
            som regeringen tillsätter i höst.
          </note>
          <note>
            Vår reservation när det gäller det nya JAS-
          </note>
          <note>
            kontraktet är av liknande karaktär. Detta är det största enskilda
            industriprojektet någonsin här i landet med bindningar som sträcker
            sig över årtionden. Fjolårets riksdag beslutade, med instämmande
            av de nuvarande regeringspartierna, att frågan om den andra delserien
            är en fråga för regering och riksdag att pröva. Nu vill regeringen
            sköta saken på egen hand och bara ha en in blancofullmakt av riksdagen.
            Detta motsätter vi oss naturligtvis.
          </note>
          <note>
            Likaså avvisar vi förslaget att ett förslagsanslag på
          </note>
          <note>
            1 000 kr. skall kunna användas för att ge ett räntefritt lån
            på kanske flera miljarder under några år. Vi är inte främmande
            för att betalningsförskjutningar kan behövas, men de skall då
            redovisas öppet och inte innehålla några dolda subventioner.
          </note>
          <note>
            Jag hinner inte i det här korta inledningsanförandet ta upp hela
            serien av fredsorganisatoriska ärenden som behandlas i utskottets
            betänkande och i ett stort antal reservationer. Det kommer andra
            socialdemokrater i försvarsutskottet att göra senare här i dag.
          </note>
          <note>
            Jag koncenterar mej på en enda fråga, där jag anser att utskottet
            inte visat tillräcklig självständighet gentemot departementets
            påtryckningar. I
          </note>
          <note>
            synnerhet ett försvarsutskott får inte låta sig degraderas till
            rollen som regeringens transportkompani eller än värre knähundar.
          </note>
          <note>
            Det gäller förslaget att flytta luftvärnsregementet
          </note>
          <note>
            Lv 6 från Göteborg till I 16 i Halmstad och luftvärnets tekniska
            skola LvTS från Göteborg till
          </note>
          <note>
            Östersund. Utskottet har presenterats mycket motstridiga ekonomiska
            kalkyler.
          </note>
          <note>
            Luftvärnsinspektören har inför utskottet sagt att om det blir
            vinst eller förlust genom flyttningarna till Halmstad och Östersund
            beror på om den kompetenta personalen flyttar med. Vi anser oss
            ha fått en klart bild av att det blir mycket betydande kompetensförluster
            vid en flyttning som det kommer att ta många år att hämta in.
            Likaså anses närheten till Chalmers och Ericssons verstäder i
          </note>
          <note>
            Mölndal vara av central betydelse för utvecklingen inom det högteknologiska
            truppslag som luftvärnet numera är.
          </note>
          <note>
            Luftvärnet skall under 90-talet ombeväpnas från i huvudsak kanonluftvärn
            till renodlat robotluftvärn.
          </note>
          <note>
            Innan en översyn har redovisats över luftvärnets framtida struktur
            bör inga stora nyinvesteringar göras.
          </note>
          <note>
            Till detta kommer att vi anser att det av beredskapsskäl är motiverat
            att ha ett arméregemente lokaliserat i eller i närheten av rikets
            andra stad och största exporthamn.
          </note>
          <note>
            Samverkan mellan Lv 6, kustartilleriet och I 15 i
          </note>
          <note>
            Borås borde dessutom ge underlag för betydade besparingar.
          </note>
          <note>
            Vi socialdemokrater har utöver regeringens förslag redovisat
            ett flertal förändringar i fredsorganisationen, som på sikt skulle
            ge betydande besparingar och skapa ekonomiskt utrymme för kvalitetshöjningar.
            Det är av samma skäl vi nu motsätter oss en flyttning av Lv 6
            och
          </note>
          <note>
            LvTS från Göteborg. Det ger inga besparingar, och det innebär
            en mycket allvarlig kvalitetsförsämring inom en viktig högteknologisk
            försvarssektor.
          </note>
          <note>
            Regeringens förslag beträffande Lv 6 och LvTS är osedvanligt
            svagt underbyggt. Ett genomförande skulle ge oss ett sämre försvar.
            Tyvärr tycks det nu ha gått prestige i att driva igenom ett beslut
            i denna fråga.
          </note>
          <note>
            Ett annat av de regeringsförslag som visat sig dåligt underbyggda
            handlar om att ersätta ca 1 500
          </note>
          <note>
            civilanställda i förråd och kök med värnpliktiga.
          </note>
          <note>
            Tanken har varit att en värnpliktig som en del av sin utbildning
            för krigsuppgiften skulle ersätta exempelvis en köksanställd under
            ca sex månader av sin grundutbildning. Två värnpliktiga ersätter
            alltså i princip en civilanställd enligt dessa planer.
          </note>
          <note>
            Kritiker har talat om användning av värnpliktiga som ''grå arbetskraft''.
          </note>
          <note>
            Enligt den nya värnpliktslagen behöver försvaret bara utbilda
            de värnpliktiga som behövs i krigsorganisationen. Omvänt skall
            de värnpliktiga under sin grundutbildning få den kortaste och
            mest effektiva utbildning som kan ges inför uppgiften i krigsorganisationen.
          </note>
          <note>
            Utskottet slår också fast att den enda godtagbara grunden för
            en utbildning är att den skall utgå från behov i krigsorgasnisationen
            eller från krav på försvarsmaktens beredskap i fred. Eftersom
            frågan uppenbarligen är otillräckligt utredd, anser utskottet
            att pliktutredningen ska göra en grundlig genomgånmg av ärendet
            och lämna förslag till hur många värnpliktiga det skall gälla,
            hur de skall utnyttjas i krigsorganisationen och vilket innehåll
            deras grundutbildning skall ha. Sedan regeringen fått slutbetänkandet
            från pliktutredningen får den sedan återkomma till riksdagen med
            ett nytt förslag i frågan.
          </note>
          <note>
            Efter detta klara besked från riksdagen finns det ingen grund
            för de många avskedanden med motiveringen ''arbetsbrist'' som
            vi fått kännedom om. Den lagliga grunden för dessa avskedanden
            kan ifrågasättas. Om inte chefen för armén och hans stab kan läsa
            innantill i försvarsutskottets utlåtande, bör de snarast få hjälp
            av departementet. Det får vara någon måtta på hur armén behandlar
            sina civilanställda.
          </note>
          <note>
            Enligt den nya värnpliktslagen skall bara de ungdomar uttas för
            grundutbildning som behövs i krigsorganisationen. Övriga värnpliktiga
            förs till en utbildningsreserv som regeringen vid behov kan inkalla
            för utbildning. För att detta system skall fungera bör de som
            förs till utbildningsreserven utgöra ett tvärsnitt av de uttagna
            i varje befattningsgrupp. Allt prat från försvarsministerns sida
            om att de som hamnar i utbildningsreserven skulle vara fysiskt
            eller mentalt mindre lämpade är strunt och har ingen täckning
            i lagar och bestämmelser som reglerar uttagning vid mönstringen.
          </note>
          <note>
            Låt mig kort sammanfatta några viktiga punkter:
          </note>
          <note>
            -- Vi är överens med regeringen om den säkerhetspolitiska analysen
            och huvudinriktningen av försvarspolitiken.
          </note>
          <note>
            -- Vi tycker inte att vårt säkerhetspolitiska läge motiverar
            en höjning av försvarsanslagen med över
          </note>
          <note>
            7 miljarder, när andra länder i vår närhet drastiskt skär ned
            sina militärutgifter.
          </note>
          <note>
            -- Vi anser att ytterligare tre brigader kan utgå ur organisationen
            och att Drakensystemet kan läggas ned under femårsperioden för
            att därmed frigöra resurser för en ytterligare kvalitetshöjning
            inom försvaret.
          </note>
          <note>
            -- Vi vill använda 4,5 miljarder under femårsperioden för att
            skapa nya jobb på de orter som drabbas av de militära neddragningarna.
          </note>
          <note>
            -- Vi vill satsa på en rejäl modernisering och förstärkning av
            civilförsvaret.
          </note>
          <note>
            Fru talman! Av praktiska skäl, och eftersom ett annat yrkande
            inte skulle leda till något annat riksdagens beslut, begränsar
            jag mig till att yrka bifall till reservationerna: 1, 6, 8, 9,
            11, 12, 15, 16,
          </note>
          <note>
            17, 27, 29, 30, 34, 36, 37, 38, 39 och 40.
          </note>
          <note type="speaker">
            Anf. 3 ROBERT JOUSMA (nyd):
          </note>
          <note>
            Fru talman! Vi folkvalda har nu mer eller mindre eniga återupplivat
            -- eller står i begrepp att återuppliva -- en gammal europeisk
            sedvänja, som i historieböckerna benämns som folkvandringar. På
            den tiden var det befolkningstillväxt, dåliga skördar eller krigiska
            grannar som startade detta fenomen.
          </note>
          <note>
            I dag är det tyvärr det vart femte år återkommande försvarsbeslutet,
            som föranleder processens begynnelse under det ständigt återkommande
            härskri som förkunnar att allt som sker kan och bör förlåtas av
            eftervärlden, då det skedde i den goda och näst intill av vår
            herre sanktionerade förhoppningen att det skall spara pengar.
            Att man har gamla facit sedan tidigare flyttkaruseller, som visar
            på noll i besparingskolumnen, är det ingen som fäster sig vid
            på allvar.
          </note>
          <note>
            Nu är vi väl alla, och även vi nydemokrater, överens om att det
            svenska försvaret har haft en för stor kostym och att den måste
            krympas väsentligt för att nödvändig materielförnyelse skall kunna
            ske. Men ett försvarsbeslut borde vara bättre berett. Varje nedläggning
            borde ha nagelfarits grundligare än vad som har gjorts. Anders
            Björck sade i höstas att ett försvarsbeslut skulle tas fram före
            sommaruppehållet. Det är väl i och för sig inget fel att vara
            beslutsam och ambitiös, men jag och även andra nydemokrater tycker
            att detta i vissa fall har skett på bekostnad av det sakliga som
            beslutet berör.
          </note>
          <note>
            När man förbereder ett försvarsbeslut och går in i arbetet med
            ambitionen att spara pengar synes ett beslut om att lägga ner
            Almnäs/Ing 1-
          </note>
          <note>
            etablissemanget som ett föga underbyggt -- t.o.m.
          </note>
          <note>
            som ett på gränsen till dåraktigt -- beslut. Att ett starkt engagemang
            av ingenjörstrupper i och kring
          </note>
          <note>
            Stockholm behövs vid ett överraskande strategiskt överfall är
            väl alla överens om, kanske t.o.m. ÖB
          </note>
          <note>
            och andra militära potentater som har valt att vara tysta i behandlingen
            av detta ärende -- en tystnad som känns väldigt konstig då man
            känner till militärens strävan och önskan efter ny materiel, dit
            väl rimligtvis även en utbildningsplattform i form av
          </note>
          <note>
            Europas modernaste ingenjörsregemente borde räknas.
          </note>
          <note>
            Att Ing 1 i dag ligger på rätt ställe är odiskutabelt.
          </note>
          <note>
            Närheten till Stockholm med allt vatten och alla broar är en
            borgen så god som någon för regementets existens, eller borde
            i alla fall vara det.
          </note>
          <note>
            Det finns broar vid Stäket, som är oumbärliga för
          </note>
          <note>
            Kungsängens infanteri när det skall ut till Arlanda för att försvara
            flygfältet eller omintetgöra landsättning av främmande trupper
            där. Mellan
          </note>
          <note>
            Strängnäs och Enköping finns det en bro, vars försvinnande skulle
            hindra en insats mot Enköping av P 10-styrkorna, som även får
            sin handlings- och rörelsefrihet begränsad av att broarna i Södertälje
            med all sannolikhet försvinner vid ett strategiskt överfall.
          </note>
          <note>
            Detta scenarium får lätt till följd att det enda som det stolta
            pansarregementet i Strängnäs kan försvara är Strängnäs egen domkyrka.
            Det här är den operativa biten, som höga svenska militärer vill
            bortse ifrån, emedan man tror att det efter 10 år skulle börja
            synas en liten vinst av Ing 1:s nedläggning. Vi får i sådana fall
            hoppas att en eventuell framtida angripare är så finkänslig att
            han tar hänsyn till Bengt Gustafssons debet- och kreditjonglering,
            och att den lede fienden inte lägger in en massa militära och
            operativa finter i ett angrepp mot vårt land och Stockholmsförsvar,
            vilket är framsprunget ur ett föga militärt, men väl så effektivt
            ekonomiskt tänkande -- ett ekonomiskt tänkande som slagit snett
            även den här gången.
          </note>
          <note>
            Om man i stället hade lagt ned det gamla regementet Ing 2 i Eksjö,
            hade det gjorts en besparing på 156 miljoner fram till år 1995.
            Detta kan härledas till en utebliven flyttkostnad och ett uteblivet
            investeringsprojekt i form av lokaler vid
          </note>
          <note>
            Ing 2, som naturligtvis inte i dag kan härbergera fältarbetsskolan,
            vilken flyttas dit från Ing 1.
          </note>
          <note>
            Sedan börjar det naturligtvis att kosta att behålla
          </note>
          <note>
            Ing 1, men inte mer än att det omkring år 2002
          </note>
          <note>
            fortfarande finns en rejäl vinst kvar -- 107 miljoner har det
            uppgivits för mig. Men det är självklart att nedläggningen av
            Ing 1 kommer att ge en vinst. Jag är tämligen säker på att mina
            barnbarn kommer att få uppleva den dagen, om de inte dör alltför
            tidigt.
          </note>
          <note>
            Också jag är medveten om det gamla beprövade argumentet att fredstida
            utbildning på utbildningsplattformar ej är detsamma som krigsorganisation.
            Samtidigt höjs många röster om att det är väldigt viktigt för
            förbanden att ha god lokalkännedom, vilket inte Stockholmsförbanden
            får om de utbildas i Eksjö. Såväl den sociala miljön på regementet
            som det faktum att dess läge mitt i
          </note>
          <note>
            Sveriges tätaste befolkningskoncentration gör att det blir korta
            billiga resor för de värnpliktiga är någonting som talar för dess
            bevarande. Vidare kan det aldrig vara fel att ha en anhopning
            av ingenjörsmateriel och soldater på plats redan i fredstid, stationerade
            i det område där deras insats kan behövas i händelse av ett överraskande
            strategiskt anfall.
          </note>
          <note>
            Fru talman! Vi lever i en värld som präglas av ett bedrägligt
            lugn, baserat på myten om den sovjetiske jättens fall, men vi
            bortser i stora stycken från den krassa verkligheten och utvecklingen
            i det som vi i dagligt tal kallar för OSS-staterna. Vi skall ej
            glömma att det bara några tiotals mil från
          </note>
          <note>
            Stockholm finns länder som mer eller mindre är ockuperade av
            främmande makts styrkor -- ingen behöver väl tvivla på att jag
            menar baltstaterna.
          </note>
          <note>
            Vad detta och de inre oroligheterna i de forna sovjetstaterna
            kan leda till, kan vi bara spekulera i, men till skillnad från
            Sture Ericson tycker jag inte att situationen inbjuder till något
            odelat lugn.
          </note>
          <note>
            Med detta oförutsägbara scenarium framför ögonen känns det ej
            rätt för mig och vårt parti att lägga ned flygflottiljen F 13,
            en flottilj som en längre tid fungerat som vårt förlängda synorgan
            med ögonen främst riktade österut. Motivet till nedläggningen
            är det som alltid åberopas i dessa fall, nämligen ett krav på
            att spara pengar. Det som gör oss nydemokrater så frågande angående
            riktigheten i detta beslut är de fakta som redan på ett tidigt
            stadium talade för det kloka i tanken att man borde söka koncessioner
            på de flottiljer som man ämnade ha kvar i framtiden.
          </note>
          <note>
            Det kan inte vara fel att veta vad man gör, även om det till
            äventyrs handlar om militära spörsmål. Vad gör man om koncession
            ej blir beviljad i t.ex.
          </note>
          <note>
            Uppsala? Accepteras det faktum att det i så fall inte kommer
            att finnas någon flygflottilj stationerad i fredstid mellan Söderhamn
            och Ronneby?
          </note>
          <note>
            Att skylla den uppkomna situationen på nydemokrater och socialdemokrater,
            vilket har förekommit, är ett för regeringspartierna föga trovärdigt
            sätt att köpa avlat för sitt inte helt genomtänkta handlande.
            Det hela bottnar i en djupt förankrad misstro till ansvariga militärers
            förmåga eller vilja till att spara pengar i syfta att rädda kvar
            samtliga flottiljer tills de för framtiden så viktiga koncessionsprövningarna
            är gjorda. I
          </note>
          <note>
            stället väljer man alternativet att ta bort F 13, en flottilj
            där stora investeringar har gjorts just i syfte att förbereda
            för införandet av JAS-systemet och där även betydande miljöinvesteringar
            har gjorts i syfte att undanröja besvär vid en framtida miljöprövning.
          </note>
          <note>
            Att sedan en del av de ekonomiska problemen beror på beslutet
            att behålla F 6 kan man ej förneka, men om sanningen skall fram
            så har det funnits tid att nagelfara det ekonomiska problemet
            på ett mera seriöst sätt än att panikartat klockan fem i tolv
            lägga ner en väl fungerande och för försvaret från operativ synpunkt
            nästan ovärderlig flygflottilj.
          </note>
          <note>
            Ny demokrati har visat tydliga signaler om sitt handlande,sina
            motiv och sitt tänkande genom motioner både från den allmänna
            motionstiden och i samband med att vi motionerat med anledning
            av försvarspropositionen. Om den borgerliga utskottsgruppen hade
            låtit bli att låta sig styras av en tidningsartikel i Svenska
            Dagbladet -- vilken talade om en underfinansiering av flygvapnet,
            om man behöll bägge flottiljerna -- och i stället litat på sin
            försvarsminister, Anders Björck, som ville ha kvar bägge flottiljerna,
            hade ej denna situation uppkommit.
          </note>
          <note>
            Genom detta handlande har man även tagit bort det för militären
            i sammanhanget så viktiga incitamentet att spara pengar i syfte
            att rädda F 13.
          </note>
          <note>
            Då det även i sammanhanget hela tiden dyker upp trovärdiga siffror
            som talar om hur små besparingarna i realiteten blir och vilken
            enorm flyttkarusell som dras i gång inom flygvapnet, blir man
            mer och mer benägen att tro att det klokaste i detta läge vore
            att genom besparingar och rationaliseringar inom flygvapnet låta
            F 13 vara kvar.
          </note>
          <note>
            Rapporten som riksrevisionsverket nyligen släppte talar om ett
            enormt resursslöseri inom armén på grund av bristande inköpsrutiner.
            Varför finns inte denna rationaliseringspotential inom hela försvarsorganisationen?
            Låt de unga regementsoch flottiljchefer som påstår att den potentialen
            finns stå upp till bevis i det ädla syftet att spara på skattebetalarnas
            pengar och att slippa onödiga nedläggningar av strategiskt viktiga
            förband.
          </note>
          <note>
            Fru talman! Om man bortser från det felaktiga i att lägga ned
            Ing 1 och F 13, samt det delvis stora frågetecknet som nedläggningen
            av luftvärnet i
          </note>
          <note>
            Göteborg utgör, finns det en grundtanke i propositionen som tilltalar
            oss nydemokrater på ett angenämt sätt, nämligen tänkandet som
            bottnar i en rejäl tekniksatsning och en föryngring av försvarets
            materiel. Det är en åtgärd som efter
          </note>
          <note>
            Gulfkriget visat sig vara nog så riktig. Med facit i hand kan
            vi konstatera att kvantitet inte är allena avgörande, utan att
            det i dag med den moderna teknik som finns tillgänglig är minst
            lika viktigt med kvalitet och tillgänglighet på utrustning.
          </note>
          <note>
            Det är kanske inte alltid så klokt att ge MKG låg prioritet i
            vad gäller utrustning, en tanke som försvarsstaben borde ta till
            sig när man resonerar om hur försvaret på Gotland skall bedrivas.
            Det som inte klaras av ute på ön får fastlandstrupperna ta som
            en extra börda.
          </note>
          <note>
            Glädjande i sammanhanget är även den satsning som görs på materialprojekt
            och som gynnar den svenska försvarsindustrin. Försvarsindustrin
            ser vi inom Ny demokrati som en av de viktigaste komponenterna
            inom försvaret. Redan under andra världskriget med dess avspärrning
            bevisades värdet av en väl fungerande inhemsk försvarsindustri.
            Sverige var till följd av en lättsinnig tolkning av 1925 års försvarsbeslut
            nästan tandlöst. Inom loppet av ett par tre år kunde vi emellertid
            bygga upp ett försvar som på grund av sin storlek, kvalitet och
            materielförsörjning verkade avskräckande, vilket med all säkerhet
            bidrog till att vi ej blev angripna trots att kriget rasade alldeles
            i vår närhet.
          </note>
          <note>
            Om vår försvarsindustri skall kunna överleva i en alltmer krympande
            internationell militärmaterielsfär, krävs det att vi backar upp
            den och att vi behandlar den som vilket annat för landet viktigt
            företag som helst. Vi får inte ständigt utsätta försvarsindustrin
            för den så ofta i dessa fall förekommande dubbelmoralen och det
            ständigt pekande finger som höjs när en vapenaffär offentliggörs.
          </note>
          <note>
            Förutom detta krävs en vapenexportlagstiftning som främjar att
            samarbete med utländsk försvarsindustri underlättar genom kontinuitet
            som kan garanteras vid projekt och efterföljande handel med tredje
            land. Vidare bör lagen ändras till ett generellt ja till vapenexport,
            naturligtvis med vissa undantag. Det är inte moraliskt att bedriva
            vapenexport under en täckmantel som säger nej till export men
            som medger vissa undantag. På detta sätt skulle det vara lättare
            för svensk försvarsindustri att öppna nya marknader i en omvärld
            som präglas av ett för branschen hårdnande klimat.
          </note>
          <note>
            På sikt kan detta innebära att vår försvarsindustri stärker sin
            ställning både hemma och internationellt, och att man på detta
            sätt underviker att i framtiden få ett omättligt svart hål som
            det måste ösas skattekronor i för att vi skall kunna behålla försvarsindustrin.
          </note>
          <note>
            Inom Ny demokrati vill vi även framhålla vikten av det viktiga
            arbete som faller inom ramen för totalförsvarets civila del, och
            vi ser med glädje fram mot den utredning som skall belysa civilförsvarets
            roll i vårt framtida samhälle, en roll som vi tror kommer att
            få större betydelse på grund av problem i vår närhet som man tidigare
            blundat för. Då vi är väl medvetna om att den militära delen av
            totalförsvaret ej fungerar utan ett väl fungerande civilförsvar,
            skall vi försöka medverka till att balans erhålls mellan ekonomi
            och framtida uppgifter. Vi vill samtidigt ge frivilligorganisationerna
            en eloge för deras uppoffrande och samhällsnyttiga arbete.
          </note>
          <note>
            Fru talman! I Ny demokrati är vi i stort sätt nöjda med propositionen,
            med vissa nämnda undantag, och jag skall ej längre ockupera talarstolen
            utan avsluta med att säga att vår ambition när vi gick till detta
            försvarsbeslut var att vi vill bidra till att militären skall
            få arbets- och planeringsro, vilket vi anser är nödvändigt. Ett
            faktum är dock att vi har översett med en hel del saker som i
            mån av mer tid borde ha utretts bättre, men som vi gjort avkall
            på.
          </note>
          <note>
            Med hänsyn till vad som har anförts, fru talman, yrkar jag bifall
            till reservationerna 19, 23 och 25, och under förutsättning att
            motion 23 blir bifallen yrkar jag även bifall till motion 24.
          </note>
          <note type="speaker">
            Anf. 4 JAN JENNEHAG (v):
          </note>
          <note>
            Fru talman! Tidigare har här sagts att det i försvarsfrågorna
            finns en relativ enighet. Sture
          </note>
          <note>
            Ericson nämnde att de fyra stora politiska partierna i riksdagen
            brukar förhandla sig fram till en gemensam säkerhetspolitisk linje.
            Av Robert
          </note>
          <note>
            Jousma fick vi nyss höra att Ny demokrati anser att regeringens
            förslag i stort sett är bra, bortsett från några punkter som skulle
            behöva diskuteras.
          </note>
          <note>
            Om vi studerar de i riksdagen olika politiska partiernas ståndpunkt
            i denna fråga, finner vi att
          </note>
          <note>
            Vänsterpartiet har intagit en något annorlunda ställning. Vänsterpartiet
            bildades till en del med anledning av frågan om den militära organisationen
            för Sverige. Det tidigare socialdemokratiska ungdomsförbundet
            bröt sig ut år 1917 med bl.a.
          </note>
          <note>
            parollen ''Inte en man, inte ett öre till militarism''
          </note>
          <note>
            och blev kärnan i Vänsterpartiet. Det har naturligtvis präglat
            Vänsterpartiets agerande i försvarsfrågor genom decennierna, även
            om mycket har förändrat sedan dess -- även partiet.
          </note>
          <note>
            I riksdagen i dag finns det faktiskt endast ett parti som på
            allvar i frågasätter den nuvarande organisationen för det militära
            försvaret, nämligen
          </note>
          <note>
            Vänsterpartiet. Jag återkommer därtill litet längre fram.
          </note>
          <note>
            Det är inte förvånande att den civila delen även denna gång har
            blivit mycket översiktigt behandlad. Vi ställer oss naturligtvis
            bakom det som sägs i betänkandet om ett tillsättande av en utredning
            när det gäller den civila delen. Med den ekonomi som vi i Vänsterpartiet
            tycker är rimlig för totalförsvaret i dagens samhälle, har vi
            inte funnit anledning att anslå mer pengar till det civila försvaret,
            speciellt balanserat mot vårt förslag avseende den militära delen.
            Väl medvetna om att det finns mycket att göra och diskutera innan
            ett mer slutgiltigt ställningstagande kan komma till stånd, anser
            vi att det är nödvändigt med denna utredning.
          </note>
          <note>
            Vid ett studium av den historiska säkerhetspolitikens utveckling,
            menar vi att en oundviklig följd av Sveriges alltmer intima samarbete
            med den kommande europeiska unionen, ett ökat ekonomiskt, industriellt
            och rent allmänt samarbete på samhällslivets alla områden, blir
            ett försvarssamarbete. Av historien kan man inte utläsa någon
            ekonomisk makt av betydelse som inte förr eller senare kombinerats
            med militär styrka i syfte att försvara sina positioner.
          </note>
          <note>
            Med tanke på industrivärlden i dag, med de maktcentra som finns
            i Nordamerika, Europa och
          </note>
          <note>
            Sydostasien, med Japan som ledande nation, och med tanke på det
            hot mot världsfreden som den vidgade klyftan mellan rika och fattiga
            länder utgör anser vi att ett säkerhetspolitiskt och militärpolitiskt
            samarbete i Europa inte är helt invändningsfritt.
          </note>
          <note>
            Vi kan ha funderingar -- och det har vi -- om i vilka syften
            en gemensam försvarspolitik kommer att användas i konstellationen
            rika och fattiga länder.
          </note>
          <note>
            På vilken sida ställer sig Europa i den konflikten, på förtryckarnas
            eller de förtrycktas? Svaret är inte givet.
          </note>
          <note>
            Man kan uttrycka Vänsterpartiets inställning mycket enkelt och
            säga att Vänsterpartiet i dag intar en konservativ ståndpunkt
            när det gäller förändringarna av säkerhetspolitiken. Vi vill ha
            det gamla och av alla partier omfattade begreppet alliansfrihet
            i fred syftande till neutralitet i krig. Då frågas vad vi skall
            vara neutrala gentemot nu.
          </note>
          <note>
            Neutralitet är ett tillstånd som inträder i krig, så därför kan
            vi inte svara på frågan nu.
          </note>
          <note>
            I dagens debatt finns det personer som hävdar nödvändigheten
            av ett starkt försvar. Det finns därför anledning att se till
            historien. Hur har neutralitetspolitiken verkat? Vi kan se det
            som att den iskalla egoismen har gynnat oss. Det är naturligtvis
            till viss del fråga om det. Under det andra världskriget var det
            detta som höll oss utanför kriget. En stor del del av svenska
            folket anser nog att det var lyckosamt. Sedan kan man ha synpunkter
            på i vilken utsträckning denna alliansfria politik och neutralitetspolitik
            verkligen har upprätthållits i det enskilda fallet. Men uppfattningen
            att det var en framkomlig och framgångsrik väg tror jag är djupt
            förankrad.
          </note>
          <note>
            Neutralitetspolitiken är sålunda ingenting som konstruerades
            i samband med andra världskriget och som bara ägde giltighet under
            efterkrigstidens supermaktsmotsättning och konstruktionen med
          </note>
          <note>
            NATO och Warszawapakten. Den ena av dessa organisationer har
            upplösts och den andra håller på att starkt förändra sin roll.
            I och med detta bortfaller behovet av neutralitetspolitiken i
            traditionell mening, anser man. Vi håller naturligtvis inte med
            om detta.
          </note>
          <note>
            Under 1800-talet gjordes formuleringar och ställningstaganden
            som väl ligger i linje med den utveckling vi har sett. Det fick
            praktiska konsekvenser. Ett exempel är 1872 års
          </note>
          <note>
            Öresundstraktat, där Sverige förbinder sig att skydda sjöfart
            i krigstillstånd. Den gäller fortfarande. Jag undrar hur det kommer
            att gå med den om vi fortsätter på den inslagna vägen. Vi får
            väl höra med de andra traktatsslutande länderna.
          </note>
          <note>
            Neutralitetspolitiken är inte avhängig av det faktum att Warszawapakten
            har upplösts.
          </note>
          <note>
            Neutralitetspolitiken är något som under decennier och sekler
            har visat sig vara ett instrument för
          </note>
          <note>
            Sveriges agerande internationellt. Vi menar att det här instrumentet
            kan få fortsatt giltighet i den kommande utvecklingen i världen.
            Att det finns länder inom den industrialiserade världen som är
            alliansfria tror jag skulle betyda oerhört mycket för möjligheten
            till dialog mellan rika och fattiga länder. Vi måste öka förutsättningarna
            för att denna dialog skall uppstå. Jag tror att svensk neutralitetspolitik
            i traditionell mening faktiskt inte har spelat ut sin roll.
          </note>
          <note>
            Det är därför olyckligt med de förändringar som sker. Det vore
            av utomordentligt värde att hålla fast vid den formulering som
            har en mycket djup förankring hos det svenska folket: alliansfrihet
            i fred syftande till neutralitet i krig.
          </note>
          <note>
            När det gäller vår placering på kartan och på jordklotet är Östersjön
            förmodligen världens ubåtstätaste vatten. Jag har haft många diskussioner
            om ubåtskränkningar. Det har naturligtvis förekommit ubåtskränkningar.
            Varför skulle det inte göra det, eftersom Östersjön är världens
            ubåtstätaste vatten? Varför skulle det inte göra det när det förekommer
            kränkningar av flyg och ytfartyg? Jag kommer att stödja den socialdemokratiska
            meningen om att man skall tillsätta en ubåtskommission.
          </note>
          <note>
            Jag tror att det ligger ett stort värde i att försöka få en belysning
            så långt möjligt av vad som faktiskt har hänt. Det ligger nog
            mycket i den folkliga föreställningen om att uppträdandet av kränkningar
            kan vara ett medel för debatten när det gäller tyngdpunkten inom
            det militära försvaret.
          </note>
          <note>
            Det vore ur alla synpunkter värdefullt att få detta klarlagt
            så snart som möjligt.
          </note>
          <note>
            Försvarsindustrin är i Sverige, liksom i andra utvecklade industrinationer,
            av mycket stor betydelse. Försvarets materielverk är den största
            beställaren i Sverige av avancerad teknik alla kategorier, inte
            enbart inom den offentliga sektorn.
          </note>
          <note>
            Genom dessa kvalificerade beställningar styr samhället mycket
            av teknisk forskning och utveckling, som därmed blir oåtkomlig
            för en demokratisk diskussion. Vem kan diskutera tillämpningar
            av teknisk forskning i hemliga projekt? Det är naturligtvis mycket
            svårt.
          </note>
          <note>
            Dilemmat är att svenska folket har accepterat att en stor del
            av vår tekniska utveckling skall kanaliseras genom den militära
            industrin. Den situationen delar vi med de flesta utvecklade industriländer.
          </note>
          <note>
            Det är inte konstigt, men det betyder inte att vi inte skall
            försöka ändra på det.
          </note>
          <note>
            Det vore naturligtvis en oerhörd vinst om vi kunde rikta teknisk
            utveckling mot civila behov, eftersom en av motiveringarna för
            den militära forskningens och utvecklingens existens är att den
            ger så många värdefulla spin off-effekter till den civila delen.
          </note>
          <note>
            Man skulle kunna vända på det och säga att den civila utvecklingen
            skulle kunna ge spin off-effekter till den militära sektorn. Så
            sker naturligtvis också.
          </note>
          <note>
            Jag menar dock att svensk industri behöver kvalificerade beställningar
            och kvalificerade beställare. Det är samhället som kan förse industrin
            med detta när det gäller miljöteknik -- inte marknaden, enskilda
            landsting eller kommuner.
          </note>
          <note>
            Försvarsutskottet hade en hearing om försvarsindustrin. Ingenjörsvetenskapsakademiens
            ordförande, Hans G. Forsberg, sade då att det är ytterst beklagligt
            att vi när det gäller civil teknik har så få kvalificerade beställare.
            Det är inte bara fråga om kvantitet utan också om kvalitet. Inom
            miljötekniken är industrin själv beställare liksom några hundra
            kommuner som har ansvar för detta område. Någon statlig satsning
            som motsvarar den på den militära sidan finns inte.
          </note>
          <note>
            Det är djupt otillfredsställande för ett lands tekniska utveckling
            att denna skall vara så beroende av den militära industrin för
            sin kompetens.
          </note>
          <note>
            Därmed är jag naturligtvis också inne på JAS-
          </note>
          <note>
            projektet. Detta projekt är ett perfekt exempel på det som jag
            nyss har berört. Projektet inrymmer allt från avancerad elektronik
            till metallurgi och hydraulik -- det finns inget område inom avancerad
            tekniskt tillämpad forskning som inte har någon slags del i detta
            projekt.
          </note>
          <note>
            Jag menar att detta naturligtvis är ett av JAS-
          </note>
          <note>
            projektets motiv, ett skäl för att det över huvud taget kom till.
            Som jag ser det var det inte Sveriges behov av ett nytt avancerat
            flygplan som möjliggjorde att detta kom till stånd, utan det var
            de faktorer som jag nämnt. I andra ledet har svenska folket sedan
            accepterat detta och bibringats uppfattningen att vi faktiskt
            behöver ett luftförsvar med den här kvalificerade komponenten.
          </note>
          <note>
            Jag delar inte den uppfattningen, men jag konstaterar som i många
            andra sammanhang att förr eller senare under ett projekts livstid
            går detta inte längre att stoppa. Serieproduktionen är i gång,
            och vår tidigare uppfattning, som vi har haft alltsedan projektet
            började diskuteras, nämligen att det skall stoppas, är nu lika
            omöjligt som exempelvis ett fortsättande av min kamp mot att dra
            en väg, deltavägen, över Inlandsälvens delta.
          </note>
          <note>
            Nu ligger vägen där, och inte begär jag att man skall hacka sönder
            den och köra grus och betong till soptippen.
          </note>
          <note>
            Däremot kan man naturligtvis begränsa antalet flygplan och göra
            skadan så liten som möjligt. Man bör alltså inte beställa delserie
            2. Det är den position som vi har i dag, och det är en logisk
            följd av det som faktiskt har hänt. Vi kan inte förändra historien
            och ta tillbaka de pengar som redan är utbetalade. Därmed har
            det uppstått ett läge som gör det nödvändigt att förändra positionerna.
            I dag är min mening att man skall avstå från delserie 2
          </note>
          <note>
            och inskränka sig till de plan som så att säga redan är betalda.
          </note>
          <note>
            Våra förslag när det gäller försvarsindustrin innebär naturligtvis
            dramatiska förändringar.
          </note>
          <note>
            Förslagen inrymmer, av skäl som jag nu har redovisat, inga utvecklingsprojekt.
            I det arbetsmarknadsläge som råder är detta naturligtvis inte
            helt utan problem, men de går att lösa om samhället accepterar
            sin roll som kvalificerad beställare och erkänner att den kan
            vara tillämplig även beträffande civila behov.
          </note>
          <note>
            Landet är inte färdigbyggt. Det finns mängder av utvecklingsprojekt
            avseende kommunikationer, t.ex. snabbtåg, och miljöteknik som
            behöver samhällets hela kraft, inte bara i fråga om kvalitet utan
            också i fråga om kvantitet. Det är också en mängdfråga, som gäller
            möjligheterna att få volym på den industriella produktionen.
          </note>
          <note>
            Vårt förslag innebär också dramatiska förändringar när det gäller
            grundorganisationen. De är så pass vittgående att försvarsstaben
            har framhållit att det inte går att ta ställning till dem utan
            en omfattande omplanering. Jag kan förstå om den militära utredningsapparaten
            finner att det inte går att räkna på det här, även om jag i och
            för sig tycker att det är möjligt. Det är också en fråga om en
            utveckling, om vartåt man vill dra lasset. Om man, som vi menar,
            skall minska den militära andelen av totalförsvaret, är det naturligtvis
            möjligt att upprätta en minskningsplan med samtidigt behållande
            av någon slags militär kapacitet.
          </note>
          <note>
            Det är också vänsterpartiets linje att vi bör ha ett militärt
            försvar i det säkerhetspolitiska läge som vi faktiskt har -- även
            om de säkerhetspolitiska förändringarna i världen har betytt mycket
            litet för partiernas uppfattning om vilken militär apparat som
            behövs. Det kvittar nästan vilken säkerhetspolitisk analys man
            har gjort -- den militära delen har levt sitt eget liv.
          </note>
          <note>
            Vid varje tillfälle har den militära apparaten förklarat sig
            vara vid en smärtgräns. Man agerar på en operativ miniminivå --
            det kan gå, men det är verkligen farligt. Det argumentet hörde
            vi under
          </note>
          <note>
            50- och 60-talen, när Sverige hade ett av världens mest överdimensionerade
            flygvapen. Även det flygvapnet var på en operationell miniminivå.
          </note>
          <note>
            De förslag till nedskärningar som finns i propositionen har naturligtvis
            vårt stöd. Vi har också som en konsekvens av vår uppfattning ytterligare
            förslag till nedläggningar, även om det knappast är kammarens
            mening en dag som denna och i tider som dessa.
          </note>
          <note>
            Hur mycket man än talar om att försvarspolitiken skall vara skild
            från arbetsmarknadspolitik och regionalpolitik, är det naturligtvis
            inte så. Det finns ingen samhällssektor som kan agera fristående
            från angränsande sektorer, naturligtvis inte heller den militära
            försvarssektorn. Om man står inför stora förändringar, finns det
            ingen möjlighet att agera som om det var en isolerad del av samhällslivet,
            och så agerar heller inte de politiska partierna. Man tar viss
            arbetsmarknadspolitisk hänsyn, och jag tycker att det i och för
            sig är riktigt. Det är riksdagens uppgift att väga samman olika
            samhällsbehov.
          </note>
          <note>
            I debatten under senare tid har personalfrågorna berörts en hel
            del, den värnpliktiga stödproduktionen m.m. Vi stöder uppfattningen
            att man skall avvakta pliktutredningen och se vad en pliktlag
            kan användas till.
          </note>
          <note>
            För vilka uppgifter är det rimligt att samhället säger till en
            ung person att man tar ett år av hans liv? Det skall naturligtvis
            ske utifrån något som denna person accepterar och finner nödvändigt.
            Det är i och för sig inte konstigare att ta ett år av en människas
            liv än att ta en viss andel av en persons inkomst under hela livet,
            men det är också en fråga om hur man motiverar människor för att
            fullgöra denna uppgift.
          </note>
          <note>
            En av de faktorer som har förändrats mycket litet och som har
            släpat efter är de värnpliktigas dagpenning. Det är den enda post
            inom det militära försvaret där vi föreslår en höjning i förhållande
            till regeringens och utskottsmajoritetens förslag. Vi vill att
            de värnpliktiga skall ha bättre ekonomiska förmåner, och samhället
            har i dag råd att höja dagpenningen till 50 kr.
          </note>
          <note>
            När det gäller ekonomiska ramar och anslag gör de förslag som
            jag har talat för här det möjligt att, som jag har sagt, minska
            den militära utgiftsramen ganska avsevärt.
          </note>
          <note>
            Majoritetens förslag ligger under femårsperioden på närmare 35
            miljarder per år. Vårt förslag är fem miljarder lägre, kring 30
            miljarder, och det är motiverat, menar vi, utifrån den säkerhetspolitiska
            situation som faktiskt råder. Vi anser att det militära försvaret
            under alla förhållanden borde minska. Nu, menar vi, är det läge
            för övriga att kunna acceptera och stödja en sådan minskning,
            med tanke på vad som har hänt i vårt närområde.
          </note>
          <note>
            Det finns knappast några säkerhetspoltiska bedömare som inte
            menar att läget är gynnsant för att minska den militära kapaciteten
            i norra Europa, i vart fall inga som jag i andra sammanhang tycker
            är kloka och omdömesgilla. Det är klart att någon kan säkert leta
            upp några som har annan åsikt, men det är inte detta det handlar
            om nu, utan jag talar om den gängse och seriösa säkerhetspolitiska
            debatten.
          </note>
          <note>
            Fru talman! Det här utmynnar i att jag yrkar bifall till meningsyttringen
            från vänsterpartiet, gällande momenten 3, 53, 97, 138 och 139.
            Jag kommer också att stödja de socialdemokratiska reservationerna
            1, 9, 16, 17, 27, 30 och 34.
          </note>
          <note type="speaker">
            Anf. 5 ARNE ANDERSSON (m):
          </note>
          <note>
            Fru talman! Det försvarsbeslut som riksdagen sent i eftermiddag
            kommer att fatta är ett lika efterlängtat som bra försvarsbeslut.
          </note>
          <note>
            Försvarsutskottets betänkande vittnar, till skillnad från den
            beskrivning Sture Ericson tidigare lämnade, om att regeringens
            proposition på så gott som alla punkter har antagits av utskottet.
          </note>
          <note>
            I några fall, som också påpekades, har justeringar gjorts. Och
            det är inte några märkvärdiga eftergifter, det är inga bakläxor,
            utan utskottet har helt enkelt ställt sig i så väsentliga delar
            bakom propositionen till riksdagen att försvarsministern torde
            kunna uppfatta utskottets ställningstagande som ett glädjande
            besked.
          </note>
          <note>
            Jag vill nu, till skillnad från de andra talarna som varit uppe,
            något erinra om de grundläggande värderingar varom vi är överens
            och som ligger bakom de mera praktiska arrangemangen kring krigs-
            och fredsorganisationen.
          </note>
          <note>
            Jag vill då erinra om att riksdagens partier är eniga om den
            svenska säkerhetspolitiken, och jag återger några rader från propositionen
            och utskottsbetänkandet.
          </note>
          <note>
            Således syftar Sveriges säkerhetspolitik till att bevara vårt
            lands frihet och nationella oberoende.
          </note>
          <note>
            Vårt säkerhetspolitiska mål är att i alla lägen och i former
            som vi själva väljer trygga en handlingsfrihet för oss att --
            såsom enskild nation eller i självvald samverkan med andra länder
            --
          </note>
          <note>
            kunna utveckla vårt samhälle i politiskt, ekonomiskt, socialt,
            kulturellt och i varje annat avseende. Ett viktigt inslag i säkerhetspolitiken
            är att utåt verka för avspänning, nedrustning, samarbete och demokratisk
            utveckling.
          </note>
          <note>
            Ett centralt delmål är därvid att bidra till fortsatt lugn och
            stabilitet i Norden och angränsande områden, med yttersta syfte
            att minska riskerna för att Sverige dras in i krig eller konflikter.
          </note>
          <note>
            Säkerhetspolitiken formas i ett samspel mellan utrikespolitiken
            och försvarspolitiken.
          </note>
          <note>
            Det är självklart att den svenska säkerhetspolitikens utformning
            också förändras i ett Europa som förändras. Den nya politiska
            situationen skapar nya möjligheter för deltagande i utrikes- och
            säkerhetspolitiskt samarbete med andra europeiska stater.
          </note>
          <note>
            De strategiska realiteterna i det nordeuropeiska och nordatlantiska
            området innebär dock att den hårda kärnan i vår säkerhetspolitik
            fortfarande är den militära alliansfriheten med dess skyldighet
            att upprätthålla en betryggande försvarsförmåga, för att vi skall
            kunna vara neutrala i händelse av krig i vårt närområde. Ingen
            annan försvarar Sverige, och vi försvarar bara Sverige, sägs det
            i några värdeladdade rader från propositionens säkerhetspolitiska
            avsnitt, som utskottet enigt står bakom.
          </note>
          <note>
            Vidare säger utskottet: Den svenska utrikespolitiken är en del
            av säkerhetspolitiken och syftar till att främja en fredlig utveckling
            i vår omvärld, liksom att i vidare mening främja och tillvarata
            Sveriges säkerhetsintressen.
          </note>
          <note>
            Fru talman! Underlaget för dagens riksdagsbeslut, regeringens
            proposition, har tagits fram på mycket kort tid och utan det traditionella
            kommittéarbetet.
          </note>
          <note>
            Nödvändigheten av att få ett försvarsbeslut tilläts denna gång
            väga tyngre än att man vid framtagningen av beslutet följde ett
            mera vanligt mönster.
          </note>
          <note>
            Att fästa så stor vikt vid att det blev ett försvarsbeslut var
            i sig ett viktigt ställningstagande och i hög grad tillägnat försvarsmaktens
            anställda.
          </note>
          <note>
            De hade länge nog väntat på ett försvarsbeslut --
          </note>
          <note>
            man behövde fast mark under fötterna. Nu får försvaret och försvarsindustrin
            arbetsro efter flera år av politisk beslutsvånda.
          </note>
          <note>
            Jag skulle kunna säga till Robert Jousma, som för en stund sedan
            tyckte att det hade varit skäl att bereda ärendet längre och mera
            omfattande, att det finns drag i Robert Jousmas tankegång som
            tyder på att tideräkningen började i höstas, då Robert
          </note>
          <note>
            Jousma kom till riksdagen. Men det finns en bakomliggande tid,
            Robert Jousma, då vi har sysslat med försvars- och säkerhetspolitik.
            Den är vi andra beredda att tillgodoräkna oss.
          </note>
          <note>
            Jag hoppas att ett signum för dagens försvarsbeslut skall vara
            att de givna förutsättningarna, såväl vad gäller materiellt innehåll
            som ekonomi, skall kunna gälla under försvarsperioden. Eventuella
            tillkommande delbeslut får inte som tidigare kilas in i de ekonomiska
            ramarna. Vi skall ha rent på bordet mellan oss och de myndigheter
            som skall tillämpa försvarsbeslutet. Det är en stor skillnad mellan
            det jag nu säger och tidigare försvarsbeslut.
          </note>
          <note>
            Nu har försvaret getts en stabil men, vill jag säga, hårt pressad
            ekonomisk ram att rätta sig efter under de närmaste åren. Kraven
            på rationaliseringar inom försvaret är hårda och kommer att vara
            hårda men enligt min bestämda mening inte orimliga.
          </note>
          <note>
            I uppvaktningar hos försvarsutskottet och i debatten kring det
            förestående beslutet har det framskymtat att ytterligare rationaliseringseffekter
            i besparande syfte går att göra. Oaktat att dessa besparingar
            nämnts som motiv för att undvika förbandsförändringar, utgår jag
            från att militärledningen mycket noggrant kommer att ta fasta
            på och granska dessa besparingsmöjligheter.
          </note>
          <note>
            Det bör noga prövas vad de är värda. Det bör synas om de är debattinlägg,
            hastigt tillkomna, eller om de har fast substans i sig.
          </note>
          <note>
            Från utskottets sida är vi naturligt nog nöjda med att förbanden
            anvisar besparingsmöjligheter -- så mycket mer som det ekonomiska
            underlaget försvagats med drygt 100 milj.kr. i förhållande till
            propositionens förslag, då utskottet föreslår en nedläggning av
            F 13 i stället för F 6.
          </note>
          <note>
            Då jag ändå berör de ekonomiska frågorna vill jag framhålla att
            jag inte betraktar det med 7,3
          </note>
          <note>
            miljarder kronor, över femårsperioden, höjda ramanslaget som
            annat än en viss justering av de under en 20-årsperiod alltmer
            urholkade svenska försvarsanslagen. Medelstillskottet skall ses
            som en bromskloss i en försvarsekonomisk utförsbacke. Vi har under
            en 20-årsperiod befunnit oss i en utförslöpa då andra länder,
            under samma tidsperiod, ökat sina anslag till försvaret med, i
            vissa fall, 40--50 %. Det är i det perspektivet som det här ökade
            anslaget skall ses.
          </note>
          <note>
            Fru talman! I klarhetens intresse tänkte jag beröra några kanske
            inte så stora men ändå intressanta enskildheter i utskottsbetänkandet.
            En sådan är pensionsfrågan för yrkesofficerskåren. Utskottet har
            ingående diskuterat frågan om åldersstrukturen inom officerskåren.
            Utskottet har därvid konstaterat att generaldirektören Mundebos
            förslag om höjd pensionsålder passar försvaret synnerligen illa.
            Det är i stället viktigt att åtgärder som leder till avgångar
            före pensionsåldern kan presenteras och uppvisa en effekt innan
            frågan om att höja pensionsåldern över huvud taget förs på tal.
            Det är dessutom av säkerhetspolitiska skäl av stor betydelse att
            åldersstrukturen inte försämras inom försvaret. Utskottet lägger
            med andra ord, trots vår aktning för de avtalsslutande parterna,
            betydande kallsinnighet i dagen inför förslaget om att höja pensionsåldern.
          </note>
          <note>
            I fråga om förråds- och förplägnadsvärnpliktiga har utskottet
            följt regeringens principförslag. Nu återstår att invänta pliktutredningens
            uppdrag som skall redovisas i höst och som skall klarlägga hur
            många soldater som behövs och hur genomförandet skall ske. En
            viktig och grundläggande princip är att det enbart är krigsorganisationens
            behov av värnpliktiga som skall tillgodoses. Det skall vara styrande
            för såväl antalet värnpliktiga som för utbildningens innehåll.
          </note>
          <note>
            Jag vill nämna det beredningsarbete som utskottet föreslår skall
            inledas efter detta försvarsbeslut. Jag anser att det ligger väl
            i linje med försvarsministerns avsikter. Sture Ericson har ju
            berört denna fråga. Oppositionen är ju alltid glad åt att kunna
            utöva inflytande i så måtto att man är med och gör ett tillkännagivande.
            För dem som företräder regeringen är det mer naturligt att lita
            på att regeringen skall återkomma med den typen av beredning när
            tiden är inne. Att vi inte har varit särskilt motstridiga på den
            punkten är mer ett uttryck för att vi inte har sett det som särskilt
            prestigefyllt att göra en eftergift för den frågan -- så mycket
            mer som den är i faggorna. Till skillnad från vad Sture Ericson
            har sagt om att vara full av prestige, är det snarare avsaknaden
            av prestige som har fört oss fram till att göra ett sådant tillkännagivande.
          </note>
          <note>
            Den parlamentariska beredningens uppgift är inte, som då och
            då har sagts, att komplettera försvarsbeslutet utan att kontinuerligt
            följa upp och förbereda eventuella beslut som kan bli aktuella
            tidigt under perioden -- innan nästa försvarsbeslut motiverar
            ett kommittéarbete. Inte minst det i propositionen aviserade arbetet
            kring flygvapnets omstrukturering kommer att höra till beredningens
            uppgifter.
          </note>
          <note>
            En annan fråga av lokal karaktär gäller samlokaliseringen i Värmland.
            Viss osäkerhet har rått avseende markförhållandena för samlokaliseringen
            i Värmland som föreslås av regeringen mellan I 2 i Karlstad och
            A 9 i
          </note>
          <note>
            Kristinehamn. Samlokaliseringen, som förutsätts ske till Kristinehamn,
            kräver, vilket inte framgår av propositionen, en utvidgning av
            befintligt övningsområde söder om Kristinehamn om ca 700
          </note>
          <note>
            hektar. Detta ökade markbehov har inte redovisats.
          </note>
          <note>
            Såvitt jag kan förstå har redovisningen brustit så långt tillbaka
            i kedjan att också chefen för armén har varit obekant med markbehovet.
            Härav har följt att överbefälhavarens redovisning till regeringen,
            liksom regeringens proposition till riksdagen, saknat varje som
            helst redogörelse för markbehovet. Än mindre har det funnits någon
            redovisning av att utvidgningen förutsatts ske i känsligt miljöområde.
          </note>
          <note>
            Detta har utskottet funnit så otillfredsställande att man visserligen
            sagt att fusionen skall genomföras och att inriktningen skall
            vara att den genomförs i enlighet med propositionens förslag i
          </note>
          <note>
            Kristinehamn. Men om detta inte kan genomföras utan betydande
            avkall på beräknade övningsförutsättningar skall regeringen, enligt
            utskottets mening, ha fria händer att ändra lokaliseringsort i
            Värmland.
          </note>
          <note>
            Som ett ytterligare uttryck för utskottets tvivel anförs i betänkandet
            att beslut nu inte bör fattas om avveckling av etablissemanget
            i Karlstad.
          </note>
          <note>
            Avvecklingen skall i stället göras på den ort som skall lämnas
            efter det att ett slutligt ställningstagande har gjorts. Detta
            ger utskottet regeringen till känna.
          </note>
          <note>
            Likaså har utskottet gjort ett tillkännagivande som bygger på
            ett motionsyrkande från Hans Lindblad.
          </note>
          <note>
            Han har yrkat på att fria former skall tillämpas vid nedläggningen
            av I 14 i Gävle och P 6 i
          </note>
          <note>
            Kristianstad. Han har framhållit betydelsen av att förbandscheferna
            bör ha stor frihet att hantera avvecklingarna till såväl de anställdas
            bästa som till den kvarvarande förbandsproduktionens fördel.
          </note>
          <note>
            Jag tycker att detta är ett bra påpekande och att det bör göras
            ett tillkännagivande av detta. Jag anser att det bör vara möjligt
            att planerad förbandsproduktion fullföljs, samtidigt som personalens
            intresse för andra arbeten på andra arbetsplatser kan tillgodoses.
            Jag finner det ändå angeläget att framhålla att framför allt inryckta,
            men kanske också inkallade, värnpliktiga får fullfölja sin utbildning
            utan påverkan av förestående avveckling. Det är lätt att förstå
            att jag med detta vill undvika att en pågående utbildning avbryts.
            Det gjordes en gång i vintras när det gällde
          </note>
          <note>
            5 månaders-värnpliktiga. Enligt min bestämda mening räcker det
            med en gång. Det var en gång för mycket.
          </note>
          <note>
            Fru talman! Då har vi kvar den livligt diskuterade frågan om
            vilken flygflottilj som skall avvecklas.
          </note>
          <note>
            Frågan är inte oviss inför omröstningen här i kammaren i kväll.
            Utskottet är, Ny demokrati undantaget, enigt i denna fråga. En
            del ledamöter från de lokala orterna i denna kammare kommer sannolikt
            att vara tveksamma.
          </note>
          <note>
            Som bekant föreslås i regeringens proposition att
          </note>
          <note>
            F 6 i Karlsborg borde läggas ned.
          </note>
          <note>
            Utskottsmajoriteten motsatte sig detta, och ställde därmed regeringspartierna
            inför ett 400--500
          </note>
          <note>
            milj.kr. stort budgetunderskott. I den situationen valde regeringspartiernas
            företrädare att föreslå riksdagen nedläggning av F 13, vilket
            också föreslagits i den socialdemokratiska partimotionen.
          </note>
          <note>
            Jag kan inte undgå att peka på att detta i den
          </note>
          <note>
            Östgötadebatt som har utbrutit har framställts som ett totalt
            planlöst och helt oförutsebart förslag från utskottets sida.
          </note>
          <note>
            Detta är direkt felaktigt som beskrivning då det i överbefälhavarens
            underlag för försvarsbeslut 1992
          </note>
          <note>
            (ÖB 92) i jämförbart ekonomiskt alternativ just föreslagits nedläggning
            av F 13 som enda förband.
          </note>
          <note>
            Försvarsutskottets andrahandsalternativ för lösning av frågan
            i den uppkomna situationen är således icke ogrundat, utan det
            är välgrundat.
          </note>
          <note>
            Jag anser att eventuellt duktiga kampanjmakare i
          </note>
          <note>
            Norrköping förbisett detta förhållande litet väl lättvindigt
            och skapat en opinion, som jag inte vet hur man skall hantera
            i händelse av att det blir en nedläggning i Norrköping. Har man
            undanhållit väsentliga fakta för ett så stort antal människor
            som slutit upp, får man stora bekymmer med avvecklingen av den
            kampanjen, men det är också ett Östgötaproblem.
          </note>
          <note>
            Fru talman! Vad har det då funnits för alternativ till regeringens
            proposition? I det socialdemokratiska partiets partimotion har
            lagts förslag i en relativt stor omfattning. Motionens huvudinriktning
            är att försöka lösa krigs- och fredsorganisationens samt materielförsörjningens
            problem inom oförändrad ekonomisk ram.
          </note>
          <note>
            Det mest markanta draget i ett sådant alternativ är att arméns
            brigader minskas från regeringspropositionens 16 till 13 brigader.
            Ett betydande antal fredsförband har fått stryka på foten för
            denna låga och enligt mitt förmenande orealistiska nivå. Det harmonierar
            inte med den säkerhetspolitiska analys som vi gjort. Här har den
            socialdemokratiska gruppen dragit allvarliga felaktiga slutsatser.
            Med ett fullföljande av deras förslag skulle vi ha gett felaktiga
            signaler till omvärlden.
          </note>
          <note>
            Jag tycker mig kunna konstatera att den socialdemokratiska motionen
            visar att en lösning med oförändrad ekonomisk nivå inte är ett
            verklighetstroget alternativ.
          </note>
          <note>
            Fru talman! Jag vill gärna säga att Sture Ericsons i vissa avseenden
            patetiska inlägg hade ett märkligt drag över sig. Han började
            med att konstatera att regeringen hade lånat allt väsentligt från
            den gamla regeringens tankegångar. I logikens namn, Sture
          </note>
          <note>
            Ericson, hade det då varit lätt att vara nöjd och belåten med
            den utvecklingen. Men lika snabbt ramlar Sture Ericson in på att
            berätta att det krävdes 40 reservationer och ett betydande antal
            tillkännagivanden, vilket jag egentligen tycker är en logisk kullerbytta
            jämfört med det första konstaterandet. Någonstans måste sanningen
            finnas.
          </note>
          <note>
            Är det rent av så att Sture Ericson som företrädare för den socialdemokratiska
            gruppen helt enkelt är en dålig förlorare? Han har stått här i
            20--25
          </note>
          <note>
            minuter och sökt efter konfliktpunkter. Vi står nu inför ett
            beslut som inte kunde åstadkommas under den socialdemokratiska
            regimen.
          </note>
          <note>
            Resonemanget om en ubåtskommission bär samma prägel av kullerbytta.
            Det är ett halvt år sedan
          </note>
          <note>
            Socialdemokraterna lämnade Kanslihuset. Är det därefter som hemlighetsmakeriet
            har uppstått? Det är naturligtvis gamla surdegar från den socialdemokratiska
            tiden som skapar oro i den mån det över huvud taget finns någon.
            Det är inte särskilt väl genomtänkt.
          </note>
          <note>
            Jag tycker att det låter än mer ogenomtänkt när
          </note>
          <note>
            Sture Ericson vill erinra om att Roine Carlssons initiativ vad
            avser ökade medel var väl så stora som den nuvarande regeringens.
            Det finns sanning i det.
          </note>
          <note>
            Men den väsentliga skillnaden är, att försvarsbesluten då fattades
            med låga ekonomiska nivåer. När sedan den råa verkligheten satte
            kniven på strupen på försvarsministern kom han med en peng då
            och då. Den var dessutom icke alldeles obetydlig, precis som Sture
            Ericson säger.
          </note>
          <note>
            Skillnaden mellan den nuvarande och den gamla regeringens politik
            är att den gamla regeringen betalade när det blödde i organisationen
            och man inte hade en enda vecka kvar att vänta. Då klämde man
            fram pengar för ubåtsskydd och andra saker.
          </note>
          <note>
            Lika ofta lade man beställningar på olika saker, t.ex. ubåt 90
            och haubits 77, utan att finansiera dem. Det är Roine Carlssons
            heroiska insats i detta sammanhang. Det överraskade mig att det
            åberopades som en tillgång vid detta tillfälle.
          </note>
          <note>
            Jag anser att regeringens proposition med det enligt mitt förmenande
            blygsamma, men mycket värdefulla, ekonomiska ramlyftet om 7.3
            miljarder kronor inger förtroende därför att det är präglat av
            balans mellan mål och medel. Detta är mycket viktigt.
          </note>
          <note>
            Fru talman! Jag yrkar bifall till hemställan i försvarsutskottets
            betänkande.
          </note>
          <note>
            Fru talman! Låt mig tala med Catos ord: För övrigt anser jag
            att beridna högvakten bör ges möjligheter att verka vidare.
          </note>
          <note type="speaker">
            Anf. 6 JAN JENNEHAG (v) replik:
          </note>
          <note>
            Fru talman! Arne Andersson berörde lika litet som jag själv,
            Robert Jousma och Sture Ericson den civila delen av totalförsvaret.
            Det är möjligt att andra företrädare för partiet kommer att beröra
            detta. Detta är ingen kritik, bara ett konstaterande att det förhåller
            sig så. Även jag har som sagt gått i den fällan, eller hur man
            skall uttrycka det. Jag vill inte säga att det är så. Det är en
            nödvändighet när det gäller de stora ekonomiska delarna -- där
            intar det militära försvaret definitivt huvudparten -- att det
            blir detta som diskuteras.
          </note>
          <note>
            Jag konstaterar också att frågan behandlas på det här viset.
            När vi nu säger att vi alla vill ha en förändring till stånd är
            det min förhoppning att det verkligen blir så. Det är väl ett
            tecken på demokrati att det blir som alla vill.
          </note>
          <note>
            Vi är inne på de ekonomiska frågorna. Jag vet inte om det är
            sant -- jag har inte fått det bekräftat, men det är möjligen en
            tendens -- att förutom Sverige är och Turkiet det enda land som
            ligger någorlunda nära Sverige som ökar sina militära anslag för
            det kommande budgetåret realt sett. Det är möjligt att det finns
            flera, men tendensen är naturligtvis den motsatta. De flesta länder
            i Europa minskar realt sina anslag till de militära delarna av
            sina försvar.
          </note>
          <note>
            Detta grundas naturligtvis inte på brist på pengar.
          </note>
          <note>
            Om vi ser det historiskt har stater alltid haft pengar när det
            gäller den militära delen.
          </note>
          <note>
            Nu kommer jag till den säkerhetspolitiska analysen. Där är frågan,
            Arne Andersson, hur vi ser på en föränderlig värld. Den svenska
            neutralitetspolitiken har funnits sedan 1800-talet.
          </note>
          <note>
            Vi kan inte hävda att den säkerhetspolitiska situationen inte
            har förändrats. Anser Arne
          </note>
          <note>
            Andersson att neutralitetspolitiken i den hittillsvarande tappningen
            och definitionen inte har någon uppgift längre? Det är kanske
            inte de säkerhetspolitiska förändringarna i sig, utan möjligheterna
            att ansluta sig till den kommande europeiska unionen som är orsaken
            till förändringarna?
          </note>
          <note type="speaker">
            Anf. 7 ARNE ANDERSSON (m) replik:
          </note>
          <note>
            Fru talman! Jag borde kanske ha sagt att jag inte talade om den
            civila delen, då hade jag besparat Jan
          </note>
          <note>
            Jennehag att påpeka detta. Andra företrädare för regeringspartierna
            kommer att ta upp denna del, och det är inte så att vi förbiser
            den.
          </note>
          <note>
            Jag har då och då till företrädare för den civila delen av försvaret
            sagt att de har ett alltid återkommande problem. I förhållande
            till krigsorganisationens behov och intressen har de svårt att
            hävda sig. Om det faktum att jag inte tog upp den här delen i
            mitt anförande är ett uttryck för detta, må det så vara.
          </note>
          <note>
            Men vi återkommer till detta.
          </note>
          <note>
            Jan Jennehag nämner den föränderliga värld i vilken vi formulerar
            vår säkerhets- och försvarspolitik och ytterst beslutar om vår
            krigsorganisation. Det verkar som om Jennehag inte har varit hemma
            och hört medias rapporter på ett tag. Den politiska situationen
            i Europa är i stort förändrad, något som sannolikt inte, som vi
            brukar uttrycka det, ger någon vidare trovärdighet till argumentet
            om risken för ett storkrig i vår närhet.
          </note>
          <note>
            Det är inte heller det vi har sagt. Men däremot har vi sagt att
            det finns en genuin osäkerhet avseende konflikter av olika slag,
            och det måste vi ha beredskap inför.
          </note>
          <note>
            Det pågår krig i Europa, Jan Jennehag, sedan månader tillbaka.
            Det finns en mycket stor osäkerhet i vårt stora östra grannland.
            Jag tycker inte att Jan Jennehag har någon vidare täckning för
            den bild han försöker skapa av att vi inte har hängt med i utvecklingen.
            Jag erinrade i mitt anförande om utförsbacken, som jag kallade
            det, för den ekonomiska utvecklingen när det gäller försvaret.
          </note>
          <note>
            Inte heller detta har Jan Jennehag velat ta till sig.
          </note>
          <note>
            Fru talman! Jag är inte övertygad om att Jan
          </note>
          <note>
            Jennehag tar till sig dessa synpunkter, men nu är de ändå upprepade
            en gång till. Vi har olika syn på detta.
          </note>
          <note>
            När Jan Jennehag började sitt anförande lät det som om det vore
            en del av ett politiskt testamente.
          </note>
          <note>
            Han erinrade om när partiet bildades 1917, och kanske fattas
            det bara en eller annan liten boksida innan partiet upplöses.
            Partiet påverkar för närvarande inte vare sig den svenska säkerhetspolitiken
            eller den svenska försvarspolitiken. Det är väl sanningen kring
            det testamente som lämnades alldeles nyss.
          </note>
          <note type="speaker">
            Anf. 8 JAN JENNEHAG (v) replik:
          </note>
          <note>
            Fru talman! Jag vill kommentera de sista meningarna. Det är naturligtvis
            så. Jag tillstår att partiet har bekymmer. Det är inte roligt
            att få stryk.
          </note>
          <note>
            Det är inte trevligt att läsa i tidningarna att endast
          </note>
          <note>
            2,9 % av befolkningen tycker att vår politik är bra.
          </note>
          <note>
            I den delen var det en ganska lättköpt poäng att peka på att
            vänsterpartiet har det kämpigt just nu.
          </note>
          <note>
            Men om vi skall återgå till säkerhetspolitiken, har just den
            traditionella säkerhetspolitiken;
          </note>
          <note>
            alliansfrihet i fred syftande till neutralitet i krig, visat
            sig fungera under mycket skiftande förhållanden. Jag menar att
            det finns anledning att ta till sig detta och konstatera att den
            förmodligen kan komma att spela en positiv roll även i framtiden.
            Den gjorde det i 1870-talets Europa, och den gjorde det under
            första världskriget och tiden därefter, när vi hade parollen:
            Aldrig mera krig. Ingen kunde då heller föreställa sig att världen
            drygt 20 år senare skulle stå inför en ny förödande konflikt.
          </note>
          <note>
            Är det verkligen den säkerhetspolitiska analysen som är grunden
            till glidningarna och förändringarna när det gäller vår alliansfrihet
            och neutralitetspolitik, eller är det andra faktorer som gör det
            möjligt och i vissa delar av det svenska samhället önskvärt att
            ansluta oss till den europeiska unionen? Det finns konspiratoriska
            tankar i detta. Är det en slump att vi inte bara i dag utan också
            sedan en tid tillbaka kunnat läsa i massmedia att det minsann
            inte har varit så mycket bevänt med neutralitetspolitiken? Skall
            vi lära svenska folket att vi egenligen inte har haft en neutralitetspolitik,
            och vad finns det då för fara i att ändra den?
          </note>
          <note>
            Jag tror i och för sig inte på dessa konspirationer.
          </note>
          <note>
            Det finns tillräckligt med andra skäl som förklaring.
          </note>
          <note>
            Arkiv har öppnats, forskare råkar intressera sig för saker, och
            intresserar därmed också andra. Men visst har den traditionella
            neutralitetspolitiken visat sig hålla för mycket skiftande förhållanden,
            och den har i stort sett varit positiv för Sverige. Den har medfört
            att Sverige haft möjlighet att bidra positivt till fred och utveckling
            inte bara i vårt närområde utan också i andra delar i världen.
          </note>
          <note type="speaker">
            Anf. 9 ARNE ANDERSSON (m) replik:
          </note>
          <note>
            Fru talman! Jag återgav några korta stycken från den säkerhetspolitiska
            delen av betänkandet. Jag var då inte medveten om att jag gjorde
            det i pedagogiskt syfte så att vänsterpartiets representant i
            debatten skulle lära sig något av detta. Hade jag trott det, skulle
            jag nu veta att det var ganska meningslöst.
          </note>
          <note>
            Nu kommer jag än en gång att återge några rader från betänkandet.
            Det gör jag av det enkla skälet,
          </note>
          <note>
            Jan Jennehag, att så gammalkonservativ som Jan
          </note>
          <note>
            Jennehag är, är det nästan omöjligt att undervisa honom. Han
            ändrar sig inte. Han har bestämt sig för att varje förändring,
            varje omformulering av den säkerhetpolitiska synen, är en eftergift
            för
          </note>
          <note>
            Europa. Märker inte Jan Jennehag att Europa har förändrats? I
            betänkandet står: Den hårda kärnan i vår säkerhetspolitik är fortfarande
            den militära alliansfriheten med dess skyldighet att upprätthålla
            en betryggande försvarsförmåga för att vi skall kunna vara neutrala
            i händelse av krig i vårt närområde.
          </note>
          <note>
            Talmannen anmälde att Jan Jennehag anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 10 STURE ERICSON (s) replik:
          </note>
          <note>
            Fru talman! Arne Andersson tillhör de personer som under det
            senaste halvåret har haft svårast att överge den tidigare moderata
            försvarspolitiken.
          </note>
          <note>
            Han har ju ett förflutet i utskottet där han bundit sig mycket
            i detalj till vad som tidigare var den moderata politiken. Nu
            visar han här i dag ett berömvärt dåligt minne. Han går utan en
            enda kommentar eller några förklaringar alls förbi att hans parti
            nu ställer upp på det som tidigare var så förgripligt, nämligen
            socialdemokraternas mål och inriktning för försvaret.
          </note>
          <note>
            Debatten här i dag handlar i stort om ett fullföljande av den
            socialdemokratiska försvarspolitiken, och vi tycker att det är
            bra att regeringen Bildt har tagit fasta på detta och fortsätter
            denna politik. Det är också därför som vi i huvudsak är eniga
            om de stora linjerna. Icke desto mindre har det avgivits 15 tillkännagivanden
            och ett antal reservationer.
          </note>
          <note>
            Arne Andersson säger: Nu kommer trendbrottet.
          </note>
          <note>
            Det blir 7,3 nya miljarder under nästa beslutsperiod. Nu bryter
            vi den urholkning av försvaret som har pågått i 20 år. Låt mig
            då påminna
          </note>
          <note>
            Arne Andersson om att de två försvarsbeslut som enligt Arne Anderssons
            definition, men inte enligt min, handlar om urholkning, är de
            två försvarsbeslut som fattades 1977 och 1982 av borgerliga riksdagsmajoriteter.
            Det var då man låg kvar på oförändrad nivå. Sedan kom försvarsbeslutet
            1987, då det var socialdemokratisk regering. Det är detta beslut
            som ÖB betecknade som ett trendbrott.
          </note>
          <note>
            Arne Andersson säger nu: Ja, det är klart, Roine
          </note>
          <note>
            Carlsson ökade ju litet grand. Under den innevarande beslutsperioden,
            under Roine
          </note>
          <note>
            Carlsson ledning av försvarsdepartementet, fick vi en real ökning
            av försvarsanslagen som var ungefär dubbelt så stor som den Anders
            Björck nu har orkat med. I försvarsbeslutet 1987 gällde det exemplvis
          </note>
          <note>
            6,8 miljarder i nya pengar. 6,8 miljarder i 1987 års penningvärde
            är översatt till dagens väsentligt mycket mer än de 7,3 miljarder
            som Anders Björck har orkat med, om vi nu skall spänna musklerna
            och visa hur duktiga vi har varit i detta sammanhang.
          </note>
          <note>
            Historieskrivningen kräver att man inte förfalskar siffrorna.
            Till dessa 6,8 miljarder kom sedan pengar för ubåtsskyddet och
            till en del materielanslag, något som gjorde att det blev väsentligt
            mycket mer. Vill man se det ur den aspekt som Arne
          </note>
          <note>
            Andersson gjorde, är detta en återgång till de borgerliga försvarsbesluten
            av år 1977 och år 1982.
          </note>
          <note>
            Fru talman! Jag skall nöja mig med att säga följande. Arne Andersson
            tyckte att det var bra med besluten angående I 14 och P 6, dvs.
            att vi tillåter att militära medel används för att hjälpa personalen.
            Det är utmärkt. Då kanske vi också kan tillåta att F 13 och Ing
            I får den möjligheten.
          </note>
          <note type="speaker">
            Anf. 11 ARNE ANDERSSON (m) replik:
          </note>
          <note>
            Fru talman! För att ta det senaste först: Jag är rädd för att
            Sture Ericson överintecknar medel i frågan om I 14 och P 6. Det
            står inte ett ord om medel till detta. Det står skrivet om flexibilitet,
            att den lokale förbandschefen har möjlighet att, som jag uttryckte
            det i mitt korta anförande, fullfölja den planerade förbandsutbildningen
            och samtidigt förbereda och vara förekommande beträffande personal
            som kanske måste söka sig nya arbetsorter eller rent av nya arbeten.
            Detta är vad vi har uttryckt. Jag har absolut ingenting emot att
            detta används på andra förband. Mer förpliktigande är det inte.
          </note>
          <note>
            Motionen innehöll litet längre gående ambitioner.
          </note>
          <note>
            Vi har skrivit dessa rader i anledning av motionen, men icke
            med anknytning till varje yrkande däri. På det sättet kommer det
            att bli.
          </note>
          <note>
            Sture Ericson återkommer till att det är ett fullföljande av
            den socialdemokratiska politiken.
          </note>
          <note>
            Det är alldeles uppenbart att det är ett fullföljande av ett
            säkerhetspolitiskt tänkande. Anledningen till att försvarsberedningen
            havererade var att den socialdemokratiske ordföranden hängav sig
            åt säkerhetspolitiskt skrivande i ett intressant säkerhetspolitiskt
            skede, där så mycket förändrades vecka för vecka att han inte
            visste vilken vecka han skulle dra streck och avsluta sitt säkerhetspolitiska
            skrivande. Jag misstänker att han håller på fortfarande. Det var
            därför det inte blev något försvarsbeslut. Vi kom aldrig fram
            till vilken krigsorganisation vi skulle ha i den säkerhetspolitiska
            situationen. Han håller fortfarande på och vänder blad efter blad
            och finner att han lever i en tid som är så spännande att det
            bara inte går att avsluta skrivandet.
          </note>
          <note>
            Vi drog ett streck här. Vi kunde finna att vi i betydande utsträckning
            hade en gemensam syn på hur världen omkring oss är. Sedan skiljer
            vi oss, precis som vanligt, när vi drar slutsatser om vilken krigsorganisation
            vi behöver i Sverige för att svara mot denna säkerhetspolitiska
            situation.
          </note>
          <note>
            Det var väl patetiskt i överkant, Sture Ericson, att tala om
            -87 års försvarsbeslut som ett trendbrott.
          </note>
          <note>
            1987 års beslut är det enda i historien som inte har överlevt
            första sommaren efter beslutet. Vi har haft en genuin osäkerhet
            under hela femårsperioden just därför att harmonin mellan mål
            och medel inte stod att finna. Jag vill gärna harangera den gamle
            försvarsministern Roine Carlsson för att han beslutade att avbryta
            försvarsbeslutsperioden ett år tidigare, för att korrigera detta.
            Som jag nyss nämnde höll utredningen på med säkerhetspolitisk
            beskrivning så länge att det inte gick att få fram något beslut.
          </note>
          <note>
            Sanningen om 1987 års försvarsbeslut är att det är det enda i
            historien som inte har överlevt en tremånadersperiod, än mindre
            en femårsperiod.
          </note>
          <note type="speaker">
            Anf. 12 STURE ERICSON (s) replik:
          </note>
          <note>
            Fru talman! Det var faktiskt inte jag som talade om trendbrott.
            Det var ÖB. Nu har Arne Andersson slagit fast att ÖB var patetisk.
            Det må vara.
          </note>
          <note>
            Arne Andersson säger också att det var dålig balans mellan mål
            och medel. Vi försökte få litet bättre balans genom att lägga
            ner tre infanteriregementen, bl.a. ett i min hemstad. Men då argumenterade
            Arne Andersson emot, och röstade emot. Han ville tydligen inte
            ha bättre balans.
          </note>
          <note>
            Jag vill också säga några ord om detta med ubåtskommissionen.
            Arne Andersson talar om hemlighetsmakeri, som skulle ha varit
            under den socialdemokratiska regeringen. Men låt oss för
          </note>
          <note>
            Guds skull utreda det! Om Arne Andersson tror att det handlar
            om någonting skumt, låt oss då få en oberoende civil kommission.
            Varför går regeringen
          </note>
          <note>
            Bildt emot detta krav som nu ställs även på en lång rad borgerliga
            ledarsidor? Varför inte låta oss få en kommission som studerar
            vad vi höll på med under
          </note>
          <note>
            80-talet, som gör det möjligt för oss att handla klokt i framtiden
            när det gäller misstänkta ubåtskränkningar? Det är egendomligt,
            detta blanka nej som kommer från den borgerliga sidan i detta
            sammanhang. Det skapar naturligtvis misstankar, som jag tror inte
            är alltför berättigade.
          </note>
          <note>
            Det skapar misstankar, detta att man inte vill utreda.
          </note>
          <note>
            Det enda sättet för Carl Bildt att komma ifrån sin ubåtsskugga
            är att belysa den. Det går inte att jaga skuggan på annat sätt
            än genom att få ljus på den.
          </note>
          <note type="speaker">
            Anf. 13 ARNE ANDERSSON (m) replik:
          </note>
          <note>
            Fru talman! Det ligger mycket i vad Sture Ericson säger, att
            det inte finns någon annan möjlighet än att belysa en skugga för
            att den skall försvinna.
          </note>
          <note>
            Jag undrar hur mycket skuggor som kvarstår efter de senaste inläggen.
            Det låter som om Sture
          </note>
          <note>
            Ericson hade återgett ÖB:s synpunkter avseende ett trendbrott
            1987, som om Sture Ericson trodde på dem själv. Jag visste inte
            det. Sture Ericson har säkert en annan mening om detta. Vis av
            det beredningarbete som hans minister startade måste
          </note>
          <note>
            Sture Ericson ha förstått att det var något galet med den s.k.
            trendbrottet.
          </note>
          <note>
            Det var inget trendbrott som främjade svenskt försvar. Det var
            ett trendbrott där sammanbrottet skedde. Jag har svårt att se
            vem som nu kan åberopa detta och få det till en tillgång.
          </note>
          <note>
            Fru talman! Med detta tycker jag att det är nog.
          </note>
          <note>
            Anf. 14 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Det är mycket tillfredsställande att riksdagen i
            dag fattar ett beslut om försvarspolitikens inriktning under de
            kommande fem åren. När regeringen tillträdde i oktober 1991
          </note>
          <note>
            stod frågan om ett försvarsbeslut under vårriksdagen högt upp
            på dagordningen. Vi utlovade ett försvarsbeslut. I dag blir det
            också ett försvarsbeslut, trots att många då inte trodde att detta
            skulle vara möjligt med tanke på den korta tid som har stått regeringen,
            utskottet och riksdagen till buds.
          </note>
          <note>
            Då hade försvarsfrågan gått i stå, och situationen fordrade ett
            snabbt politiskt avgörande. Efter flera års omfattande utredande
            om försvaret är det nu äntligen dags att fatta beslut och ge besked.
            Detta är särskilt angeläget gentemot alla de tusentals människor
            som arbetar inom försvaret och försvarsindustrin, som under lång
            tid har fått vänta i ovisshet. I dag får de besked.
          </note>
          <note>
            Den proposition som regeringen den 25 februari lade på riksdagens
            bord innebär en genomgripande omstöpning av försvarspolitiken.
            Denna omorientering är nödvändig med tanke på det försvarsekonomiska
            läget. Den är också angelägen och möjlig med hänsyn till det förändrade
            säkerhetspolitiska läget. Någon av talarna här har ännu inte upptäckt
            att Berlinmuren har fallit, att en supermakt har försvunnit och
            att det sker en lång rad omfattande förändringar i vårt närområde,
            för det mesta positiva men också möjligen bekymmersamma.
          </note>
          <note>
            För att möjliggöra en kvalitetsökning föreslås försvaret få ett
            realt resurstillskott under den kommande femårsperioden. Detta
            är i dag unikt i
          </note>
          <note>
            Europa. Det är helt unikt. Jag tycket att vi kan vara stolta,
            vi som är försvarsvänner, över att det nu äntligen sker en förändring
            på detta område.
          </note>
          <note>
            Det omedelbara hotet mot vårt land har reducerats i och med det
            kalla krigets slut. Jag upprepar att jag talar om det omedelbara
            hotet. Warszawapakten har upplösts och sovjetstaten har fallit
            sönder. Tack vare denna gynnsamma utveckling har försvarsmaktens
            uppgifter kunnat formuleras på ett nytt sätt. Det långa och utdragna
            kriget tonas ned till förmån för försvaret mot snabba strategiska
            överfall. Någonting bör vi naturligtvis också lära oss av kriget
            i Kuwait.
          </note>
          <note>
            Samtidigt vore det oansvarigt att i dagens läge rusta ned det
            svenska försvaret och sänka garden. Det vore lika ansvarslöst
            som att lägga ned brandkåren i en kommun där det inte har förekommit
            några eldsvådor på sistone. En snabb blick på vår närmaste omvärld
            räcker för att konstatera att historien inte är slut.
          </note>
          <note>
            Herr talman! För första gången sedan 1945
          </note>
          <note>
            utkämpas i dag reguljära strider med reguljära förband på Europas
            fastland. Risken för bakslag finns också i fortsättningen. Därför
            är försvarsanslagen väl använda pengar även i 1990-
          </note>
          <note>
            talets Europa.
          </note>
          <note>
            I sin behandling av propositionen ställer sig försvarsutskottet
            bakom regeringens huvudlinje.
          </note>
          <note>
            Jag är glad och tacksam över uppslutningen på detta område. Det
            råder enighet om de säkerhetspolitiska avvägningarna, vilket är
            mycket värdefullt, inte minst för ett litet land som Sverige.
          </note>
          <note>
            Även i övrigt har det gått att skapa en bred majoritet kring
            en ny försvarspolitik. Utskottet stöder 95 % av regeringens förslag.
          </note>
          <note>
            Herr talman! Det har förekommit en debatt här --
          </note>
          <note>
            och jag förutsåg att den skulle komma i dag -- om hur mycket
            utskottet egentligen stöder regeringens förslag. Vi har gjort
            en kontroll och en noggrann beräkning av detta. Det är bara att
            läsa punkterna och stämma av, så att vi slipper en fortsatt diskussion
            på den punkten, Sture Ericson. Jag förutsätter att Sture Ericson
            kan räkna även om jag inte är alldeles säker. Sture Ericson tycks
            inte ha upptäckt att det finns ett försvarsutskott. Han räknar
            bara med sina egna reservationer och särskilda yttranden och vad
            det nu kan vara.
          </note>
          <note>
            Utskottet stöder alltså 95 % av regeringens förslag.
          </note>
          <note>
            Detta innebär att det svenska försvaret under de närmaste åren
            kommer att genomgå den kanske mest genomgripande moderniseringen
            och omstruktureringen sedan andra världskriget. Den skulle ha
            skett tidigare. Kvalitet prioriteras framför kvantitet efter två
            decennier av materiell uttunning.
          </note>
          <note>
            Det innebär bl.a. att satsningen på JAS 39 Gripen fullföljs.
            Det innebär att armén äntligen tillförs nya stridsvagnar, att
            svenska soldater förses med personligt skydd och att armén får
            utrustning för strid i mörker.
          </note>
          <note>
            Vidare möjliggörs en fortsatt utveckling av svensk försvarsindustri.
            Regeringen anser att ett bibehållande av viktig försvarindustriell
            kompetens inom landet måste prioriteras, även i ett läge då försvarsindustrin
            måste genomgå omfattande strukturrationaliseringar. Med de begränsade
            ekonomiska ramar som står ett litet land till buds måste man välja
            mellan bibehållen grundorganisation och en fortsatt satsning på
            svensk försvarindustri. Jag ser det som mycket positivt att utskottet,
            och förhoppningsvis riksdagen, på denna punkt gjort samma bedömning
            som regeringen.
          </note>
          <note>
            Det som i praktiken uteslutande diskuterats i massmedia är inte
            de stora, avgörande principiella frågorna, utan försvarets grundorganisation.
          </note>
          <note>
            Samma frågor har givetvis också dominerat rapporteringen från
            utskottsarbetet.
          </note>
          <note>
            Jag vill gärna slå fast att jag har all förståelse och respekt
            för de människor som vill diskutera detta när försvarsoganisationen
            måste reduceras, och att man då gärna slår vakt om förbandet på
            den egna orten eller i den egna regionen. Men samtidigt är det
            svårt att inte få intrycket dels att fel saker diskuteras i försvarsdebatten,
            dels att det inte alltid är försvarspolitiska skäl som avgör besluten
            i sådana frågor.
          </note>
          <note>
            De förslag till försvarsstruktur som regeringen avgav i propositionen
            är en samlad och genomtänkt helhet. De förändringar som nu föreslås
            på några punkter har väckt en livlig och omfattande debatt.
          </note>
          <note>
            Om det skulle visa sig att de mindre väl passar in i regeringens
            förslag, eller ålägger försvaret högre kostnader, är det i sista
            hand skattebetalarna som får betala priset i form av ett mindre
            välfungerande försvar. Det går inte att trolla på det här området.
          </note>
          <note>
            De som driver fram förändringar tar på sig ett stort ansvar om
            man inte kan anvisa några nya medel.
          </note>
          <note>
            Låt mig kort beröra försvarsutskottets förslag att tillsätta
            en parlamentarisk beredning, dels i syfte att komplettera utskottets
            uppföljning av försvarsbeslutet, dels i syfte att bereda vissa
            kommande avgöranden, t.ex. frågan om flygvapnets framtida grundorganisation.
          </note>
          <note>
            Detta förslag, herr talman, ligger -- precis som
          </note>
          <note>
            Arne Andersson har understrukit -- väl i linje med försvarspropositionens
            tankar om en förändrad försvarspolitisk beslutsprocess i framtiden.
            Jag höll ett tal om dessa frågor redan i februari inför
          </note>
          <note>
            Svenska officersförbundet, där jag indikerade nyheter på området.
            Det är alltmer uppenbart att den nuvarande försvarsplaneringen
            inte riktigt förmår svara mot de krav som ställs av omvärldens
            snabba förändringar.
          </note>
          <note>
            Därför är det naturligt och ofrånkomligt att försvarsplaneringen
            får en annorlunda och mer modern karaktär i fortsättningen. Utskottets
            förslag om en uppföljande beredning ligger väl i linje med denna
            utveckling. Det är också angeläget att frågan om försvarsplaneringen
            och den försvarspolitiska beslutsprocessens utformning blir föremål
            för en allsidig och genomlysande debatt under de närmaste åren.
          </note>
          <note>
            Herr talman! Sverige har ett bra försvar. Den som haft tillfälle
            att ha utländska besökare på hög internationell nivå här vet att
            det finns mycket som de är imponerade av. Men -- och det är viktigt
            --
          </note>
          <note>
            kvaliteten på materiel, utbildning och övning måste förbättras.
            Det finns brister som nu äntligen rättas till. Det kräver förändringar
            som naturligtvis är smärtsamma, men som vi icke får tveka inför.
          </note>
          <note>
            Tack vare dagens beslut här i kammaren blir nu äntligen en verklig
            modernisering möjlig under
          </note>
          <note>
            1990-talet. Oavsett vilken säkerhetspolitisk lösning
          </note>
          <note>
            Sverige väljer i framtiden är ett starkt och modernt försvar
            en avgörande tillgång.
          </note>
          <note>
            Herr talman! Jag hade inte tänkt gå närmare in på vad Sture Ericson
            sagt under det senaste halvåret.
          </note>
          <note>
            Han har sedan regeringen tillträdde ägnat sig åt att attackera
            den beredningsprocess som finns. Han har riktat en lång rad attacker
            mot mig personligen.
          </note>
          <note>
            Jag tyckte att han i dag gjorde sig skyldig till ett direkt lågvattenmärke
            när han kallade försvarsutskottet för transportkompani och knähundar.
          </note>
          <note>
            Sture Ericson åstadkom en intellektuell strip tease av imponerande
            mått. Han började -- precis som
          </note>
          <note>
            Arne Andersson påpekat -- säga att det här handlar om att genomföra
            god socialdemokratisk försvarspolitik och försökte leda detta
            i bevis. Men bara någon minut senare trodde han sig kunna skryta
            med hur mycket utskottet har ändrat på och sablat ned denna goda
            socialdemokratiska försvarspolitik. Detta hänger naturligtvis
            inte ihop.
          </note>
          <note>
            Sture Ericson har under den tid han har sysslat med försvarsfrågor
            gjort desperata försök att komma in i försvarsdebatten och bli
            tagen på allvar. Jag måste säga att han inte har lyckats särskilt
            väl. Han har inte ägnat försvaret någon omtanke, utan mera --
          </note>
          <note>
            som jag sade -- ägnat sig åt personangrepp. Jag vill slå fast
            detta, herr talman, för jag tycker att hans uppträdande har varit
            skadligt, inte minst för försvaret. Vi vet ju bakgrunden. Vilt
            sprattlande bars han ut som vice ordförande från utrikesutskottet
            för att hans parti skulle bereda plats för Pierre Schori. Därefter
            har han t.ex. när vi diskuterat ubåtsfrågor och en ubåtskommission
            inte kunnat delta i diskussionen i utrikesnämnden, för där har
            hans parti inte placerat honom. Vid partiledaröverläggningarna
            om försvaret fann den socialdemokratiska partiordföranden Ingvar
          </note>
          <note>
            Carlsson för gott att ta med sig en annan expert på dessa frågor,
            nämligen gruppledaren. I dessa partiledaröverläggningar om försvaret
            deltog alltså inte Sture Ericson. Detta kan möjligtvis förklara
            varför han gjort sådana krumsprång som han faktiskt gjort.
          </note>
          <note>
            När sedan utskottet föreslår en parlamentarisk beredning på det
            här området, väl i enlighet med de riktlinjer som jag var med
            om att föra fram redan i februari, går Sture Ericson ut till massmedia
            och säger att han skall bli en parlamentarisk överrock åt försvarsministern.
            Nej, Sture Ericson, därtill är ni för kort i rocken. Någon parlamentarisk
            överrock kommer ni icke att bli, möjligtvis en parlamentarisk
            nattmössa.
          </note>
          <note type="speaker">
            Anf. 15 STURE ERICSON (s) replik:
          </note>
          <note>
            Herr talman! Tala om lågvattenmärken och personliga angrepp!
            Jag skall, i motsats till försvarsministern, försöka ta upp sakfrågorna.
          </note>
          <note>
            Försvarsministern började med att säga att det nu pågår en genomgripande
            omstöpning av försvaret --
          </note>
          <note>
            den mest genomgripande modernisering som har skett efter andra
            världskriget och som borde ha skett tidigare. Ja, precis, Anders
            Björck, den borde ha kommit tidigare.
          </note>
          <note>
            Den allvarligaste kritiken som man kan rikta mot den socialdemokratiska
            försvarspolitiken under 80-
          </note>
          <note>
            talet är att den tog alltför stor hänsyn till
          </note>
          <note>
            Moderaternas krav på många brigader och många regementen. Det
            var det som var Carl Bildts huvudlinje i 1984 års försvarskommitté.
            Det har inte minst Hans Lindblad i många sammanhang påpekat. Då
            gällde det att slå vakt om alla brigaderna -- 29 stycken, om jag
            minns rätt.
          </note>
          <note>
            På den tiden var det politiska läget detta, att vi socialdemokrater
            inte förde försvarspolitik hand i hand med kommunisterna, utan
            vi såg alltid till att vi hade med oss något eller några av de
            borgerliga partierna. Följaktligen var det möjligt för
          </note>
          <note>
            Moderaterna och Carl Bildt att blockera en modernisering av försvaret,
            en neddragning av volymen, för att få pengar över för en höjning
            av kvaliteten. Det värsta man egentligen kan säga om
          </note>
          <note>
            Moderaternas försvarspolitik är att den skadade försvaret. Vi
            höll kvar en alltför stor organisation, och på det sättet fick
            vi inte pengar över för den nödvändiga moderniseringen.
          </note>
          <note>
            Anders Björcks stora bidrag till det svenska försvaret och försvarspolitiken,
            är just att han blev den person som fick leda reträtten från dessa
            ohållbara positioner, genom att helt enkelt över natten byta politik.
            Det skedde i oktober i fjol, då moderaterna övergav allt vad de
            tidigare sagt om 27
          </note>
          <note>
            ytterligare miljarder m.m. De åkte runt i valrörelsen och lovade
            att behålla alla förband, och sedan anslöt de sig till den socialdemokratiska
            målsättningen och inriktningen för försvaret.
          </note>
          <note>
            Det är det som gör att den proposition som Anders
          </note>
          <note>
            Björck sedan lade fram, naturligtvis i tidsnöd -- det är väl
            en av förklaringarna --, i huvudsak sammanfaller med den proposition
            i försvarsfrågan som en socialdemokratisk regering skulle ha lagt
            fram om vi hade klarat valet litet bättre.
          </note>
          <note>
            Därför tycker jag att Anders Björck skall ha en eloge, för att
            han har tagit fighten med sitt eget parti -- inte minst med Arne
            Andersson -- och genomdrivit denna omläggning av den moderata
            försvarspolitiken. Och, handen på hjärtat, Anders
          </note>
          <note>
            Björck, inte som Cheney utan som Napoleon: titta ut över det
            svenska försvaret! Det är inte alls särskilt dåligt. Det räcker
            med att fullfölja de materielprojekt som vi socialdemokrater har
            startat. Det räcker med att fullfölja huvudlinjen, att ta andra
            steget mot en rejäl krympning. Ni protesterade vilt mot det första
            steget, men nu är det ni som svarar för det andra steget. Det
            är jag tacksam för.
          </note>
          <note>
            Anf. 16 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Sture Ericson står än en gång och säger: Ni fullföljer
            socialdemokratisk försvarspolitik. Och sedan riktar han kritik
            mot just den proposition som han påstår är socialdemokratisk försvarspolitik.
            Han har en enorm rad förslag till förändringar och vill avslå
            propositionen på väsentliga punkter. Detta går ju inte ihop. Om
            detta är socialdemokratisk försvarspolitik, förstår jag inte varför
            Sture Ericson skryter med alla sina ändringsförslag, reservationer,
            särskilda yttranden och mycket annat. Sture Ericson påstår att
            det här är bra --
          </note>
          <note>
            varför röstar ni då inte för propositionen? Även
          </note>
          <note>
            Sture Ericson måste väl kunna bestämma sig. Nu försöker Sture
            Ericson sitta på två stolar, och det innebär naturligtvis att
            han till slut ramlar mellan dem med ett förfärande brak.
          </note>
          <note>
            Sture Ericson är inte intresserad av det svenska försvarets bästa.
            Den socialdemokratiska partimotionen -- där Sture Ericson naturligtvis
            haft åtminstone något finger med i spelet, även om han inte har
            skrivit den -- går ut på att lägga ned ytterligare ett stort antal
            förband, att skjuta upp viktiga beslut, t.ex. om stridsvagnsanskaffningen,
            att få till stånd en beslutsprocess när det gäller upphandlingen
            av delserie 2 för JAS, som skulle innebära enorma kostnadfördyringar,
            med tanke på åtaganden till utländska underleverantörer och mycket
            annat.
          </note>
          <note>
            Sture Ericson! Får vi nu ett besked: Är denna proposition socialdemokratisk
            försvarspolitik?
          </note>
          <note>
            Rösta då för den! Var modig och gå upp i talarstolen och dra
            tillbaka yrkandena om bifall till de socialdemokratiska reservationerna!
            Annars är den andliga stripteasen total.
          </note>
          <note type="speaker">
            Anf. 17 STURE ERICSON (s) replik:
          </note>
          <note>
            Herr talman! Vad vi föreslår är att man skall ta ett något längre
            steg. Vi tog det första steget 1989, då vi drog ned organisationen
            ganska kraftigt, med besparingar på ungefär 5 miljarder. Nu kommer
          </note>
          <note>
            Anders Björck med det andra steget i omstöpningen av försvaret,
            och det är något kortare än det första steget. Vi tycker att det
            steget gott hade kunnat vara något längre, att man hade kunnat
            ta ytterligare litet av organisationen för att just lösgöra medel
            till den kvalitetshöjning som jag tror att vi är överens om. Det
            kommer nämligen att bli penningbrist -- och det är redan penningbrist
            inom försvaret. Man hör redan talas om att hundratals miljoner
            saknas hos de olika myndigheterna, och det kommer att kräva ytterligare
            neddragningar -- Anders Björck har insett det och har bett ÖB
            att komma med förslag om ytterligare en flygflottilj under den
            här perioden.
          </note>
          <note>
            Anders Björck har inte orkat gå hela vägen, inte orkat ända fram.
            Det är på de punkter där han inte riktigt har fullföljt den socialdemokratiska
            politiken som vi kritiserar honom, och det är där som vi har väckt
            en motion. Vi ville hjälpa till och förbättra det förslag som
            Anders Björck har lagt fram. Men jag förstår att han har mött
            ett oerhört starkt motstånd bland alla de riksdagsmän och andra
            moderatpolitiker som har varit ute och lovat mer pengar -- Lars
            Tobisson lovade exempelvis att man skulle ställa upp med 27 miljarder.
            Det är klart att det lockade en del väljare. Nu har man svårigheter
            att ta sig ur detta.
          </note>
          <note>
            Jag vill inte göra Anders Björck personligen ansvarig för detta,
            därför att jag tror att han tillhör de moderater som har tänkt
            något så när i riktiga banor, att man måste krympa organisationen
            för att få pengar. Vi skall ha ett vassare försvar och ett mindre
            försvar. Jag är övertygad om att Anders
          </note>
          <note>
            Björck, med alla sina retoriska utsvävningar, inte skadar försvaret.
            Han är, i varje fall i sitt parti, en progressiv kraft när det
            gäller förändringarna inom försvaret.
          </note>
          <note>
            Anf. 18 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Om det vore så att Sture Ericson verkligen var intresserad
            av att få balans, varför föreslår man då mindre ökningar? Varför
            föreslår man att ett antal förband skall läggas ned, t.ex. i
          </note>
          <note>
            Umeå och i Karlstad? Varför föreslår man att tre brigader skall
            försvinna? Jo, helt enkelt därför att man väckte den socialdemokratiska
            försvarsmotionen uteslutande för att ställa till trassel för regeringen,
            i förhoppning om att man i några fall skulle kunna tillfoga regeringen
            voteringsnederlag.
          </note>
          <note>
            Men man fick kalla fötter när man plötsligt upptäckte att man
            riskerade att få igenom förslag, som t.ex. nedläggningen av F10
            i Ängelholm. Sture
          </note>
          <note>
            Ericson blev då så rädd att han omedelbart sprang ifrån det förslag
            om att lägga ned F10 som finns i partimotionen. Då grinade nämligen
            verkligheten
          </note>
          <note>
            Sture Ericson i ögonen. Det här visar väl att den socialdemokratiska
            försvarsmotionen inte kan tas på allvar. Jag tycker att Sture
            Ericson är en riktigt dålig förlorare i de här sammanhangen. Det
            hade varit bättre om Sture Ericson hade varit konstruktiv i den
            försvarsberedning som han satt med i.
          </note>
          <note>
            Sture Ericson har gått ut i massmedia och sagt att man inte velat
            tala med honom. Den beredning som
          </note>
          <note>
            Sture Ericson satt med i hade 14 sammanträden;
          </note>
          <note>
            nog hade Sture Ericson tid att tala där.
          </note>
          <note>
            Försvarsutskottet har haft 20 sammanträden om propositionen;
            nog har Sture Ericson haft tid att tala där. Att han inte har
            fått vara med på partiöverläggningar och liknande är något som
            han faktiskt får ta upp med sin egen partiledning.
          </note>
          <note>
            Talmannen anmälde att Sture Ericson anhållit att till protokollet
            få antecknat att han inte ägde rätt till ytterligare replik.
          </note>
          <note type="speaker">
            Anf. 19 JAN JENNEHAG (v) replik:
          </note>
          <note>
            Herr talman! Efter att ha åhört såväl Anders
          </note>
          <note>
            Björcks huvudanförande som replikskiftet mellan honom och Sture
            Ericson skulle jag vilja säga att de får träta bäst de vill. Men
            framför allt när det gäller försvarsministern tycker jag att uppträdandet
            förstärker klichén att politik handlar om träta och personliga
            angrepp. Jag måste säga att jag hyser en viss beundran för Sture
            Ericsons saktmod i replikskiftet.
          </note>
          <note>
            Nu övergår jag till att kommentera Anders Björcks påstående om
            att det här förslaget innebär väl använda pengar. På den punkten
            har vi naturligtvis olika åsikter. Man säger att Sverige inte
            skall sänka garden. Det gör däremot ett antal andra länder i vårt
            närområde. De är så aningslösa; t.o.m. när
          </note>
          <note>
            Sverige behåller sin gard är de aningslösa nog att sänka sin.
          </note>
          <note>
            Om pengarna är väl använda eller inte är naturligtvis beroende
            av vilken plattform man står på när man börjar använda sina pengar.
            På vilken nivå befinner vi oss när vi nu realt höjer anslagen?
          </note>
          <note>
            Enligt min utgångspunkt befinner vi oss på en ganska hög nivå.
            Om vi ser det internationellt har
          </note>
          <note>
            Sverige med tanke på sina uppgifter i nordeuropeisk säkerhetspolitik
            inte haft ett svagt militärt försvar -- det har varit överdimensionerat,
            enligt vår mening. Hur kan det komma sig, försvarsministern, att
            den säkerhetspolitiska bedömning som den nuvarande regeringen
            gör, så väsentligt skiljer sig från övriga länders i Europa?
          </note>
          <note>
            Det gäller frågan om väl använda pengar och frågan om hur man
            anslår pengar för framtiden -- om vi ökar dem realt eller om vi
            anser att en nedrustning i Nordeuropa borde vara möjlig och önskvärd.
            Om vi kommer till den slutsatsen måste det också förhålla sig
            så, att om vi skall påverka den processen måste vi själva göra
            detsamma som vi vill att andra skall göra, dvs. faktiskt sänka
            garden.
          </note>
          <note>
            Anf. 20 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag tackar Jan Jennehag för de vänliga orden. När
            det gäller saktmod kan jag bara försäkra att jag har varit saktmodig
            i drygt ett halvår inför alla de angrepp som riktats från visst
            håll. Jag tycker att det faktiskt kan vara dags att säga ifrån
            någon gång. Jag tyckte att det var lämpligt nu. Jag har inte gjort
            det tidigare och jag tänker inte ägna mig åt det i fortsättningen
            heller.
          </note>
          <note>
            När det gäller fågan om att använda pengarna skall konstateras
            att det inte sker någon nedrustning i vårt närområde. Det är tvärtom
            så att betydande truppstyrkor från Central- och Östeuropa flyttas
            norrut, precis till den del av Europa där vi finns.
          </note>
          <note>
            Det sker, herr talman, även en kvalitetsförbättring av dessa
            truppstyrkor just nu. Det innebär att det militära hotet mot Sverige
            fortfarande existerar.
          </note>
          <note>
            Det finns, herr talman, i varje fall en risk för att vi kan utsättas
            för angrepp -- även om jag inte tror att länder i vårt närområde
            just nu, med de regimer som finns, har några tankar åt det hållet.
            Det är därför inte läge för någon nedrustning i Sverige.
          </note>
          <note>
            Herr talman! Jag vill citera vad en utländsk försvarsministerkollega
            med erfarenhet av krig sade häromdagen: En försvarsministers uppgift
            är att alltid tänka på det otänkbara. Det är därför vi har ett
            försvar. Det är därför vi planerar för situationer som vi hoppas
            aldrig skall inträffa, situationer som är fruktansvärda och som
            vi i
          </note>
          <note>
            Sverige ibland har svårt att föreställa oss eftersom vi dess
            bättre inte har haft krig sedan 1815. Men de länder som har upplevt
            krig vet sannerligen värdet av att man även i djupaste fred planerar
            för och har kraft och är förutseende nog att avsätta rimliga resurser
            till sitt försvar. Det är en mycket god investering som vi skall
            fortsätta att göra. Det försvarsbeslut som riksdagen skall fatta
            i dag har bäring långt in på 2000-talet när det gäller människor,
            materiel och organisation. Det är inte ett försvarsbeslut som
            bestämmer hur vi skall klara av våra uppgifter de närmaste åren.
            Det har andra sett till att vi förhoppningsvis klarar av. Nu gäller
            det framtiden långt långt borta. Det är den som vi som är här
            i dag måste ta ansvar för.
          </note>
          <note>
            Anf. 21 JAN JENNEHAG v replik:
          </note>
          <note>
            Herr talman! Vänsterpartiet och Moderaterna företräder naturligt
            nog skilda roller i svensk politik. Moderaterna står för den försvarsvänliga
            delen i det politiska spektrumet och vi står för den del som har
            varit kritisk mot den militära apparaten som ett verksamt medel
            att hävda Sveriges oberoende och möjlighet att bidra till en fredlig
            värld. Slutsatsen av det är att det inte är så mycket i det som
            händer i dag och i den situation som vi kan förutse för framtiden
            som påverkar våra olika ståndpunkter, utan det är traditionella
            roller i svensk politik och föreställningen om åt vilket håll
            vi skall dra för att gynna en önskvärd utveckling.
          </note>
          <note>
            Jag vill ha nedrustning. Då hamnar jag naturligtvis inte i samma
            läge som försvarsministern. Vi skiljer oss åt när det gäller de
            ekonomiska konsekvenserna, men också när det gäller bedömningen
            av vilken betydelse förändringarna i norra Europa har och vilken
            betydelse det har att
          </note>
          <note>
            Ryssland totalt sett minskar sina militära satsningar. Man lägger
            naturligt nog en hel del av ny materiel och förbättrade resurser
            på
          </note>
          <note>
            Kolahalvön. Det är ett uttryck för totalt sett minskad satsning:
            en koncentration på områden som man anser oundgängliga av geografiska
            skäl.
          </note>
          <note>
            Det är där man traditionellt har en position att bevaka för att
            komma ut i Nordatlanten. Med krympande ekonomi och med krympande
            ambitioner för den militära apparaten blir det en koncentraton
            kring detta område. Det är ingenting konstigt med det.
          </note>
          <note>
            Jag har ingen anledning att ifrågasätta Anders
          </note>
          <note>
            Björcks bedömning. Försvarsministern gör den med utgångspunkt
            från sin roll både som regeringsföreträdare och som god representant
            för en traditionell moderat försvarspolitik. Vad jag kan säga
            är att det inte stämmer med min uppfattning om hur Sverige bör
            agera och om hur vi i riksdagen bör hantera de medel som av svenska
            folket ställs till vårt förfogande.
          </note>
          <note>
            Anf. 22 Försvarsminister ANDERS BJÖRCK
          </note>
          <note>
            (m) replik:
          </note>
          <note>
            Herr talman! Jag tackar Jan Jennehag särskilt varmt för betygsättningen
            av det jag sysslar med,
          </note>
          <note>
            ''god traditionell moderat försvarspolitik'' -- i all synnerhet
            som jag fick ett annat betyg av en tidigare talare här i kammaren.
            Jag kan försäkra kammarens ärade ledamöter att det i den frågan
            är
          </note>
          <note>
            Jennehag som har rätt.
          </note>
          <note>
            Sverige är ju ett litet land i ett känsligt område av
          </note>
          <note>
            Europa. Vi har ett utpräglat defensivt försvar. Vi deltar inte
            i några militärallianser. Vi hotar ingen --
          </note>
          <note>
            det är en viktig skillnad gentemot länder som har en annan inriktning
            på sitt försvar. Denna vår försvarspolitik har när det gäller
            huvudinriktningen byggts upp i bred enighet -- det vill jag gärna
            säga.
          </note>
          <note>
            Just med hänsyn till uppläggningen av vårt försvar -- att vi
            är defensiva, att vi bara försvarar
          </note>
          <note>
            Sverige och inte drömmer om att försvara någon annan -- kan jag
            verkligen säga att den försvarspolitik som Sverige för bidrar
            till stabilitet och därmed också till fred i den del av Europa
            där
          </note>
          <note>
            Sverige ligger.
          </note>
          <note>
            Det farligaste som kunde hända vore om vi lät
          </note>
          <note>
            Sverige bli ett militärt vakuum. Det skulle, herr talman, inte
            få någon omedelbar effekt -- det skulle inte hända någonting i
            morgon eller i övermorgon --
          </note>
          <note>
            men på litet sikt skulle det innebära betydande bekymmer och
            ett betydande risktagande. Det är därför som den här försvarspropositionen
            är en av de få propositioner som läggs fram i Europa --
          </note>
          <note>
            möjligvis den enda -- där försvarsanslagen realt räknas upp.
            Det är nödvändigt på grund av de försummelser som tidigare förekommit,
            men det är nödvändigt också med tanke på att osäkerheten om framtiden
            är så stor som den faktiskt är.
          </note>
          <note type="speaker">
            Anf. 23 IRÉNE VESTLUND (s):
          </note>
          <note>
            Herr talman! Vid flera tillfällen här har förändringarna i vår
            omvärld tagits upp. Självfallet är det så att förändringar i vår
            omvärld påverkar också våra attityder till det militära och till
            det civila försvaret. Bilderna i våra TV-apparater lyfter in det
            civila samhällets sårbarhet och människornas utsatthet i våra
            vardagsrum. Flyktingströmmen från det forna Jugoslavien är måhända
            bara början på en mer omfattande folkomflyttning på grund av de
            påfrestningar som befolkningen utsätts för i krigs- och sanktionsdrabbade
            områden.
          </note>
          <note>
            Även vi trygga svenskar, som så länge förlitat oss på att det
            civila samhället är okränkbart och fungerande i alla situationer,
            har börjat fundera.
          </note>
          <note>
            Vatten, värme, elektricitet, fungerande barn- och äldreomsorg,
            sjukvård, transporter, ja, allt som hör till det fredstida samhällets
            självklarheter, kan komma att ifrågasättas i en framtid. Medvetenhet
            om att det inte behöver vara ett krigstillstånd som utlöser kriser
            i vardagen har vi fått vid några tillfällen, t.ex. då det blivit
            stora el-avbrott.
          </note>
          <note>
            Bristen på rent vatten är ett av de miljöhot som vi ser. Egendomligt
            nog är det just nu ett svenskt samhälle -- Vansbro -- som inte
            längre har rent vatten. Kanske det kan få ett antal andra kommuner
            att se över sin beredskap. Kriget i
          </note>
          <note>
            Persiska viken fick många att ta reda på hur vardagen skulle
            kunna klaras med enkla medel.
          </note>
          <note>
            Vi Socialdemokrater har i vår partimotion lyft fram två för oss
            viktiga områden inom totalförsvarets civila del. Det civila försvaret,
            som har som en av sina deluppgifter att stödja det militära försvaret,
            har genomgått ett antal delutredningar. I den förra försvarsutredningen
            -- 1988 års -- arbetades det mycket förtjänstfullt fram delrapporter,
            t.ex. om sjukvården i krig, som gav oss en delvis ny och samlad
            bild av detta område.
          </note>
          <note>
            Vi Socialdemokrater har vänt oss mot att man i propositionen
            snävat in de fyra huvuduppgifter som tidigare har legat som grund
            för det civila försvarets uppbyggnad. Utskottet har sedan vid
            sin behandling av propositionen utökat skrivningen, men vi Socialdemokrater
            ser ingen anledning att frångå den tidigare inriktningen, dvs.
            de fyra uppgifterna. I detta har vi också en samsyn med
          </note>
          <note>
            ÖCB, som särskilt tar upp samhällsfunktionerna som en självständig
            uppgift.
          </note>
          <note>
            Vi har i vår partimotion också yrkat på en utredning om det totala
            civila försvaret, ett yrkande som också andra partier instämt
            i, och utskottet har fattat det kloka beslutet att ge regeringen
            i uppdrag att tillsätta en kommitté.
          </note>
          <note>
            Vi har då från vår sida naturligtvis hävdat att de fyra grunduppgifterna
            skall ingå i detta, men vi tycker att tillsättandet av en kommitté
            är det väsentligaste i sammanhanget.
          </note>
          <note>
            I uppdraget ingår också att se närmare på övriga konsekvenser
            av förändringar i det civila samhället.
          </note>
          <note>
            Vi vet i dag inte riktigt hur överflyttningen av olika beredskapsåtgärder
            till det kommunala ansvaret kommer att slå, hur man ute i kommunerna
            kommer att kunna hantera det och vilka eventuella bekymmer som
            kommer att uppstå. Framför allt behöver vi föra den här diskussionen
            också i en framtid, så att inte vi som just nu talar för det civila
            försvaret hamnar i samma situation som de som talar för det militära
            försvaret: att det blir en obalans mellan uppgifter och ekonomi.
            Det här är en mycket viktig del av den framtida kommitténs arbete.
          </note>
          <note>
            ÖCB har naturligtvis också tagit fram en mängd andra faktorer,
            som vi från socialdemokratisk sida instämmer i, t.ex. att se över
            hur den totala servicen ute i samhället eventuellt kommer att
            förändras genom bolagiseringar och utförsäljningar av statliga
            företag och myndigheter.
          </note>
          <note>
            Hur kommer televerket att klara av den del som man har tagit
            ett stort ekonomiskt ansvar för, nämligen olika signalsystem?
            Hur kommer
          </note>
          <note>
            Vattenfall att kunna agera i dessa frågor? Det finns alltså många
            väsentliga och stora uppgifter för den framtida kommittén att
            arbeta med.
          </note>
          <note>
            Jag vill i detta sammanhang även säga att det inte handlar enbart
            om ÖCB utan även om räddningsverket, som på ett mycket bra sätt
            -- det tycker åtminstone jag, och jag tror att min syn delas av
            många -- prövar sin förmåga att snabbt rycka ut vid katastrofsituationer.
            Det är inte enbart i
          </note>
          <note>
            Armenien som man har prövat sin förmåga och gjort insatser. Man
            har gjort det även i andra katastrofområden.
          </note>
          <note>
            Jag tror att detta har varit bra för t.ex.
          </note>
          <note>
            räddningsverket för att stimulera personalen att jobba vidare
            med sådana lösningar.
          </note>
          <note>
            Jag sade att vi har tagit upp två viktiga områden i vår partimotion.
            Denna del av det civila försvaret är det ena området. Det andra
            området är frivilligorganisationerna. Jag tror att Sverige är
            unikt när det gäller intresse och engagemang i de frivilliga organisationernas
            arbete.
          </note>
          <note>
            Vi har i vår partimotion tagit fram just den delen.
          </note>
          <note>
            Vi har också sagt att frivilligorganisationerna och frivilligrörelsen
            självfallet inte skall stryka på foten inför de omorganisationer
            och neddragningar som kommer att ske inom det militära försvaret.
            En stöttning och ett fortsatt samarbete är nödvändigt.
          </note>
          <note>
            Vi måste också komma ihåg att det värde som ligger i de kunskaper
            som finns inom frivilligorganisationerna också är en del av det
            försvarsintresse som finns i vårt land. Jag tror att kunskaperna
            och villigheten att lära sig saker och ting har ett oerhört kraftfullt
            och positivt stöd inte bara för försvarsviljan utan även för svenskheten.
          </note>
          <note>
            Vi socialdemokrater har sagt att vi vill ha ett uttalande, men
            det har vi inte fått stöd för det i utskottet. Vi tror ändå att
            det är viktigt att föra fram denna värdering.
          </note>
          <note>
            Vi har också fört fram att det behövs ytterligare pengar till
            hemskyddet. Det har utskottet löst på annat sätt. Ytterligare
            talare, som också är djupt engagerade i frivilligorganisationerna,
            kommmer att ta upp detta, t.ex. stöd till instruktörsarvoden,
            m.m. Det är ett av de bekymmer som frivilligrörelsen för närvarande
            har.
          </note>
          <note>
            Frågan om frivilligorganisationerna är viktig, och den är viktig
            för oss socialdemokrater.
          </note>
          <note>
            Vi har i debatten inte i första hand talat om motioner. Men det
            finns några motioner, bl.a. från socialdemokratiskt håll, som
            jag vill beröra, eftersom det har varit ganska mycket skriverier
            i pressen. Det gäller prövningen och intagningen av hemvärnsmän
            samt reglerna för vapenförvaring.
          </note>
          <note>
            Vi i utskottet har tagit detta på så djupt allvar att vi i båda
            dessa delar ger regeringen till känna att vi önskar en skärpning
            på dessa områden. Jag tror att det är bra för den framtida debatten
            att vi tar upp dessa saker. Misstankar om att det inte sker en
            noggrann intagning av personer som skall hantera vapen får inte
            drabba frivilligorganisationerna.
          </note>
          <note>
            Det finns naturligtvis många saker att säga om det civila försvaret.
            Men jag nöjer mig, herr talman, med att haka på frågan om trendbrott,
            även om jag gör det med en något annorlunda vinkling.
          </note>
          <note>
            Jag anser att det är ett viktigt trendbrott att så här i början
            av en debatt om totalförsvaret behandla och lyfta fram det civila
            försvaret och frivilligrörelsen.
          </note>
          <note type="speaker">
            Anf. 24 HANS LINDBLAD (fp):
          </note>
          <note>
            Herr talman! Innan jag går in på ämnet vill jag be stenograferna
            om ursäkt för alla de år som jag har varit i riksdagen. Jag vet
            att det är en plåga för dem när jag går upp i debatten. Men det
            blir samma sak också nu.
          </note>
          <note>
            Jag har varit med om ett antal försvarsbeslut -- de senaste fyra
            -- och försökt följa även de tidigare.
          </note>
          <note>
            Bakgrunden är nu mycket glädjande. Vi har ett läge då vi kan
            tro att Europa kommer att bli ett fredligt
          </note>
          <note>
            Europa.
          </note>
          <note>
            Jag brukar säga att allt elände kommer från Hegel.
          </note>
          <note>
            Hans idéer har inneburit förtryck i länderna och krig, från Vilhelm
            II, Hitler och Lenin. Jag är därför jätteglad att denna riksdag
            nu kan reagera på en kvarvarande kommunistregim i Serbien. Det
            är dessa tankar i denna världsdel som har lett till att det har
            varit förtryck och att det har stått mer väpnade styrkor här än
            någon annanstans. Europa har varit en fruktansvärt drabbad kontinent
            till följd av dessa idéer. Samtidigt har samma kontinent haft
            idéer om demokrati, frihet. För mig är Hegel
          </note>
          <note>
            Europa och Jefferson Amerika. Man kan nu äntligen tänka: Var
            andra världskriget Europas sista stora krig? Den bakgrunden är
            naturligtvis oerhört positiv.
          </note>
          <note>
            Därmed har jag sagt vad jag vill säga om hotbilden.
          </note>
          <note>
            Resten är offentlig sektor.
          </note>
          <note>
            Ett grundläggande problem rörande Sveriges försvar har varit
            hur man parlamentariskt skall kunna kontrollera en så stor verksamhet.
          </note>
          <note>
            Jag blev en aning irriterad över det tonläge som försvarsministern
            och företrädaren för det största partiet hade. Den stora konfrontationen
            mellan
          </note>
          <note>
            Socialdemokraterna och Moderaterna i försvarsfrågan har gjort
            att det är de som egentligen har varit det stora problemet. Militären
            har liksom legat i lä. Jag har hela tiden upplevt att vi i åtskilligt
            tycker ganska lika. Men vad är det som gör att det inte går att
            få ett vettigt försvarsbeslut? Jo, det är byråkratin.
          </note>
          <note>
            Det känns ibland litet patetiskt, t.ex. när jag försöker beskriva
            pansarbåtsutredandet 1906 till
          </note>
          <note>
            1909. Vi vet att den tidens militärer ogillade demokrati också.
            Det gör inte dagens. Men deras sätt på försvarsområdet är att
            säga att det är de som har kunskapen och att det skall ni politiker
            inte skall blanda er så mycket i.
          </note>
          <note>
            Jag har hållit på länge med försvarspolitik, men det är sällan
            som jag har blivit kritiserad av politiker.
          </note>
          <note>
            Men rader av generaler och överstar, framför allt pensionerade
            sådana, skriver att jag är det okunnigaste som finns och att jag
            inte begriper någonting. Det är möjligt att jag är okunnigare
            än andra.
          </note>
          <note>
            Jag trodde att det var ett speciellt förhållande när det gäller
            att kunna behandla försvarets stora byråkrati. Det är en gammal
            byråkrati, det är en hierarkisk organisation. Det är få där som
            tänker på försvaret i stort. Man har ingen lojalitet mot försvaret,
            utan mer mot delar av det. Man är lojal mot något annat, som försvarsgren
            eller truppslag.
          </note>
          <note>
            Man är t.ex att säga i flottan eller i kustartilleriet.
          </note>
          <note>
            De kom samman 1902, men de har aldrig kommit sams. Inom flottan
            är man för ytfartyg, eller för ubåtar. Vid det förra försvarsbeslutet
            ville vi dels förstärka ubåtsvapnet, dels kustrobotarna. Inom
            flottan var man många irriterade över detta försvarsbeslut och
            har gjort åtskilligt för att sabotera det.
          </note>
          <note>
            På samma sätt är det inom armén. Det är en fight mellan pansarfolk
            och infanterister, och den stackars helikoptern kommer aldrig
            in.
          </note>
          <note>
            Det här har jag lärt mig, och det kan jag vara tacksam för. Men
            jag har lärt mig att förhållandet inte är något konstigt internationellt
            sett. Det är på samma sätt i andra länder, att särintressen driver.
          </note>
          <note>
            Det som hände i Pearl Harbor, varför hände det? I
          </note>
          <note>
            och för sig visste man sedan 20 år att det gick att sänka fartyg
            med hälp av flyg. Men det var försvarsgrensstrider, och slutsatsen
            stoppades.
          </note>
          <note>
            Jag har haft nytta av att lära mig hur en byråkrati fungerar,
            hur den hela tiden försöker manipulera politiker och färga beslutsunderlag.
            Som riksdagsrevisor har jag haft tillfälle att följa några områden.
            Det har gällt sjukvården, gymnasieskolan och polisen. Det är samma
            problematik där. Riksdagen fattar beslut, men stora aktörsgrupper
            handlar mot besluten.
          </note>
          <note>
            Det finns delar av det svenska försvaret som har fungerat mycket
            bra. Vi har förmodligen ett av världens effektivaste flygvapen
            i och med att det råder en ganska hyfsad balans mellan numerär
            och kvalitet, och det gäller också flera av de marina stridskrafterna.
          </note>
          <note>
            Men hur kan det komma sig att den svenska armén är sådan, att
            om det hade blivit krig under de senaste åren, hade det blivit
            en fullkomlig slakt?
          </note>
          <note>
            Det skulle ta 14 dagar att mobilisera brigaderna.
          </note>
          <note>
            När de väl hade kommit in skulle det ha visat sig att en stor
            del av utrustningen inte fungerar, att man inte kan slåss på nätterna
            och att sjukvården snabbt skulle klappa ihop. Varför? Jo, därför
            att politikerna har följt råden från ÖB, och ÖB sade ju vid det
            förra försvarsbeslutet att 28 brigader är den rätta avvägningen.
          </note>
          <note>
            Jag hade föreslagit att man skulle ta bort de äldre brigader,
            som riksdagen i och för sig redan 1972
          </note>
          <note>
            fattade beslut om att ta bort. Det var alltså ett riksdagsbeslut
            om att tio brigader skulle bort, men detta beslut följdes inte.
            Vilka är de stora strukturbeslut som har tagits? Ja, det var väl
            1972
          </note>
          <note>
            års försvarsbeslut, när man beslutade att ta bort de tio brigaderna.
            Men det beslutet genomfördes alltså inte.
          </note>
          <note>
            När det gäller fredsorganisationen fattades ett beslut 1982.
            Jag återkommer till det alldeles strax.
          </note>
          <note>
            Sedan togs nya beslut om brigaderna. 1989/90 var det aktuellt
            med indragning av nio brigader, och nu gäller det ytterligare
            två. I den meningen är naturligtvis den strukturomvandling som
            genomförs nu mer begränsad.
          </note>
          <note>
            Jag tycker ändå att det här är det bästa försvarsbeslutet, eftersom
            det som jag brukar säga är en prinipiell återgång till 1925 års
            försvarsbeslut.
          </note>
          <note>
            Det var tre moment i det försvarsbeslutet.
          </note>
          <note>
            För det första en prioritering av kvaliteten viktig.
          </note>
          <note>
            Det pratas ofta illa om 1925 års försvarsbeslut. Men då inrättades
            flygvapnet, och man tog bort mycket av kavalleriet. Det är klart
            att vi hade kunnat behålla ett stort kavalleri. Det hade Polen
            också
          </note>
          <note>
            1939.
          </note>
          <note>
            För det andra var inriktningen flexibiliteten, att vid behov
            skall krigsorganisationen kunna växa. Jag ser öppningar. Vi kan
            på flygvapenområdet ha ett större antal krigsdivisioner än fredsdivisioner.
          </note>
          <note>
            För det tredje har en rationell värnplikt kommit tillbaka. Det
            är kombinationen av detta som är avgörande.
          </note>
          <note>
            Olyckan i svensk försvarspolitik var låsningen i försvarsbesluten
            1914 och 1942. Ingen civiliserad stat kan fatta långsiktiga försvarsbeslut
            under pågående världskrig. Då finns det ju inga ekonomiska restriktioner.
            Men det är 1942 års försvarsbeslut som har legat som en död hand
            över svenskt försvar i 50 år. Nu går vi tillbaka till idéerna
            från 1925.
          </note>
          <note>
            Jag har i min motion citerat vad Bertil Ohlin skrev
          </note>
          <note>
            1942: I krig skall man naturligtvis satsa oerhört mycket på att
            ge effekt i närtid, men man skall inte binda upp sig. Men det
            var i samband med världskriget som riksdagen gick tillbaka till
            det värnpliktssystem som rådde före 1925, och man låste sig också
            vid med en organisation. En kritik mot det här huset är att man
            efter 1914 kunde ompröva beslutet redan efter ett decennium. Men
            att gången efter skulle ta fem gånger så lång tid!
          </note>
          <note>
            Frågan är vad som har varit det stora hindret. En faktor är naturligtvis
            myndigheterna, som har gjort allt vad de kunnat för att påverka
            politiken. Beslut man har ogillat har man ibland inte följt. Man
            har hela tiden försökt färga underlaget. Efter beslutet
          </note>
          <note>
            1972, när riksdagen beslutade att ta bort tio brigader men myndigheterna
            ändå behöll dem, måste man inse att det inte funkar. Pengarna
            räcker inte till grejor till dessa brigader. Han måste då dölja
            bristen! Hade han angett de 14 miljarder som fattas i form av
            ammunition, livremmar, snökedjor och allt vad det är, hade det
            ju kommit fram. Men myndigheterna förnekade att bristerna fanns.
          </note>
          <note>
            Försvaret är ett område där man kan hemlighålla saker och ting.
            Också höga befattningshavare kan säga att man inte kände till
            bristerna.
          </note>
          <note>
            Det här gäller ju inte bara den militära sidan. Jag knyter an
            till vad Iréne Vestlund sade. 1987 års försvarspolitiska beslut
            innehöll nytänkande framför allt på den civila sidan. Också där
            hade särintressen styrt. Vi hade en uthållighet på tre år för
            teko och skor. Inget land har någonsin uppgivit sin frihet på
            grund av skobrist, och det har aldrig funnits någon tanke på att
            Sverige skulle bli det första. Men för att möta det scenariot
            satsades hundratals miljoner kronor, och dessutom har vi de importrestriktioner
            som gör att en vanlig svensk barnfamilj fick betala 2 000--3 000
            kr. mer för kläder.
          </note>
          <note>
            Samma långa uthållighet gavs på livsmedelssidan, för att möta
            tre års avspärrning. Men sjukvården klappade ihop redan efter
            tre fyra veckor. Det fick vi oerhört mycket kritik för, att vi
            införde insatstider rätt över. Vidare minskade vi pengarna genom
            att vi gick över till ett system som innebar att vi inte skulle
            ha så stora lager och att vi skulle gå över till mindre oljeanvändning.
            Men det finns alltid myndigheter som säger att det gäller att
            få så mycket pengar som möjligt. Politikernas roll är enligt dem
            en och allena, nämligen att klå skattebetalarna på pengar att
            ge till myndigheterna. Men vår uppgift är ju att få saker och
            ting att fungera.
          </note>
          <note>
            Nu börjar också skyddsrumsbehovet att prioriteras.
          </note>
          <note>
            Myndigheterna har tidigare intensivt motarbetat detta. Det har
            ännu inte kommit till stånd, och det är därför alldeles nödvändigt
            att riksdagen säger att vi måste göra en prioritering. Vi har
            stora hinder i ett centralt verk, och länsstyrelsernas försvarsenheter,
            där alla sitter som revirbevarare och även fungerar som opinionsbildare
            mot den politiska nivån.
          </note>
          <note>
            Att civilförsvaret inte fungerar beror på att värnpliktiga endast
            förts till det militära försvaret.
          </note>
          <note>
            Vad är det som gör att Sveriges försvar har så stora obalanser?
            Jo, orsaken till detta är att försvarseffekten icke har varit
            det avgörande, utan det viktiga har varit den allmänna värnplikten
            som princip. Det spelar ingen roll om vi har 28 eller 20
          </note>
          <note>
            brigader eller ingen brigad alls om man säger att varje man ändå
            skall utbildas minst i sju och en halv månad. Det här har varit
            en princip, som sedan har blivit dogm och sedan har blivit hysteri.
          </note>
          <note>
            Som liberal kan jag väl säga att idén om allmän värnplikt började
            med en artikel. Man kan naturligtvis gå tillbaka och säga att
            den i någon mening fanns redan århundraden tidigare i och med
            folkuppbådet och utskrivningssystemen. Men i den moderna meningen
            är det en artikel av Viktor
          </note>
          <note>
            Rydberg i Handelstidningen 1859 som ligger bakom, och andra liberaler
            var August Blanche,
          </note>
          <note>
            Julius Mankell, S. A. Hedlund, och Adolf Hedin.
          </note>
          <note>
            För dem hängde den här frågan ihop med den allmänna rösträtten.
          </note>
          <note>
            Tanken att värnplikt går ut på att mycket folk innebär ett starkt
            försvar, den tanken dog bokstavligen vid Verdun 1916. Avsikten
            var inte att ta Verdun, utan Tyskland skulle döda så mycket som
            möjligt av Frankrikes unga manliga befolkning. Problemet var bara
            att Tyskland i stort sett förlorade lika många människor. Efter
            detta var idén död. När kulsprutan fanns räckte det inte med att
            man hade mycket folk.
          </note>
          <note>
            Hur har då denna idé kunnat fortsätta att styra?
          </note>
          <note>
            Officersgrupper menar att har man allmän värnplikt kan man inte
            gå till politikerna och säga att alla regementen måste vara kvar,
            att alla officersbefattningar måste vara kvar och att man också
            måste få pengar till utrustning. Sedan märker man att organisationen
            är så stor att man måste dölja behovet av utrustning, för annars
            kommer politikerna att ändra på organisationen.
          </note>
          <note>
            Det som är förödande är inte bara att det militära försvaret
            sedan andra världskriget har utbildat hundratusentals värnpliktiga
            som inte har behövts.
          </note>
          <note>
            Till dessa har försvaret sagt: Nu har du gjort dina sju eller
            tio månader. Tack för oss! Blir det krig kommer vi inte att kalla
            in dig.
          </note>
          <note>
            Samtidigt har civilförsvaret inte fungerat, eftersom man där
            inte har fått utbilda unga. Nu pågår försöksverksamhet på det
            här området i Malmö och
          </note>
          <note>
            Göteborg, men inte till det fick man använda värnpliktiga. I
            stället fick man ta in vapenfria. Vad man ville veta var vad man
            kan lära sig på sex månader, men det finns en lag som säger att
            vapenfria skall ligga inne mycket längre. Då får man alltså lov
            att säga: Vad kan du efter sex månader? Räkna inte det du lärde
            dig under tiden därefter. Det råder alltså fullkomlig hysteri
            på det här området.
          </note>
          <note>
            Det var väldigt nära att riksdagen 1982 fattade ett beslut som
            innebar en direktrekrytering till den civila sidan. Men detta
            stoppades av en överste i försvarskommittén som sade att det var
            ett hot mot den allmänna värnplikten. Partierna -- utom folkpartiet
            -- sade då nej till direktrekrytering. Det är tio förlorade år,
            som naturligtvis har inneburit att civilförsvaret inte fått en
            chans att funka. Om du inte utbildar 20-åringar kan det aldrig
            kompenseras senare. Du kan aldrig begära att 30- eller 40-åringar
            skall ställa upp på att med tvång bli utbildade tre eller fyra
            månader. Det är en helt bisarr tanke att de skulle tas från sina
            jobb.
          </note>
          <note>
            Det som har hänt nu senast är att blockeringen har brutits. Jag
            ser för resten att Roland Brännström finns här i dag. Pliktutredningen
            under honom tittar mycket förutsättningslöst på dessa frågor.
            Det handlar om alla behov, såväl militära som civila.
          </note>
          <note>
            Frågan är vilken metod man skall tillämpa vid uttagningen. Förmodligen
            blir det om en kombination. Man kan titta på individen. Det gäller
            att mäta och bedöma vederbörandes förmåga osv. Men det gäller
            också att se till vad vederbörande vill och vilken utbildning
            personen i fråga har.
          </note>
          <note>
            När det gäller byggnadsberedskapen -- det kan handla om byggandet
            av t.ex. befästningar och broar -- är det mycket viktigt att ta
            vara på t.ex. en byggnadsarbetares erfarenheter i stället för
            att utbilda honom till skyttesoldat. Det vore ju litet
          </note>
          <note>
            ''knäppt'' att utbilda honom till en sådan.
          </note>
          <note>
            Om det är så att det för den som skall göra värnplikten handlar
            om resor som kostar 40 000 kr.
          </note>
          <note>
            är det bättre att ta en grabb som bor på andra sidan av regementsstaketet,
            även om den här grabben skulle vara någon centimeter kortare t.ex.
          </note>
          <note>
            Det som jag tycker är avgörande här är att vi kommer bort från
            tidigare synsätt.
          </note>
          <note>
            Försvarsministern säger ibland att det här beslutet skulle innebära
            efterkrigstidens största strukturomvandling, men det är icke sant.
            I fråga om strukturomvandlingen av både krigsorganisationen och
            fredsorganisationen har det förekommit betydligt större beslut.
            Jag tänker på besluten 1972, 1982 och 1989/90. Det nya nu är den
            ädnrade synen på värnplikten.
          </note>
          <note>
            Det är alltså viktigt med en kombination av alla tre momenten
            från 1925: kvaliteten, flexibiliteten och ett rationellt användande
            av personalen. Det är förverkligandet av den här kombinationen
            som är det nya.
          </note>
          <note>
            Jag måste något kommentera framför allt Arne
          </note>
          <note>
            Anderssons kritik mot 1987 års försvarsbeslut. När det gällde
            den civila sidan blev det helt enkelt fråga om ett politiskt kommando
            för första gången. Jag hävdar att nämnda försvarsbeslut var bra.
            Det innebar att vi skulle satsa på kvalitet vad gäller armén.
            Vi visste nämligen mycket väl att armén inte fungerade. Att det
            inte gick att fatta beslut i det sammanhanget berodde helt enkelt
            på att utlovat underlag inte kom.
          </note>
          <note>
            Beträffande kritiken vill jag säga följande. Trots att jag nog
            var den som kom med mest kritik hade jag en alldeles för positiv
            inställning. Jag sade: Ta bort
          </note>
          <note>
            IB 66. Nu vet vi att ännu mer måste bort.
          </note>
          <note>
            Tror någon att vi kunde säga: Ni får de här 6,8
          </note>
          <note>
            miljarderna extra. Men sedan får ni en in blancofullmakt. Ni
            kan ju ha gömt undan grejer och det kanske inte funkar.
          </note>
          <note>
            Det var mycket bra att man ändå tvingade fram sanningen. Vi visste
            mycket väl att åtgärder skulle ha vidtagits för länge sedan. Jag
            upplevde att det var positivt att de här bristerna kom fram.
          </note>
          <note>
            Dessutom -- nu är jag litet personlig -- var jag rätt irriterad
            över Carl Bildt. Vi båda satt alltså med i försvarskommittén,
            och jag hävdar att jag faktiskt var mera aktiv än han. Jag ifrågasatte
            myndigheternas siffror. Men när vi kom dithän att beslut skulle
            fattas ville Carl Bildt ha 2,5 miljarder mera. För nästan alla
            de pengarna skulle han köpa
          </note>
          <note>
            15 Viggenplan till -- men det var icke fråga om ett öre mera
            i prisreserv! Vi befann oss då i precis samma situation som nu.
          </note>
          <note>
            En svårighet här är de problem som alla politiska partier har
            haft med myndigheter som vilseleder.
          </note>
          <note>
            Men då säger man i något parti att det är politikernas eller
            de andra partiernas fel att det är som det är. Det tycker jag
            på något sätt är att friskriva byråkratin, vilken ju alltid tjänar
            på att ett parti försöker lägga skulden på ett annat parti.
          </note>
          <note>
            Rent sakligt kan man säga att det var mycket bra att vi inte
            satsade nästan 2 miljarder på ytterligare 15
          </note>
          <note>
            Jaktviggar utrustade med annan radar än övriga, särskilt som
            problemet i nuläget är att vi har för många flygplan. JAS kommer
            alltså i ett för stort antal och för tidigt. Det innebär att vi
            måste skrota befintliga resurser i förtid.
          </note>
          <note>
            Sture Ericson talade om materielindex. Men jag tycker att han
            har fel på den punkten. Själv tycker jag att det är riktigt att
            ha ett materielindex.
          </note>
          <note>
            Erfarenhetsmässigt vet vi att försvarsmaterielen utvecklas snabbare
            än vad ett allmänt konsumtionsindex gör.
          </note>
          <note>
            Jag tycker att Sture Ericson gör samma fel som en del myndigheter
            verkar göra om han tror att vi har utlovat en ökning. Försvarsbeslutet
            kan ju mycket väl innebära att försvarsanslagen skall dras ner
            med
          </note>
          <note>
            10 eller 20 %. Ramen minskas sedan i motsvarande omfattning.
            Men inom ramen skall ändå materielandelen finnas. På samma sätt
            är det med löneindex. Det spelar ingen roll om försvarsramen är
            på 20, 25 eller 30 miljarder. Oavsett vad som gäller skall det
            finnas ett löneindex.
          </note>
          <note>
            Så några ord om fredsorganisationen. Det är nödvändigt att minska
            antalet fredsförband och att dra ner när det gäller den funktionen
            av krigsorganisationen. Jag är en av dem som tycker att det som
            gjorts både den här gången och förra gången är mycket olyckligt.
            Roland Brännström och jag tillhörde dödspatrullen. Vi var alltså
            några politiker från olika partier som åkte runt i landet och
            besökte olika förband. Vi vägde alla saker mot varandra. Det gällde
            byggnaderna, personalen, hur nära de värnpliktiga bodde, operativa
            förhållanden, sysselsättning etc. Det kan handla om ett tiotal
            olika variabler som vi vägde mot varandra.
          </note>
          <note>
            Det här är inte konstigare än t.ex. byggandet av en bro. Öresundsbron
            kräver säkert många fler variabler. För exempelvis en ny gymnasiereform
            behövs det kanske hundra olika variabler.
          </note>
          <note>
            Sedan säger man: Ja, men det här gick inte.
          </note>
          <note>
            Regeringen sade ju nej beträffande två av förbandsanläggningarna.
            Därpå säger riksdagen nej på ytterligare några punkter. Det var
            ju så att säga en nattlig uppgörelse mellan moderater och socialdemokrater.
            Det handlade om att behålla ett milo i Värmland, där det fanns
            en lokal opinion.
          </note>
          <note>
            Riksdagen fattar beslut. Men myndigheter följer inte alltid fattade
            beslut. Jag vill som exempel nämna K 1 och Näsbypark. Socialdemokraterna
            --
          </note>
          <note>
            som jag kan glädja genom att nämna detta -- har en reservation
            i anledning av min motion. Egentligen är det en makalös läsning
            beträffande det som har hänt.
          </note>
          <note>
            Det är lätt att säga: Gör ingenting alls! Men jag tror att människor
            i dag ändå känner att det är nödvändigt att det kommer ett rationellt
            förslag.
          </note>
          <note>
            Vad som hänt 1989 och vad som händer nu är att man låter de militära
            myndigheterna lägga fram förslag. Därför har det aldrig gjorts
            en samlad bedömning där allt har vägts in, utan någon har sett
            till att vi fått ett panikbeslut om I 21. Detsamma gäller egentligen
            flottiljerna.
          </note>
          <note>
            Inför framtiden måste man gå tillbaka och se på vad som hänt.
            Men det skulle inte förvåna mig -- jag säger detta efter att ha
            studerat dagens talarlista --
          </note>
          <note>
            om en stor del av anförandena i dag handlar om fredsorganisationen
            och ganska få av dem om krigsorganisationen. Här har ett fundamentalt
            fel gjorts från myndigheternas sida.
          </note>
          <note>
            Jag tror att man hemma i Gävle skulle ha accepterat dessa saker
            mycket lättare om man hade känt att här har politiker vägt alla
            faktorer mot varandra.
          </note>
          <note>
            Men nu kan man på politisk resp. militär nivå skylla ifrån sig.
            Ingen har egentligen något ansvar. På liknande sätt har det varit
            på flygvapensidan.
          </note>
          <note>
            Så en sista reflexion om flygflottiljerna. Det har gått till
            på följande sätt. I försvarskommittén i samband med föregående
            försvarsbeslut kunde man höra: Vi är i färd med att skaffa oss
            robot 15, som är en mycket bra robot. Den skall användas till
          </note>
          <note>
            JAS, och den kommer att anskaffas och vara slutlevererad 1989
            eller 1990, om jag minns rätt.
          </note>
          <note>
            Då sade någon: Men snälla nån, den skall sitta på
          </note>
          <note>
            JAS, och första divisionen kommer 1995. Tänk om det blir krig
            1991 eller 1992! Hur skall vi då kunna förklara för svenska folket
            att det finns sjömålsrobotar till ett värde av hundratals miljoner
            kronor i olika förråd -- robotar som inte kan avlossas förrän
            senare under 90-talet? Det här går inte ihop. Vi kan inte förklara
            detta.
          </note>
          <note>
            Ja, men skulle det inte gå att använda Viggen?
          </note>
          <note>
            frågar någon. Då säger man från myndigheterna:
          </note>
          <note>
            Det har vi inte tänkt på.
          </note>
          <note>
            40 miljoner skulle det kosta -- en liten summa. Det här är vad
            vi minns.
          </note>
          <note>
            Det innebär att det när det gäller Attackviggarna kan bli två
            generationer -- dels de med tidigare robotar, dels de nya. Det
            betyder egentligen en fördubbling av attackkapaciteten.
          </note>
          <note>
            Men när det blir fråga om verkligheten hör man teknikerna på
            flottiljerna säga: Ja, stoppar man in den här lilla datorn för
            att kunna sätta robot 15 på
          </note>
          <note>
            Attackviggen får man på köpet de andra vapnen också. Man kan
            sätta på bombkapslar, jaktrobotar och radarjaktrobotar.
          </note>
          <note>
            Problemet är att man kan sätta hela programmet på
          </note>
          <note>
            Spaningsviggarna också. Plötsligt har vi åtta och en halv division.
            Det är det som ligger bakom att det i det här läget är rimligt
            att gå ned till sju divisioner.
          </note>
          <note>
            Det är under alla förhållanden bortåt en fördubbling av den attackkapacitet
            vi har.
          </note>
          <note>
            Slutsatsen blir naturligtvis att om vi gör den minskningen --
            eftersom JAS-systemet innebär att vi skall gå ned till 16 divisioner
            -- är det en besparing som är rätt viktig. Men då måste man lägga
            ned en flottilj. Till dem som utgår från att flottiljerna är det
            viktiga kan jag säga att det är nödvändigt att lägga ned en flottilj.
            Sedan kan man diskutera vilken det skall vara. Men tanken att
            ha kvar alla flottiljer är i grunden alldeles orimlig, för då
            skulle vi den närmaste tiden lägga ned mycket pengar på att behandla
            en organisation.
          </note>
          <note>
            Herr talman! Jag yrkar bifall till utskottets förslag i dess
            helhet.
          </note>
          <note>
            (Applåder)
          </note>
          <note type="speaker">
            Anf. 25 STURE ERICSON (s) replik:
          </note>
          <note>
            Herr talman! Det här blir ett något ovanligt genmäle.
          </note>
          <note>
            Eftersom detta är den sista större försvarsdebatt som Hans Lindblad
            deltar i här i riksdagen, då han har bestämt sig för att lämna
            riksdagen i slutet av detta år, tycker jag att det finns anledning
            att göra några konstateranden. Hans Lindblad har varit en mycket
            kunnig försvarsdebattör, så kunnig också i detaljer att det ibland
            har gjort det svårt för oss andra att riktigt hänga med. Han har
            därför ibland fått föra sin egen debatt mot konservativa krafter
            i politiken och framför allt inom den militära byråkratin.
          </note>
          <note>
            Så här i efterhand kan man konstatera att Hans
          </note>
          <note>
            Lindblad har haft rätt i det mesta han har sagt om försvaret
            och försvarsbyråkratin. Ibland har han t.o.m. haft rätt när han
            har kritiserat oss socialdemokrater. Personligen är jag förvånad
            över hur Folkpartiet hushållar med sina resurser, när man nu släpper
            i väg Hans Lindblad från riksdagen, men det skall jag inte lägga
            mig i.
          </note>
          <note>
            Det är en stor förlust för försvarsutskottet och för riksdagen
            när Hans Lindblad nu drar sig ur verksamheten här i huset. Vi
            vill gärna hylla Hans
          </note>
          <note>
            Lindblad för en stor och självständig insats samt tacka för alla
            de inspirerande diskussionerna. Vi hoppas få fortsätta de diskussionerna
            även utanför riksdagen.
          </note>
          <note>
            (Applåder)
          </note>
          <note>
            I detta anförande instämde Christer Skoog (s),
          </note>
          <note>
            Karin Wegestål (s), Britt Bohlin (s), Iréne Vestlund
          </note>
          <note>
            (s), Jan Jennehag (v), Sven Lundberg (s) och
          </note>
          <note>
            Barbro Evermo Palmerlund (s).
          </note>
          <note type="speaker">
            Anf. 26 HANS LINDBLAD (fp) replik:
          </note>
          <note>
            Herr talman! Jag tror att försvarsutskottet har en mycket viktig
            uppgift. Nu skall jag röja en hemlighet: det här utskottet har
            inte så mycket att göra som andra utskott. Men försvarsutskottet
            har möjlighet att följa upp det vi har beslutat. Det finns en
            riksdagsutredning som säger att utskotten måste gå tillbaka och
            se vad som har hänt. Det har det här utskottet gjort.
          </note>
          <note>
            Sture Ericson påpekade att det gjorts 15
          </note>
          <note>
            tillkännagivanden. Jag tycker att det är jättebra att ett utskott
            har tid att göra det. Det påstås att när jordbruksutskottet höll
            på med miljöpropositionen fick det ta 36 sekunder per yrkande,
            inkl. alla föredragningar. Tillkännagivanden finner man också
            om man läser texten. Jag menar att myndigheter skall läsa dessa.
            Det gör de i och för sig inte. De bryr sig inte om vad riksdagen
            säger.
          </note>
          <note>
            Men man skall titta både på det som riksdagen säger och på de
            formella tillkännagivandena. Det är viktigt att besluten följs
            upp. Försvaret har haft femårsplanering. Vi är nu på väg mot treårsbudgetering.
            Det kräver att utskottet tar mycket mer aktiv del.
          </note>
          <note>
            Jag menar att det förmodligen inte hade gått så fruktansvärt
            illa med svenskt försvar om de nuvarande ledamöterna hade varit
            med tidigare, och det är egentligen tjejerna som är skillnaden.
            De går inte på sådana saker som att det skall vara ett jättestort
            försvar men att det inte spelar någon roll om grabbarna har skyddsvästar
            eller att pengarna som anslås till sjukvårdshelikoptrar stoppas
            in för att behålla en stor organisation. Med Iréne, Britt,
          </note>
          <note>
            Karin och Barbro, och tidigare Kerstin Ekman och
          </note>
          <note>
            Gunhild Bolander har vi fått ett stort kvinnligt tillskott. Det
            har varit lättare att prata sakligt med dem, för grabbarna har
            på något sätt varit styrda av eller vana vid att ha tilltro till
            myndigheter. Jag tror att det är oerhört viktigt för det svenska
            försvarsutskottet att ha en aktiv roll. Det här är ett område
            där det mycket ofta råder enighet över partigränserna, och då
            måste utskottet ta kommandot.
          </note>
          <note>
            Detta är samtidigt en vädjan till försvarsministern.
          </note>
          <note>
            Nu får vi en myndighet i försvarsmakten. Det behövs, för den
            här organisationen har varit så splittrad. Det behövs en stark
            ÖB. Men det innebär att vi måste ha en politisk nivå över. Egentligen
            har vi SSLP eller motsvarande. Den funktionen måste stärkas. Det
            får inte vara så att överbefälhavaren talar om vilket hotet är.
            Nu gör han inte det. Han är egentligen kameral och talar bara
            om hur mycket de olika anslagen har ökat. Det kan man mycket bättre
            använda riksdagens utredningstjänst till.
          </note>
          <note>
            Enligt min mening behövs det ingen ÖB-
          </note>
          <note>
            myndighet. Operativa frågor vill man över huvud taget inte prata
            om. Men det är absolut nödvändigt att utvärderingen görs av parlamentet,
            och då är departementet parlamentarikernas organ. Kalla hellre
            parlamentarikerna ytterrock än nattmössa.
          </note>
          <note>
            Där tycker jag verkligen att försvarsministern knölar till det.
          </note>
          <note>
            Det är mycket viktigt att parlamentet har ansvar.
          </note>
          <note>
            Men det gäller också de övriga utskotten. Jag tycker att försvarsutskottet
            kan berätta för socialutskottet och utbildningsutskottet att man
            måste göra en uppföljning när man beslutar någonting. Det jag
            tycker att jag har lärt mig mest av i det här huset är faktiskt
            att vara riksdagsrevisor. Jag blir mörkrädd när jag ser hur många
            av de beslut som vi fattar blir någonting helt annat än som avsetts
            och resp. fackutskott icke reagerar. Där tror jag att försvarsutskottet
            har haft det litet lättare i och med att vi har haft litet mindre
            att göra än de andra utskotten, lagutskottet undantaget. Men det
            är ändå mycket väsentligt att riksdagen tar på sig den funktionen,
            annars kan skattebetalarnas pengar aldrig bli riktigt använda.
          </note>
          <note>
            Jag är också rörd över all den vänlighet som visas när så många
            i utskottet reser sig för min skull. Jag skall också resa mig
            för er någon gång.
          </note>
          <note type="speaker">
            Anf. 27 ARNE ANDERSSON (m) replik:
          </note>
          <note>
            Herr talman! Jag skulle faktiskt också ha kunnat resa mig för
            en stund sedan, om jag inte redan hade begärt ordet för att harangera
            Hans Lindblad. Jag gör alltså inte det här inlägget för att kritisera
            att
          </note>
          <note>
            Hans Lindblad hade synpunkter på det jag sade om
          </note>
          <note>
            1987 års beslut. Jag skulle kunna kommentera det med att säga
            att Hans Lindblad anser att 1925 års beslut var ett bra beslut.
            I det perspektivet tror jag att det är lättare att förstå att
            också 1987 års beslut var ett godtagbart beslut. Om detta kan
            vi ha olika mening.
          </note>
          <note>
            Däremot kan vi inte ha olika mening om det salt som Hans Lindblad
            utgör i debatten. De stundtals väldigt många som har lyssnat till
            den del av debatten som har varit har märkt att Hans Lindblad
            i många avseenden inte är lik oss andra. Nästan uteslutande är
            detta en tillgång av det enkla skälet att de som vågar vara så
            pass annorlunda, såväl vad avser åsikter som debatteknik, kanske
            kommer att saknas i riksdagen av det skälet. Sedan fem sex år
            tillbaka har jag haft förmånen att var utskottskamrat med Hans
            Lindblad, och jag har aldrig kunnat bortse från att det i utskottet
            sitter en så kolossalt kompetent person, som ändå inte har spelat
            huvudrollen, utan spelat sin alldeles egen roll, på sitt alldeles
            egna sätt. Det är en aktningsvärd roll.
          </note>
          <note>
            Hans! Eftersom du i utskottet -- jag kan inte minnas att du har
            sagt det här i dag -- har talat om att du avser att inte finnas
            med när utskottet sammanträder i höst, i varje fall inte som ordinarie
            ledamot, vill jag å utskottets vägnar tacka dig och hoppas att
            du skall ha kul med det du tänker göra.
          </note>
          <note>
            Du har kanske skämtsamt, kanske med en glimt i ögat, kanske med
            berått mod sagt: Ni skall nog få reda på vad ni är för några,
            för jag skall gå hem och skriva. Oberoende av vad du skriver,
            Hans, vill jag gärna säga att det kittlar nerverna att vänta på
            det du skriver. Tack skall du ha för trevligt arbete tillsammans
            i utskottet.
          </note>
          <note type="speaker">
            Anf.28 HANS LINDBLAD (fp) replik:
          </note>
          <note>
            Herr talman! Jag är naturligtvis tacksam för vad utskottets ordförande
            sade.
          </note>
          <note>
            Det gällde beslutet 1925. Det är väsentligt att se vilka principer
            som gäller. Det var bra att rusta upp och dåligt att rusta ner.
            1925 var man oerhört framsynt. Däremot kan man kritisera politiker
            oerhört kraftigt för att de på 1930-talet, efter det att
          </note>
          <note>
            Hitler hade kommit till makten, inte reagerade snabbare.
          </note>
          <note>
            Till dem som berömmer 1936 års försvarsbeslut, som innebar en
            tioårig upprustning fram till 1946, och talar illa om 1925 års
            beslut vill jag säga: Titta på vilka nedrustningar de krigförande
            länderna gjorde. De var oerhört mycket kraftigare neddragningar.
          </note>
          <note>
            Här oberopades olika tolkningar av tillkännagivandet om nedläggning
            av vissa regementen. I 14 och P 2 nämndes därför att de brigaderna
            skall bort. Eftersom dessa brigader ändå skall bort, är det väl
            ändå rimligt att inte låta det faktum att regementchefen vill
            ta hänsyn till personalen bli helt avgörande. Men det kan man
            inte säga om ett förband som producerar artilleri och luftvärn
            för andra. Man kan inte i samma situation säga att nu lägger vi
            ned utbildningen. När det gäller nedläggning av F 13 kan man tillämpa
            precis samma resonemang. Om vi hade en militär chef i riksdagsrestaurangen,
            och man skulle sätta in ett nytt bord, skulle han kunna säga:''Från
            den 18
          </note>
          <note>
            september är riksdagsrestaurangen nerlagd.'' Men dagen efter
            öppnas en ny restaurang med annat innehåll än bord. De tänker
            så fyrkantigt.
          </note>
          <note>
            En sista reflektion. Vi har sagt att det är väsentligt att man
            vid nedläggningen av dessa förband tar till vara alla möjligheter
            att sysselsätta personalen. Jag fick reda på en obehaglig sak
            i Växjö i förra veckan.
          </note>
          <note>
            Det finns en bra matsal, fint kök och duktig personal. Kommunen
            vill att personalen skall ta över mathållningen i en gammal skola.
            Kommunen skulle ta över personalen. Sedan skulle man skicka mat
            till skolan, ålderdomshem och dagis. Men så säger byggnadsstyrelsen
            nej till detta! Man säger nej, fast ingen människa tänker köpa
            den matsalen.
          </note>
          <note>
            Samma sak får inte hända på de förband som nu läggs ned. Precis
            som utskottet har sagt måste man ta hänsyn till personalen, om
            man kan anställa den på något sätt. Om de anställda t.ex. vill
            fortsätta verksamheten, reparera traktorer, lastbilar och bussar,
            måste de få göra det utan att någon central myndighet kommer och
            säger nej och ser oerhört byråkratiskt på det.
          </note>
          <note>
            Jag vet att det är ministerstyre. Jag vet inte om försvarsministern
            instämmer med mig, men jag är övertygad om att han ändå tycker
            som jag.
          </note>
          <note>
            Anf. 29 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Eftersom jag vet att kammarens ledamöter är mycket
            tystlåtna, kan jag väl ändå få säga att jag tycker som Hans Lindblad,
            bara det inte kommer vidare till byggnadsstyrelsen.
          </note>
          <note>
            Herr talman! Mitt budskap från talarstolen är tvåfaldigt. Det
            ena är att jag instämmer i vad Sture
          </note>
          <note>
            Ericson och Arne Andersson har sagt om Hans
          </note>
          <note>
            Lindblad. Han har varit ett salt i debatten, men inte bara ett
            salt i försvarsdebatten. Genom sitt eminenta kunnande har han
            faktiskt kunnat påverka mycket mer än vad många är medvetna om.
            Det krävs oerhörda kunskaper för att kunna ge sig på de komplicerade
            strukturer och den byråkrati som finns inom försvaret. Men det
            skall parlamentariker inte vara rädda för.
          </note>
          <note>
            Jag instämmer alltså i Sture Ericsons och Arne
          </note>
          <note>
            Anderssons tack till Hans Lindblad. Jag har inte alltid tyckt
            som han, men det har varit ganska ofta jag har tyckt att han åtminstone
            har haft en ordentlig tavelträff. Det är mer än det ibland har
            varit fallet i debatten i övrigt. Hoppas att Hans
          </note>
          <note>
            Lindblad, när han nu lämnar riksdagen vid årsskiftet, inte förtröttas
            utan fortsätter att delta i den försvarsdebatt som är nödvändig.
          </note>
          <note>
            Det andra som jag vill säga till bl.a. Hans Lindblad är: Eftersom
            jag delar Hans Lindblads uppfattning om att det här är ett svårstyrt
            pastorat för riksdagen, försvarsutskottet, departmentet och andra,
            kommer vi att genomföra en omorganisation av försvarsdepartementet
            den 1
          </note>
          <note>
            juli, alltså i sommar. Den är avsedd att ge oss ett bättre grepp
            när det gäller styrning av de riksdagsbeslut som vi ändå är de
            första att försöka genomföra. Det är svårt med den gammalmodiga
            struktur som finns i dag inom departementet. Det är också svårt
            med den ledningsorganisation som fortfarande finns. Där har utskottet
            ställt sig bakom förslaget om en förändring den 1 juli 1994. Det
            står uttryckligen i propositionen att det är viktigt att man på
            den politiska nivån får tillräckliga styr- och kontrollmöjligheter.
            Båda delarna behövs nämligen. Sedan får vi försöka göra vårt bästa
            för att i samråd med riksdagen, den beredning som kommer att tillsättas,
            se till att vi får en bättre kontroll över verksamheten. Inte
            minst det svenska försvaret kommer att tillhöra vinnarna i det
            sammanhanget.
          </note>
          <note type="speaker">
            Anf. 30 HANS LINDBLAD (fp) replik:
          </note>
          <note>
            Herr talman! Det är inget problem för mig att lämna försvarspolitiken,
            för jag upplever att vi har en försvarsminister och en regering
            som säger att kvaliteten är viktig. Det var en socialdemokrat,
          </note>
          <note>
            Sture Ericson, som talade precis som jag skulle ha gjort för
            15 år sedan. Det som var alldeles omöjligt förut är nu allmän
            egendom. Jag är inte oense med någon, så det känns onödigt att
            sitta kvar.
          </note>
          <note>
            Bara en liten varning. Här fattar vi beslut, men vad blir det
            sedan? Det kommer myndigheter som säger: ''Vi vill kalla in värnpliktiga
            ändå.'' För det är inte säkert att alla har vänt på sin kant.
            Det är tragiskt att man fattar beslut men att det sedan blir någonting
            annat.
          </note>
          <note>
            Jag är också övertygad om att det inte kommer att behövas 16
            brigader. Naturligtvis kommer vi att behöva betydligt färre om
            några år, såvida hotbilden inte blir radikalt annorlunda. Men
            jag har inte fört något stort liv om detta. Frågan var vilken
            tidpunkt för nedläggningen man väljer. Det är inte kapitalförstöring
            att behålla brigaderna några år till, tvärtom kan man göra det.
            Men vill man spara pengar åt skattebetalarna skall man säga vilka
            förband inom fredsorganisationen som skall läggas ned. Det sticker
            folk i ögonen om man lägger ner förband året efter det att man
            investerat, men det vill inte riksdagen peka ut i dag. Man gör
            detta med öppna ögon, och det tycker jag är synd.
          </note>
          <note>
            Väldigt personligt: Jag har inte varit särskilt aktiv i fråga
            om försvaret under det senaste året. Jag tycker att det är på
            väg åt rätt håll. Men jag märker att vi har samma problem inom
            hela den offentliga sektorn. Jag tror att -- och det är ärligt
            menat -- det försvarsutskottet har gjort under de senaste åren,
            egentligen ända sedan 1971, nämligen beslutat följa upp planeringen,
            har andra utskott mycket att lära sig av.
          </note>
          <note>
            Jag blir ibland som riksdagsrevisor chockad. Jag går t.ex. på
            ett sammanträde hos svensk polis och tänker: Vad fasen har justitieutskottet
            gjort? Eller så tänker jag: Kan man aldrig utvärdera svensk gymnasieskola?
            Politikerna invänder med att säga att de inte har tid. Men vi
            kan inte ha ett parlament där politikerna inte har tid att se
            hur det är i den svenska verkligheten. Därför måste alla inom
            den offentliga sektorn och politiker som får skäll för besluten
            se till att det de beslutar är det väsentliga.
          </note>
          <note>
            Det får inte bli så att särintressen, byråkrater, stora organisationer
            och personal får styra. Här måste man ta sitt ansvar. Där har
            vi lärt oss oerhört mycket i försvarsutskottet.
          </note>
          <note>
            Det har varit stimulerande för mig att se att det jag lärt mig
            på det här området förmodligen är applicerbart på de allra flesta
            områden och med all säkerhet också inom landsting och kommuner.
            Det är fundamentalt. Med tanke på politikerförakt får politikerna
            faktiskt stå till svars för vad alla dessa otaliga särintressen
            och byråkrater ställt till med och krånglat till. Vi kan ha olika
            meningar och tycka att någonting skall vara fem eller tio procent
            större, men alla har vi ett ansvar för det gemensamma. Det jag
            har engagerat mig mest för under de senaste åren är att se till
            att riksdagen faktiskt följer upp sina beslut och tar befälet.
          </note>
          <note>
            Varför skall vi annars ha allmänna val? Annars får vi ändra grundlagen
            och säga: All makt utgår från svenska folket, såvida inte myndigheterna
            anser annorlunda.
          </note>
          <note type="speaker">
            Anf. 31 BARBRO EVERMO PALMERLUND (s):
          </note>
          <note>
            Herr talman! Omstruktureringen, som vi diskuterar här i dag,
            skall syfta till att höja kvaliteten i vårt framtida försvar.
            Diskussionerna förs ofta och enbart i termer av materiell kvalitet.
          </note>
          <note>
            Förutsättningen för en kvalitetshöjning ligger dock även i kunskaper,
            yrkesstolthet, engagemang och trivsel hos den personal som gör
            jobbet.
          </note>
          <note>
            Vi talar ofta om att människan är den viktigaste tillgången i
            organisationen. Trots detta tas ofta inte den kreativitets- och
            kunskapsreserv som finns inom varje människa i bruk. För att den
            skall kunna utnyttjas krävs att de som samverkar känner trivsel,
            engagemang och känner sig delaktiga i organisationen. Oavsett
            om man är anställd, uttagen genom pliktlagstiftning eller frivillig,
            bör detta vara en grundläggande inriktning, menar vi socialdemokrater.
            Det är alltså hög tid att gå från ord till handling.
          </note>
          <note>
            Omstruktureringen av försvarsmakten kommer i många avseenden
            att få stor inverkan på personalområdet. För oss socialdemokrater
            är det viktigt att omstruktureringen sker med stort hänsynstagande
            till människans bästa.
          </note>
          <note>
            Vi förutsätter därför att alla möjligheter till kompetensutveckling,
            omplacering, naturlig avgång med pension osv. beaktas innan personal
            avvecklas. Då en avveckling i det enskilda fallet är oundgänglig
            förutsätter vi vidare att lagen om offentlig anställning följs,
            avseende både yrkesofficerare och civila anställda. Det kan tyckas
            vara så självklart att det inte ens skall behöva nämnas. Men jag
            skall förklara varför vi sett det som nödvändigt att ändå framföra
            det.
          </note>
          <note>
            Herr talman! Personalbehovet i den framtida organisationen kommer
            att behöva minskas som en följd av omstruktureringen. Om detta
            råder det inga delade meningar. Det som däremot ger anledning
            till oro och där vi befarar att lagen om offentlig anställning
            inte kommer att följas är när överbefälhavaren med stöd av propositionen
            anger att åldersstrukturen hos yrkesofficerarna bör förändras
            och anpassas för att bättre svara mot försvarsmaktens behov av
            yngre befäl. Det råder enligt regeringen ett samband mellan ålderstrukturen
            hos yrkesofficerare och personalens förutsättningar att klara
            sina uppgifter i främst krigsorganisationen.
          </note>
          <note>
            Vi socialdemokrater anser att det för den enskilda människan
            och för officersyrket är en förödande inställning om man redan
            efter 40 års ålder skall anses för gammal och därmed inte kunna
            sköta sitt jobb. Gå ut i dag och fråga yrkesofficerare som uppnått
            den aktningsvärda åldern av t.ex. 50 år hur de känner det. Jag
            är säker på att de inte mår särskilt väl av de diskussioner och
            beslutsavsikter som föreligger. Det är en graverande människosyn
            som läggs i dagern, och jag ifrågasätter starkt om deras psykiska
            arbetsmiljö i dag är särdeles bra.
          </note>
          <note>
            Det är också anmärkningsvärt att människor av kött och blod blir
            till kyliga matematiska räkneexempel inom myndigheterna och att
            ''rätt åldersläge'' kan få sättas helt godtyckligt och därmed
            upphöjas till den enda sanningen.
          </note>
          <note>
            Verkligheten är mer nyanserad än så. Jag undrar om regeringen
            även menar att detta är ett led i vad som beskrivs i propositionen
            som en ''väl utvecklad arbetsgivarpolitik''. Vår uppfattning är
            att det även inom försvaret behövs en varierad ålderstruktur bland
            personalen, som har de kunskaper och erfarenheter som ett långvarigt
            yrkesarbete ger.
          </note>
          <note>
            Enligt vår socialdemokratiska mening måste försvaret formellt
            och moraliskt ta ansvar för den personal som är anställd och på
            sikt genom god personalpolitik åstadkomma en gynnsammare åldersstruktur.
            Den förestående omstruktureringen får således enligt vårt förmenande
            inte tas till intäkt för att avveckla den äldre personalen.
          </note>
          <note>
            Lagstiftningen om anställningsskydd bygger på prinicpen att en
            arbetstagare med lång anställningstid också skall ha större anställningstrygghet
            än arbetstagare med kortare anställningstid. Huvudprincipen är
            således ''sist in först ut''.
          </note>
          <note>
            Herr talman! Anställningsformen i det enskilda fallet avgör hur
            avveckling av personal kan ske på grund av arbetsbrist.
          </note>
          <note>
            Till övervägande del är yrkesofficerare anställda med fullmakt,
            vilket innebär att de inte kan sägas upp på grund av arbetsbrist.
            Inför förestående omstruktureringsarbete aktualiserar regeringen
            i propositionen fullmaktsinstitutets avskaffande.
          </note>
          <note>
            Enligt direktiven till LOA-utredningen (dir.
          </note>
          <note>
            1989:50 s. 14) bör utredaren undersöka möjligheten att i framtiden
            begränsa användandet av fullmakt som anställningsform till att
            bara avse ordinarie domartjänster och vissa professurer, liksom
            möjlighen vissa åklagartjänster. Finner utredaren att det är möjligt
            att begränsa användandet skall han föreslå de lagändringar som
            behövs. I anslutning härtill framhåller departementschefen: ''Självfallet
            bör sålunda de personer som är anställda med fullmakt -- bland
            andra ca 11 200 officerare m.fl. inom försvaret --
          </note>
          <note>
            övergångsvis få behålla sina fullmakter fram till dess de avgår
            från sin tjänst.''
          </note>
          <note>
            LOA-utredningen förväntas inom kort avge sitt betänkande.
          </note>
          <note>
            Mot bl.a. denna bakgrund anser vi socialdemokrater att ett ställningstagande
            till fullmaktssystemet bör anstå till dess frågan grundligt analyserats.
            Ett eventuellt avskaffande av fullmaktssystemet för officerare
            saknar konkret betydelse för det kortsiktiga personalavvecklingsarbetet.
            Vi anser det inte förnuftigt att nu i all turbulens för personalen
            avisera sådana långsiktiga åtgärder. Framför allt måste myndigheten
            liksom personalorganisationerna ges en reell chans och rådrum
            att få diskutera fullmaktssystemets vara eller inte vara. Den
            remissomgång som kan förväntas av LOA-utredningens betänkande
            skulle kunna ge åtminstone ett minimum av sådant rådrum.
          </note>
          <note>
            Jag yrkar därför liksom Sture Ericsson bifall till vår reservation
            nr 29.
          </note>
          <note>
            Herr talman! Det har helt nyligen kommit till min kännedom att
            försvarsdepartementet redan utarbetat ett förslag till förordning
            om inrättande och indragning av vissa tjänster vid myndigheter
            som hör till försvarsdepartementet samt förordning om ändring
            i förordningen om försvarsmaktens personal. Förslaget går i korta
            ordalag ut på att fullmaktstjänsterna vid försvarsdepartementets
            myndigheter dras in allteftersom de nuvarande innehavarna lämnar
            tjänsterna. Innan riksdagen ens har fattat beslut i anledning
            av propositionen föreligger ett förslag att ta bort anställningsformen
            fullmakt för officerare. Därtill läggs förslaget fram innan LOA-utredningens
            betänkande ens har avgetts. Jag tycker att detta är högst anmärkningsvärt.
          </note>
          <note>
            Regeringsförslaget till förordning är daterat den 18
          </note>
          <note>
            maj 1992, alltså fyra dagar efter utskottets slutjustering och
            eventuella erinringar skulle lämnas senast den 27 maj. Jag tycker
            att detta säger allt om möjligheter till rådrum utan ytterligare
            kommentarer från min sida.
          </note>
          <note>
            Fullmaktssystemet har funnits i varierande form alltsedan 1600-talet
            och förmodas ha haft ett värde i sig under denna tid. Regeringen
            är den som i dag handlägger fullmakterna för officerare, men jag
            förutsätter ändå att riksdagen får frågan på sitt bord, även om
            det inte av formella skäl är nödvändigt. En ändring av gällande
            fullmaktssystem för officerare måste, anser jag, ses som en fråga
            av avsevärd betydelse, enär det berör anställningsformen för en
            hel yrkeskår.
          </note>
          <note>
            Herr talman! Alla uppgifter inom krigsorganisationen är naturligtvis
            inte lämpliga när man har kommit upp i högre ålder. Kraven på
            krigsorganisationen och på de enskilda yrkesofficerarna ökar.
            Övergång till andra befattningar har varit och är därför nödvändiga.
          </note>
          <note>
            I en slimmad och ändamålsenlig försvarsmakt, där grundorganisationen
            mera överensstämmer med krigsorganisationen, blir övergångsbefattningarna
            få för yrkesofficerare. Dessutom är befattningar som bemannas
            med äldre yrkesofficerare också sådana befattningar som den civila
            personalen kan göra anspråk på för att få en berättigad utveckling
            i sina yrken.
          </note>
          <note>
            Mot denna bakgrund har vi i utskottet blivit eniga om att motsätta
            oss en generell höjning av pensionsåldern, en höjning som ytterligare
            skulle öka bekymren.
          </note>
          <note>
            De civilanställdas kompetens och arbetsinsatser är viktiga för
            att få en väl fungerande grund- och krigsorganisation. Av särskilt
            intresse är den kompetensutveckling som enligt FÖPU (Försvarets
            personalutvecklingsutredning) tar sikte på de breda grupper av
            civila tjänstemän, vilka i sina fredstida funktioner svarar för
            uppgifter med återkommande inslag av rutinkaraktär. Det är väl
            känt att en stor del av dessa tjänstemän är kvinnor. FÖPU har
            med kraft understrukit betydelsen av att tjänstemän tillhörande
            de breda grupperna bereds tillfälle till vidareutbildning i samma
            utsträckning som övriga personalkategorier.
          </note>
          <note>
            Mot bakgrund av de förslag som FÖPU framfört är det särskilt
            viktigt med personalutvecklingsinsatser för anställda, vilkas
            arbetsinnehåll förändras i samband med utveckling av verksamhet,
            organisation eller teknik. Särskild hänsyn bör därvid tas till
            grupper med bristande utbildningsbakgrund. Myndigheterna bör vara
            medvetna om att personalutbildning vid sidan av arbetsrotation,
            arbetsutvidgning och delegering är en viktig förutsättning för
            att åstadkomma en bra personalutveckling.
          </note>
          <note>
            Den nu aktuella omstruktureringen av försvarsmakten kommer i
            olika avseenden att starkt påverka förutsättningarna för de civilanställdas
            möjligheter till yrkesutveckling och avancemang.
          </note>
          <note>
            Riksdagen har tidigare ställt sig bakom kompetensoch utvecklingsmöjligheter
            för den civila personalen. Hittills har inriktningen inte fått
            något större genomslag inom myndigheterna. Vi anser därför att
            de civilanställda måste ges goda förutsättningar i det förestående
            omstruktureringsarbetet till en bra personalutveckling.
          </note>
          <note>
            Herr talman! Jag vill också göra några kompletteringar till vad
            Sture Ericson tog upp i sitt inledningsanförande, nämligen förslaget
            att ersätta civil personal i kök och förråd med värnpliktiga.
          </note>
          <note>
            Förslaget har av många utsatts för mycket stark kritik, vilken
            vi har tyckt vara berättigad.
          </note>
          <note>
            Utskottet anser, som Sture Ericson tidigare nämnde, att pliktutredningen
            skall göra en grundlig genomgång av ärendet och lämna sina förslag,
            innan riksdagen fattar beslut i frågan. Trots att riksdagen ännu
            inte har sagt sitt i frågan -- det skall vi göra i kväll -- har
            tydligen verkställigheten ute på förbanden påbörjats. I ett fall
            har ett arméförband redan sagt upp civilanställda för att ersätta
            dem med värnpliktiga, med hänvisning till uttalandena i propositionen.
            Uppsägningen ägde rum den 25
          </note>
          <note>
            mars i år. Detta anser jag vara ytterst graverande och fordra
            ett bestämt avståndstagande. Så får varken personalen eller riksdagen
            behandlas.
          </note>
          <note>
            Enligt vad jag i dag har erfarit kommer ärendet att få sin rättsliga
            prövning, och det finns därför ingen anledning att orda mer om
            detta nu, men vi förutsätter att ingen verkställighet ytterligare
            kommer att ske, innan riksdagens slutliga ställningstagande föreligger
            om förutsättningarna för inrättande av mobiliserings- och förplägnadsförband.
          </note>
          <note>
            Slutligen, herr talman! I propositionen gör regeringen bedömningen
            att personalarbetet under försvarsbeslutsperioden måste koncentreras
            till främst avvecklingsfrågorna. Det omfattande personalavvecklingsarbetet
            måste naturligtvis få ta mycket tid i anspråk, enär det ytterst
            handlar om människor som mister sitt dagliga arbete och uppehälle,
            särskilt i en tid med få arbeten och hög arbetslöshet. Samtidigt
            anser vi att det är av väsentlig betydelse att personalarbetet
            snarast också får gälla de anställda som skall vara kvar i organisationen.
            Osäkerheten har under lång tid varit stor om både arbetets och
            försvarets framtid.
          </note>
          <note>
            Därför är det viktigt att snabbt stabilisera vardagen genom personalpolitiska
            åtgärder och långsiktig personalplanering, som ingjuter framtidstro
            och delaktighet i uppbyggnaden av ett kvalitativt bättre försvar.
          </note>
          <note type="speaker">
            Anf. 32 GUNHILD BOLANDER (c):
          </note>
          <note>
            Herr talman! Riksdagen skall i dag fatta beslut om vår försvarspolitik
            för ett antal år framöver. Vi har sedan en lång tid tillbaka haft
            traditionen att fatta femåriga beslut, men huruvida detta blir
            möjligt också i fortsättningen återstår att se.
          </note>
          <note>
            Förarbetet till dagens beslut är väl känt i denna församling:
            först en havererad försvarskommitté, sedan en försvarsberedning
            som upplöstes i september 1991 och därefter en ny beredning efter
            regeringsskiftet. Detta var ett nytt sätt att arbeta, och i utskottsarbetet
            har vi fått erfara att kanske inte alla förslag har varit föremål
            för den grundliga genomlysning som borde föregå beslut av denna
            karaktär. Ambitionen har dock varit att få så bra beslut som möjligt.
            Inte minst för försvarsindustrin är detta viktigt.
          </note>
          <note>
            I utskottsarbetet har vi haft att ta hänsyn till den förändrade
            omvärld som vi befinner oss i när det gäller det säkerhetspolitiska
            området. Att bevara vårt lands frihet och nationella oberoende
            är alltfort syftet med säkerhetspolitiken. Många har vitsordat
            den mycket starka förändring som Europa genomgår på det säkerhetspolitiska
            området. Det kalla kriget är slut, och det är förmodligen på sitt
            sätt lika betydelsefullt för den säkerhetspolitiska strukturen
            i Europa som andra världskrigets slut var, även om det kalla kriget
            ju lyckligtvis har varit oändligt mycket lindrigare än andra världskriget.
          </note>
          <note>
            Sveriges säkerhetspolitiska orientering kommer att kräva ingående
            analyser, och möjligheten att se framåt många år på detta område
            ter sig i ljuset av det som hänt de senaste två åren som en vansklig
            uppgift. Med denna i allt väsentligt positiva utveckling har dock
            följt en betydande osäkerhet.
          </note>
          <note>
            Olika grupperingar, etniska, religiösa, kulturella, har i frihetens
            namn tagit för sig och kräver sin egen identitet. Vi har dessutom
            faktiskt krig i Europa.
          </note>
          <note>
            FN har hittills misslyckats med att åstadkomma en hållbar vapenvila.
            Vi ser varje dag bilder från krigets härjningar. Det är alltså
            ingen särskilt fredlig situation ens i vår närhet.
          </note>
          <note>
            På basis av denna vetskap och med hänsyn till den ekonomiska
            ramen har överbefälhavaren och militärledningen, försvarsberedningen
            och slutligen då utskottet planerat, övervägt och begrundat olika
            ställningstaganden, så att det på bordet i dag ligger det klarblå
            betänkande som en majoritet i utskottet står helt bakom, men där
            det också finns ett antal reservationer.
          </note>
          <note>
            Den stora strukturförändring som försvarets grundorganisation
            i och med dagens beslut ställs inför kommer att kräva mycket av
            organisationen.
          </note>
          <note>
            Många människor och många familjer blir direkt berörda, och det
            är synnerligen angeläget att arbetsmarknadspolitiska åtgärder
            sätts in för den personal som berörs. Att vi befinner oss i en
            lågkonjunktur där både företagsamhet och offentlig sektor drar
            ned på antalet anställda gör ju inte situationen lättare. Vi är
            mycket väl medvetna om detta.
          </note>
          <note>
            Betänkandet innehåller i förhållande till propositionen vissa
            ändringsförslag, justeringar som vi anser är till fördel för verksamheten
            med tanke på kravet på effektivitet och kravet på att få balans
            mellan uppgifter och resurser. Det har sedan lång tid rått en
            betydande obalans inom försvarsmakten, och ambitionen har varit
            att rätta till detta. Jag går här inte in på grundorganisationsförändringarna;
            de återfinns i betänkandet och har kommenterats av andra talare
            här i debatten.
          </note>
          <note>
            Däremot vill jag kommentera den civila delen av totalförsvaret.
            Ett väl fungerande totalförsvar kräver att såväl den militära
            som den civila delen kan fullgöra sin uppgift. Baserat bl.a. på
            ÖCB:s programplan konstaterar regeringen i propositionen emellertid
            betydande brister inom flera av civilförsvarets funktioner. Regeringen
            menar att det krävs ett ökat civilt stöd till det militära försvaret.
            De civila delarna står vidare inför förändringar i sina grundförutsättningar.
          </note>
          <note>
            Detta är en följd av samhällsförändringar relaterade till EES-avtalet
            och Sveriges ansökan om medlemsskap i EG, förändringar inom kommunerna
            och övriga delar av den offentliga sektorn, förändringar i jordbrukspolitiken
            och energipolitiken m.m.
          </note>
          <note>
            Tidigare erfarenheter från försvarsutredningsarbete visar med
            all önskvärd tydlighet att det är den militära delen av totalförsvaret
            som tar nästan all utredningstid. De civila delarna har inte ägnats
            det utrymme och den uppmärksamhet som motsvarar den betydelse
            som uppgifterna innefattar.
          </note>
          <note>
            Av den anledningen har vi från Centerpartiets sida sedan ett
            flertal år krävt att de civila delarna skulle utredas i särskild
            ordning. Det är något som också både den dåvarande och den nuvarande
            generaldirektören vid ÖCB mycket tydligt gett uttryck för. Det
            är därför som vi med särskild tillfredsställelse nu kunnat medverka
            till en skrivning i betänkandet som utmynnar i en anmodan till
            regeringen att låta utreda de civila delarna av totalförsvaret
            i en parlamentarisk kommitté. Jag anser att utskottets skrivning
            är ett bifall inte bara till centermotionen utan också till de
            övriga motionerna med ungefär samma innehåll.
          </note>
          <note>
            Jag yrkar därför avslag på reservation 33.
          </note>
          <note>
            När det gäller huvuduppgifterna för de civila delarna av totalförsvaret
            föreslogs i propositionen en förändrad målsättning formulerad
            i två attsatser. Under utskottsbehandlingen har vi formulerat
            uppgifterna så här:
          </note>
          <note>
            -- att värna civilbefolkningen mot verkningar av krigshandlingar
            och under kriser och i krig trygga en livsnödvändig försörjning,
          </note>
          <note>
            -- att under kriser och under krig stödja försvarsmakten samt
          </note>
          <note>
            -- att för fullföljandet av dessa uppgifter under kriser och
            i krig upprätthålla de viktigaste samhällsfunktionerna.
          </note>
          <note>
            Med den skrivningen så anser vi att den tidigare målsättningen
            därmed ligger fast om än något omformulerad och att därmed reservation
            nr 2 inte utgör någon förstärkning. Jag yrkar avslag på reservation
            nr 2.
          </note>
          <note>
            En av de frågor som intresserat och oroat frivilligorganisationerna
            är den s.k. optiska luftbevakningen. Denna värdefulla resurs har
            av ekonomiska skäl av överbefälhavaren bedömts som inte möjlig
            att vidmakthålla. I propositionen anmäls dock att även om den
            nya digitaliserade telefontekniken betraktas som ekonomiskt orealistisk,
            så bör det undersökas om det är möjligt att skapa en förenklad
            form av optisk luftbevakning.
          </note>
          <note>
            Frågan har aktualiserats i motioner från
          </note>
          <note>
            Centerpartiet, Folkpartiet och
          </note>
          <note>
            Socialdemokraterna. De kan betecknas som tillgodosedda i och
            med att regeringen har givit ÖB
          </note>
          <note>
            i uppdrag att redovisa möjligheterna att utveckla ett nytt, enkelt
            och kostnadseffektivt optiskt system för underrättelseinhämtning.
          </note>
          <note>
            När det gäller de frivilliga försvarsorganisationernas betydelse
            som komplement till övriga försvarsåtgärder så har utskottet i
            år såväl som tidigare år understrukit detta genom förhöjda anslag.
            Det stora engagemang som framför allt kvinnorna i frivilligorganisationerna
            visar är en tillgång som måste stödjas och uppmuntras. Utöver
            den anslagsuppräkning som sker i propositionen från
          </note>
          <note>
            72,5 miljoner till 77,8 miljoner så kommer ytterligare medel
            i form av inkomster från försålda oljeprodukter i storleksordningen
            3 miljoner att tilldelas efter särskilt beslut i från regeringen.
          </note>
          <note>
            Något speciellt uttalande därutöver som krävs i reservation 32
            kan inte anses relevant. Jag yrkar därför avslag på denna reservation.
          </note>
          <note>
            Herr talman! Utskottsarbetet har resulterat i ett antal förbättringar
            i förhållande till propositionen.
          </note>
          <note>
            Vår främsta uppgift är att skapa förutsättningar för trygghet
            för vårt lands invånare inom begränsade ekonomiska ramar. Om vi
            har lyckats får framtiden utvisa. Jag yrkar härmed bifall till
            utskottets hemställan och avslag på samtliga reservationer.
          </note>
          <note>
            Slutligen skulle jag vilja instämma i tacket till Hans
          </note>
          <note>
            Lindblad. Tyvärr finns han inte i kammaren just nu, men jag hoppas
            att detta kan fogas till protokollet.
          </note>
          <note>
            Han har i dag lämnat efter sig ett testamente, kanske främst
            till oss kvinnor i utskottet, som vi får försöka förvalta efter
            bästa förmåga. Ett särskilt tack till Hans Lindlad som under ett
            antal år har suttit på min vänstra sida i utskottssalen.
          </note>
          <note type="speaker">
            Anf. 33 KARIN WEGESTÅL (s):
          </note>
          <note>
            Herr talman! Proposition 1991/92:101 om värnpliktsutbildning
            som behandlas i försvarsutskottets betänkande föreslår förändringar
            som kräver ändringar av flera lagar som rör värnplikt. Det gäller
            minskat värnpliktsuttag, avbrytande av försöken med den förkortade
            femmånadersutbildningen, förkortad utbildning för vissa kategorier
            av värnpliktiga som bl.a. hör samman med utbildning av värnpliktiga
            till mobiliserings- och förplägnadsförband samt ändrad utbildningstid
            för vapenfria tjänstepliktiga.
          </note>
          <note>
            Den 16 maj 1991 beslutade den dåvarande regeringen att tillsätta
            en parlamentarisk kommitté med uppdrag att se över grunderna för
            totalförsvarets personalförsörjning genom pliktssystem. Direktiven
            lägger fast att grunden för en på plikt vilande försörjning av
            personal för totalförsvaret bör vara att var och en inom vissa
            åldersgränser efter sin förmåga skall deltaga i landets försvar.
          </note>
          <note>
            Utredningen skall undersöka frågan om vilken åldersgräns som
            skall gälla för allmän värnplikt, utbildningstidens längd och
            andelen värnpliktiga som skall utbildas för krigsplacering inom
            det militära försvaret. I utredningens uppgifter ingår också att
            utreda frågan om utbildning av värnpliktiga i stödproduktion med
            utgångspunkten att utbildningen skall leda till krigsplacering.
          </note>
          <note>
            Utredningen bör ta ställning till direktrekrytering av värnpliktiga
            till den civila delen av totalförsvaret och särskilt överväga
            hur sådan rekrytering kan påverka den vapenfria tjänsten. Utredningen
            bör utgå från att utbildningen inom den civila delen av totalförsvaret
            skall leda till krigsbefattning inom detta. Utredningen skall
            lämna sitt förslag senast den 31 december 1992.
          </note>
          <note>
            På samtliga punkter i regeringens proposition föregriper man
            pliktutedningens arbete. I den borgerliga regeringens kompletterande
            anvisningar för programplanen för perioden 1992/93--1996/97
          </note>
          <note>
            anförde man direkt efter tillträdet den 24 oktober
          </note>
          <note>
            1991 att en utgångspunkt för en krigs- och grundorganisation
            med tillräcklig kvalitet skall vara ett minskat värnpliktsuttag.
            Här bryter man i princip mot en mycket viktig grund för det svenska
            försvaret, nämligen den allmänna värnplikten.
          </note>
          <note>
            Garantin för ett fortsatt folkförsvar finns dock kvar i pliktutredningens
            direktiv. Redan före detta viktiga principbeslut har värnplikten
            förändrats genom att arméorganisationen har minskats. De värnpliktiga
            får sin utbildning främst inom armén.
          </note>
          <note>
            Detta har lett till att s.k. värnpliktspucklar av varierande
            storlek har uppstått med personliga och samhällsekonomiska problem
            som följd. En allt större andel värnpliktikga har frikallats av
            hälsoskäl, på grund av personliga ekonomiska åtaganden och till
            följd av allergier och hörselskador.
          </note>
          <note>
            Värnpliktslagen föreslås nu ändras så att endast de värnpliktiga
            som behövs för försvarets krigsorganisation eller fredstida beredskap
            skall tas ut till militär värnplikt. De värnpliktiga som inte
            tas ut till utbildning föreslås bli uttagna till en utbildningsreserv.
            De skall inte utbildas i fredstid.
          </note>
          <note>
            Regeringsbeslut fordras för att de värnpliktiga som finns i utbildningsreserven
            skall kallas in för utbildning.
          </note>
          <note>
            I avvaktan på pliktutredningens förslag godtar vi denna förändring.
          </note>
          <note>
            Pliktutredningen arbetar för närvarande med att försöka finna
            former för en uttagning som kan upplevas som rättvis av de värnpliktiga.
            Däremot kan propositionens förslag tolkas så att man i utbildningsreserven
            avser att placera dem som bedöms mindre lämpliga än dem som tas
            ut till utbildning. Tveksamheten kring uttagningsförfarandet har
            ökat genom att försvarsministern i en tidningsartikel uttalat
            sig på följande sätt om uttagningsprinciperna:
          </note>
          <note>
            ''Genom att höja ribban i fysiskt och mentalt avseende kan vi
            sålla bort det antal värnpliktiga som inte behövs på objektiva
            kriterier.''
          </note>
          <note>
            Vi socialdemokrater anser att utbildningsreserven för alla befattningsgrupper
            skall utgöra ett tvärsnitt av de uttagna. Annars skulle svårigheter
            uppstå om situationen blev sådan att utbildningsreserven behöver
            kallas in till utbildning. Vi delar inte utskottsmajoritetens
            uppfattning att våra farhågor att mindre kvalificerade värnpliktiga
            skall placeras i utbildningsreserven är överdrivna.
          </note>
          <note>
            För att motivera sitt ställningstagande anför utskottsmajoriteten
            att alla värnpliktiga vid inskrivningsprövningen skall tas ut
            till befattningar.
          </note>
          <note>
            Till många befattningar torde det därvid visa sig finnas så många
            som fyller kraven att de som tas ut till utbildningsreserven kommer
            att ha samma kvalifikationer som de som tas ut för utbildning,
            säger man. Detta bekräftar ju våra farhågor.
          </note>
          <note>
            Vi anser att den som inte har kvalifikationer för en viss befattning
            skall placeras i en annan befattningsgrupp, inte i utbildningsreserven
            till en befattning för vilken han inte är kvalificerad.
          </note>
          <note>
            När pliktutredningen lämnat sitt betänkande bör frågan om uttagningsförfarande
            återkomma till riksdagen för beslut. Jag yrkar därför bifall till
            reservationen nr 30.
          </note>
          <note>
            I beslutet den 14 november 1991 avbröt regeringen försöken med
            förkortad grundutbildning av värnpliktiga och uppdrog åt överbefälhavaren
            att hemförlova de värnpliktiga som omfattades av besluten. Som
            skäl anförde regeringen dels besparingsbehov, dels en utvärdering
            av verksamheten som visade på mindre goda resultat.
          </note>
          <note>
            Försöken avbröts av regeringen utan att riksdagen hördes och
            utan att hänsyn togs till de berörda värnpliktiga. De ställdes
            inför ekonomiska problem, arbetslöshet och ofrivilliga studieuppehåll.
            Regeringens behov av att visa handlingskraft vägde säkert tyngre
            än besparingsskälen, som verkligen kan ifrågasättas.
          </note>
          <note>
            Kostnaderna kvarstod ju för lokaler, för materiel och för personal.
          </note>
          <note>
            ÖB:s underkännande av femmånadersutbildningen som för kort är
            också anmärkningsvärt, eftersom han tidigare själv föreslagit
            en kortare tid för värnpliktsutbildningen, nämligen två och en
            halv månad, ett förslag som underkändes av förre försvarsministern
            Roine Carlsson.
          </note>
          <note>
            Förslag till upphävande av lagen om förkortad grundutbildning
            ligger i dag, ett halvår efter avbrytandet, på riksdagens bord,
            eftersom det inte är en fråga som regeringen själv kan besluta
            om.
          </note>
          <note>
            Den borde redan före avbrytandet ha underställts riksdagen. Den
            nu aktuella omstruktureringen inom försvaret kommer i största
            utsträckning att beröra den civilanställda personalen genom att
            antalet tjänster minskar mer än vad som blev fallet för den militära
            personalen, men också avseende yrkesmässig utveckling och avancemangsmöjligheter.
          </note>
          <note>
            I regeringens proposition om värnpliktsutbildning föreslås ändring
            av värnpliktslagen för att utbilda mobiliserings- och förplägnadsvärnpliktiga.
          </note>
          <note>
            Besparingar skulle uppnås genom att civil personal skulle kunna
            ersättas med värnpliktiga. Frågan har tidigare hänskjutits till
            pliktutredningen för genomlysning. De ursprungliga förutsättningarna
            för förslaget har på grund av propositionens förslag att i fred
            inte utbilda alla värnpliktiga helt förändrats. Behovet av särskilda
            förband för förplägnad och mobilisering har inte heller kunnat
            styrkas på ett övertygande sätt.
          </note>
          <note>
            Det är i strid med värnpliktslagen att söka besparingar i stödproduktionen
            genom att överutbilda värnpliktiga. Den enda godtagbara grunden
            för en värnpliktsutbildning är att den skall utgå från behov i
            krigsorganisationen eller från krav på försvarsmaktens beredskap
            i fred.
          </note>
          <note>
            Totalförsvarspropositionen och propositionen om värnpliktsutbildning
            anger heller inga andra motiv.
          </note>
          <note>
            Beslutsunderlaget har ifrågasatts från många håll och kan inte
            ligga till grund för ett beslut i dagens läge. Vi har därför föreslagit
            att pliktutredningens förslag skall avvaktas innan frågan kommer
            tillbaka till riksdagen för beslut.
          </note>
          <note>
            Vi har med stor tillfredsställelse noterat att utskottet enats
            kring detta ställningstagande och att detta har utmynnat i ett
            tillkännagivande. Mot propositionens förslag till förkortad utbildningstid
            för vapenfria tjänstepliktiga har vi inget att invända. Det är
            ett steg i riktning mot en normalisering av denna grupp. Nya möjligheter
            för utbildning av värnpliktiga behandlas av pliktutredningen,
            som kommer att lägga fram förslag härom.
          </note>
          <note>
            Herr talman! Det är glädjande att så många har anmält sitt intresse
            för att deltaga i dagens försvarsdebatt. Det skulle vara av stor
            vikt om debatten någon gång kunde engagera utan att handla om
            det egna regementet eller den egna flottiljen eller huruvida vi
            skall ha en viss flygplanstyp. När vi fattar beslut om pliktlagarna
            påverkar detta många människors personliga handlingsfrihet. När
            vi fattar beslut om ett svenskt försvar tar vi ansvar för den
            utrustning och utbildning som de värnpliktiga är beroende av,
            om de skulle ställas inför uppgiften att försvara oss mot ett
            väpnat angrepp. Jag ser fram emot att försvarsdebatten i framtiden
            också kommer att omfatta ställningstagande i dessa viktiga etiska
            och moraliska frågor.
          </note>
          <note type="speaker">
            Anf. 34 ARNE ANDERSSON (m) replik:
          </note>
          <note>
            Herr talman! Jag vill på en enda punkt replikera på
          </note>
          <note>
            Karin Wegeståls anförande, nämligen där hon ifrågasatte regeringens
            motiv för att avbryta femmånadersutbildningen. Jag har redan tidigare
            i dag gett uttryck för att det kanske gav en mindre lyckad effekt
            att skicka hem värnpliktiga som redan påbörjat utbildningen. Det
            ger ytterligare kraft åt att det faktiskt inte var fråga om att
            visa handlingskraft, som det gjordes gällande.
          </note>
          <note>
            Det var en dålig utbildning som vi avbröt, vilket hade fördelaktiga
            ekonomiska effekter. Men jag gav också uttryck för att det hade
            mindre fördelaktiga effekter för den enskilde värnpliktige.
          </note>
          <note>
            Jag vill alltså på det bestämdaste ifrågasätta vad som sades
            om motivet för att göra detta. På den punkten har Karin Wegestål
            helt enkelt fel.
          </note>
          <note type="speaker">
            Anf. 35 KARIN WEGESTÅL (s) replik:
          </note>
          <note>
            Herr talman! Arne Andersson och jag är inte överens i denna fråga,
            men jag anser inte att beslutet på något sätt skulle ha blivit
            sämre, om parlamentarikerna i denna kammare hade haft möjlighet
            att lämna sina synpunkter innan man verkställde ett beslut som
            vi faktiskt inte kan fatta förrän i dag.
          </note>
          <note type="speaker">
            Anf. 36 JAN ERIK ÅGREN (kds):
          </note>
          <note>
            Herr talman! För många av oss i denna kammare --
          </note>
          <note>
            och jag tänker då inte bara på oss som är här nu, utan på alla
            dem som är här när kammaren är fullsatt -- medförde valet i höstas
            stora förändringar. För min egen del är det onekligen en viss
            omställning att byta kyrkans predikstol och fridsbudskap mot arbete
            i riksdag och försvarsutskott -- och det inför ett nytt försvarsbeslut.
          </note>
          <note>
            Det känns för mig glädjande men också naturligt att kunna konstatera
            den stora enighet som råder om
          </note>
          <note>
            Sveriges säkerhetspolitik. För att bevara vårt lands frihet och
            nationella oberoende krävs också i fortsättningen en betryggande
            försvarsförmåga.
          </note>
          <note>
            För den nu aktuella försvarsbeslutsperioden är det fortfarande
            en huvudlinje i säkerhetspolitiken att vi skall vara militärt
            alliansfria i syfte att kunna vara neutrala vid en militär konflikt
            i vår omvärld.
          </note>
          <note>
            Man skulle kunna jämföra försvaret med en försäkring -- där försvarskostnaderna
            är den premie vi får betala för att säkra vår fred och frihet.
          </note>
          <note>
            Det försvarsbeslut som kommer att tas framåt eftermiddagen eller
            kvällen emotses med litet blandade känslor runt om i vårt land,
            beroende på hur man själv berörs -- glädje, lättnad, resignation,
            kanske t.o.m. ett stänk av bitterhet. Förändringar som innebär
            omflyttningar -- minskning av personal, nedläggningar -- är alltid
            svåra, oavsett vilket område det gäller.
          </note>
          <note>
            I turbulensen som följer av dessa förändringar --
          </note>
          <note>
            enligt försvarsminister Anders Björck ''den mest genomgripande
            strukturförändringen sedan andra världskriget'' -- är det ändå
            viktigt att inte tappa bort det positiva som försvarsbeslutet
            också medför.
          </note>
          <note>
            Herr talman! Det är nödvändigt att den alltför stora kostym som
            försvaret dragits med alltför länge nu minskas. Därom råder det
            stor enighet. Vi kristdemokrater ansluter oss naturligtvis till
            regeringens förslag när det gäller bantningen av armén, som nu
            föreslås minskad till 16 brigader.
          </note>
          <note>
            Den minskningen är enligt vår uppfattning en förutsättning för
            den materiella förnyelse som är nödvändig. Kvaliteten måste gå
            före kvantiteten.
          </note>
          <note>
            För att möjliggöra nödvändig kvalitetshöjning behövs också det
            i propositionen föreslagna tillskottet på 7,3 miljarder under
            kommande femårsperiod.
          </note>
          <note>
            Ett av de mera uppmärksammade förslagen i utskottets betänkande,
            ett förslag som har skapat mycket turbulens, gäller nedläggning
            av F 13. Jag vill helt kort nämna att försök har gjorts bl.a.
            från kds sida att undersöka möjligheten att avvakta med beslut
            om flygflottiljerna tills koncessionsprövning skett.
          </note>
          <note>
            Tyvärr visade det sig inte vara möjligt att klara finansieringen
            av en sådan väntan. Det skulle ha inneburit ett ofinansierat åtagande
            på ca 500
          </note>
          <note>
            milj.kr. under försvarsbeslutsperioden.
          </note>
          <note>
            Motiveringen till vårt, regeringens, ställningstagande redogörs
            för i särskilt yttrande nr
          </note>
          <note>
            3, s. 199-200 i utskottets betänkande.
          </note>
          <note>
            För oss kristdemokrater är totalförsvarets civila del -- det
            som av många kallas civilförsvaret --
          </note>
          <note>
            mycket viktig. Den kommer att närmare beröras av
          </note>
          <note>
            Åke Carnerö i hans inlägg litet senare i dag.
          </note>
          <note>
            Väsentligt för oss är -- för att ta ett exempel på det som vi
            tycker är bra och som rör den enskilde på ett särskilt sätt --
            att den personliga skyddsutrustningen för den enskilde soldaten
            förbättras.
          </note>
          <note>
            Detsamma gäller den kanske lilla men ändå principiellt viktiga
            förändringen för vapenfria tjänstepliktiga, som föreslås få en
            minskning av utbildningstiden. Den är helt befogad.
          </note>
          <note>
            Herr talman! Det må vara mig tillåtet att som ångermanlänning
            också något beröra frågan om
          </note>
          <note>
            Sollefteå, I 21 och regionalpolitik. Det jag nu säger är främst
            ett försök att bemöta något av den felaktiga historieskrivning
            som enligt min uppfattning skett i den frågan.
          </note>
          <note>
            Det är klart att man blir glad när ansträngningarna att få med
            I 21 i laget igen ger resultat, får en respons bland försvarsberedningsledamöter
            som leder till att ÖB får direktiv att ta fram ett annat förslag
            till nedläggning. Det var ett beslut som också fick ett fantastiskt
            stöd i en massiv manifestation i Sollfteå den 7 december.
          </note>
          <note>
            Jag vill citera ur regeringens proposition
          </note>
          <note>
            1991/92:102, där det står bl.a.: ''Tidigare beslutad samlokalisering
            av Västernorrlands regemente (I
          </note>
          <note>
            21/Fo 23) och Norrlands trängregemente (T 3) i
          </note>
          <note>
            Sollefteå skall genomföras. Överbefälhavaren har lämnat alternativ
            till avvecklingen av Sollefteå garnison. Regeringen anser i likhet
            med överbefälhavaren att Hälsinge regemente (I 14/Fo
          </note>
          <note>
            21) i Gävle bör läggas ned och etablissementet avvecklas. - -
            - Ekonomiskt är förslagen likvärdiga eftersom förslaget avseende
            Gävle ger utrymme för rationaliseringar i Östersund.''
          </note>
          <note>
            Herr talman! För att inte onödigt förlänga debatten vill jag
            avslutningsvis uttala min glädje över att vi trots alla svårigheter
            ändå kan fatta ett försvarsbeslut i dag, ett beslut som förhoppningsvis
            skall kunna ge ett rimligt mått av arbetsro och framtidstro för
            alla dem som i olika funktioner har ett ansvar för vårt framtida
            försvar.
          </note>
          <note>
            Jag vill också ta tillfället i akt att säga tack till Hans
          </note>
          <note>
            Lindblad för en mycket intressant och lärorik tid tillsammans.
          </note>
          <note>
            Med dessa ord vill jag, herr talman, yrka bifall till utskottets
            förslag.
          </note>
          <note type="speaker">
            Anf. 37 SVEN LUNDBERG (s):
          </note>
          <note>
            Herr talman! Om vi tittar något i backspegeln, kan vi konstatera
            att försvaret genomgått en ganska kraftig minskning, volymmässigt
            sett, under en relativt kort tid. Det har berörts tidigare i debatten
            i dag att vi tog ett beslut våren 1989 om att minska antalet brigader
            från 29 till 21. Beslutet innebar att de gamla IB 66 avskaffades.
            Tydligen hade riksdagen tidigare, 1972, fattat beslut i den frågan
            utan att beslutet blivit verkställt.
          </note>
          <note>
            I den proposition som vi behandlar i dag föreslås minskning till
            16 brigader, men vi socialdemokrater har den uppfattningen att
            nivån borde dras ned till
          </note>
          <note>
            13 brigader, för att få balans mellan driften och behovet av
            investeringar i t.ex. ny materiel.
          </note>
          <note>
            Jag har tittat i protokollet från kammardebatten den 14 december
            1989 och funnit att då inledde
          </note>
          <note>
            Arne Andersson sitt anförande med att ondgöra sig över rubriceringen
            av den då aktuella propositionen. Rubriken på propositionen var
          </note>
          <note>
            ''Arméns utveckling och totalförsvarets planeringssystem''.
          </note>
          <note>
            Om den rubriceringen hade Arne Andersson att säga följande: ''Som
            var och en lätt kan förstå är det utomordentligt grovt vilseledande
            att försöka beskriva nedläggning och omflyttning av ett stort
            antal förband som en effektivisering, när motiven enbart är ekonomiska.''
          </note>
          <note>
            Det är inga dåliga motiv, anser jag. Jag tycker att det här citatet
            säger någonting om hur moderaterna i varje fall då såg på förhållandet
            mellan ekonomi och organisation.
          </note>
          <note>
            Nu är Arne Andersson inte inne i kammaren, men jag skulle helt
            stillsamt vilja fråga honom: Om rubriceringen då var så utomordentligt
            grovt vilseledande, vad har Arne Andersson då att säga om rubriceringen
            av den nu aktuella propositionen, som talar om en fortsatt utveckling,
            när det i själva verket handlar om mera omfattande nedläggningar
            och förändringar än i proposition 1989/90:46?
          </note>
          <note>
            Herr talman! Det finns anledning att markera att det finns en
            samstämmighet mellan oss socialdemokrater och regeringen om behovet
            av ökad kvalitet i utbildningen och materiell förnyelse inom försvaret.
            I varje fall finns det en verbal samstämmighet.
          </note>
          <note>
            För att åstadkomma ökad kvalitet är vi överens om att utrymmet
            framför allt skapas med hjälp av en fortsatt hård omstrukturering
            inom grundorganisationen.
          </note>
          <note>
            Men i sak har det visat sig att regeringen -- och det har också
            andra framfört i dag -- inte har haft tillräcklig kraft och förmåga
            att genomföra den omstrukturering av grundorganisationen som är
            nödvändig för att åstadkomma en långsiktig balans mellan tillgängliga
            resurser och försvarets organisation. Regeringens förslag till
            omstrukturering av armén är således otillräcklig.
          </note>
          <note>
            Att det förhåller sig på det här sättet tror jag har ett samband
            med de alltför långt gående utfästelser som företrädare för Moderata
            samlingspartiet ställde ut i den senaste valrörelsen. Då var en
            del av
          </note>
          <note>
            Moderaterna ute på galejan med de stora spenderbyxorna på, och
            då cirkulerade uttalanden om påslag till försvaret i storleksordningen
            20--27
          </note>
          <note>
            miljarder kronor. Sture Ericson berörde också detta tidigare
            i sitt anförande.
          </note>
          <note>
            Nivån 27 miljarder kronor lär Lars Tobisson ha svarat för. Arne
            Andersson var något blygsammare än Tobisson och utlovade ''endast''
            ett påslag om 20
          </note>
          <note>
            miljarder kronor.
          </note>
          <note>
            Men av de här utfästelserna återstår inte mycket.
          </note>
          <note>
            Inför den kalla verkligheten bleknar snabbt de storvulna uttalandena,
            och Moderaterna har fått inta en mera måttfull hållning i försvarsfrågan
            med tanke på uttalandena i valrörelsen.
          </note>
          <note>
            Herr talman! Jag är övertygad om att det kommer att visa sig
            under den kommande försvarsperioden att regeringens förslag i
            det här avseendet inte är tillräckligt långt gående och att ytterligare
            omstruktureringar blir nödvändiga. Jag är också övertygad om att
            Arne Andersson och hans
          </note>
          <note>
            ''drabanter'' i försvarsutskottet inser att regeringens förslag
            till omstrukturering av armén är otillräckligt.
          </note>
          <note>
            Det var olyckligt att redan i regeringens kompletterande planeringsanvisningar
            till ÖB i oktober 1991 låsa fast nivån till 16 brigader. Detta
            särskilt med tanke på att ÖB i sin programplan ÖB
          </note>
          <note>
            92 ansåg att de tillgängliga resurserna endast medger en nivå
            på 10 brigader. Folkpartiets representant i försvarsberedningen
            förespråkade
          </note>
          <note>
            14 brigader, dock under förutsättningen av en anslagsökning under
            femårsperioden på 7,8
          </note>
          <note>
            miljarder kronor.
          </note>
          <note>
            Herr talman! Jag tycker att detta visar att vi socialdemokrater,
            när det gäller nivån på antalet brigader, har en mera realistisk
            syn på det framtida försvarets utformning när vi förespråkar en
            neddragning med ytterligare tre brigader. Jag tror också att de
            borgerliga ledamöterna i utskottet till sist insåg att vi socialdemokrater
            hade rätt i våra bedömningar. Jag är också övertygad om att det
            var denna klarsyn hos de borgerliga ledamöterna i utskottet som
            öppnade möjligheterna till en överenskommelse, att i enlighet
            med den socialdemokratiska partimotionen förorda att en parlamentarisk
            beredning nu tillsätts med uppgift att följa försvarsbeslutets
            genomförande och att utarbeta kompletterande förslag.
          </note>
          <note>
            Det är synd att Arne Andersson inte är här när han nu skall få
            en eloge av mig. Jag får tillstå att utskottets ordförande i det
            här avseendet har ådagalagt en oanad självständighet gentemot
            försvarsminister Anders Björck. Den här självständigheten från
            Arne Anderssons sida har medfört att vi socialdemokrater har fått
            med väsentliga delar av våra förslag i utskottsbetänkandet. Försvarspolitiken
            har blivit bättre, skarpare och klarare.
          </note>
          <note>
            Herr talman! Det är på sin plats att Arne
          </note>
          <note>
            Andersson får en guldstjärna i protokollet för sina insatser
            på just det här området.
          </note>
          <note>
            Det är klart att alla de diskussioner som har förts om nedläggningar
            av förband har varit smärtsamma för alla dem som har drabbats
            av förslagen.
          </note>
          <note>
            Utskottet har fått en mängd uppvaktningar från berörda regementen,
            förband och kommuner.
          </note>
          <note>
            Alla som är involverade i försvarspolitiken inser att det är
            nödvändigt att genomföra dessa strukturförändringar. Men det är
            naturligtvis samtidigt smärtsamt.
          </note>
          <note>
            Precis som Jan Erik Ågren sade bor jag i Sollefteå och har på
            nära håll kunnat följa de reaktioner som kom till uttryck i Sollefteå
            när ÖB föreslog att all militär verksamhet skulle flyttas därifrån.
            Det är klart att känslorna upprördes. Det var en enormt stor demonstration
            den 7 december i Sollefteå med
          </note>
          <note>
            13 000--14 000 deltagare.
          </note>
          <note>
            Det här är naturligtvis ett problem, inte minst på en sådan ort
            som Sollefteå och andra liknande orter där försvaret spelar en
            så fantastiskt stor roll. Det är något av ''brukssamhällets''
            problem. Den stora offentliga sektorn har utgjort en stor trygghet.
          </note>
          <note>
            Det finns en skrivning i betänkandet med en liten uppmaning till
            alla de kommuner som är beroende av försvaret, nämligen att kommunerna
            bör aktivt försöka minska detta beroende och höja beredskapen
            inför kommande militära strukturförändringar i framtiden. Det
            är klart att detta är lättare sagt än gjort. Men ändock är det
            viktigt att markera att det militära försvaret kommer att fortsätta
            att genomgå förändringar.
          </note>
          <note>
            Jag är faktiskt ganska stolt över att man i min hemkommun i Sollefteå
            har mentalt insett detta och börjat att kreativt satsa på att
            försöka finna nya verksamheter. Den 15 maj hyrde man
          </note>
          <note>
            Kungsträdgården i Stockholm. Där fanns representanter från företag,
            kulturella verksamheter och försvaret osv. som visade upp kommunen.
            Unga friska krafter hade sprungit med en budkavle från Sollefteå
            som överlämnades till riksdagens talman, som välvilligt ställde
            upp under denna dag. Det här var imponerande, och jag tror att
            det framför allt hade en betydelse för befolkningen hemma i Sollefteå.
            Jag vet inte om detta kommer att leda till några stora resultat,
            men jag tror att det är ofantligt viktigt att börja tänka i andra
            banor och försöka åstadkomma något annat.
          </note>
          <note>
            Även om man i Sollefteå var först på plan i december med demonstrationerna,
            har man nu också snabbt gått ut och visat att man har denna mentala
            beredskap.
          </note>
          <note>
            Herr talman! När det gäller den materiella förnyelsen delar vi
            socialdemokrater regeringens uppfattning, som vi även angivit
            i vår partimotion, att arméstridskrafterna bör tillföras en förbättrad
            kvalitet. Men i fråga om anskaffning av en ny stridsvagn anser
            vi att ett sådant beslut bör anstå till
          </note>
          <note>
            1994. Regeringen bör ge ÖB i uppdrag att göra en samlad bedömning
            av pansarvärnsförmågan, och då inte endast väga in behovet av
            stridsvagnar utan också behovet av lättare stridsfordon, pansarbrytande
            vapen och pansarvärnshelikoptrar.
          </note>
          <note>
            Först då kan vi få en samlad bedömning som kan utgöra ett underlag
            för att ta ställning till utformningen av vårt framtida pansarvärn.
          </note>
          <note>
            I regeringens proposition föreslås att Wendes artilleriregemente,
            A 3, skall samlokaliseras med
          </note>
          <note>
            Skånska dragonregementet, P 2, i Hässleholm, vilket också utskottsmajoriteten
            tillstyrkt. Vi socialdemokrater anser att om A 3 flyttas till
          </note>
          <note>
            Hässleholm får inte hela trängutbildningen plats där, utan måste
            flyttas till Skövde. Vi anser också att A 3 skall ligga kvar i
            Norra Åsum. Skälet för vår uppfattning är att besparingseffekten
            av samlokaliseringen blir marginell i ett längre perspektiv. Till
            detta kommer att om A 3 blir kvar i Norra Åsum ges möjligheter
            till större utbildningsvolym och mindre resekostnader.
          </note>
          <note>
            Utskottsmajoriteten har också tillstyrkt regeringens förslag
            om att samlokalisera Göta luftvärnsregemente, Lv 6, med Hallands
            regemente, I 16. Vi socialdemokrater motsätter oss en flyttning
            av Lv 6 av det skälet att vi anser att den kompetens -- den är
            ganska unik -- som byggts upp i Göteborg i stor utsträckning skulle
            gå förlorad vid en samlokalisering med I 16. Denna faktor har
            inte vägts in i den lönsamhetskalkyl som legat till grund för
            regeringens förslag.
          </note>
          <note>
            Vi anser vidare att armén bör avstå från nyinvesteringar i avvaktan
            på den översyn av luftvärnets struktur som skall göras i samband
            med att luftvärnet ombeväpnas senare under 1990-talet.
          </note>
          <note>
            Vi tycker också att det inte är oväsentligt att det finns ett
            arméregemente i Göteborg. Här kan besparingar åstadkommas genom
            en organisatorisk samverkan med kustartilleriet och I 15 i Borås.
            Som en följd av detta motsätter vi oss också att LvTS
          </note>
          <note>
            flyttas från Göteborg.
          </note>
          <note>
            Herr talman! Med detta yrkar jag bifall till reservationerna
            6, 8, 16 och 17.
          </note>
          <note type="speaker">
            Anf. 38 HANS LINDBLAD (fp) replik:
          </note>
          <note>
            Herr talman! Det är mycket sant det Sven
          </note>
          <note>
            Lundberg sade om att orter där militären dominerar till karaktären
            mycket liknar brukssamhällen. Jag kommer från ett län där vi har
            brukssamhällen. Man börjar arbeta på bruket och blir kvar där
            tills man pensioneras.
          </note>
          <note>
            Det är stor skillnad om man har en högskola. När människor har
            gått ut därifrån gör de något annat, och lärare startar också
            eget.
          </note>
          <note>
            Det är ett problem att den som har börjat på ett regemente stannar
            där. Det finns även av andra skäl ett mycket starkt önskemål att
            folk skall sluta tidigt.
          </note>
          <note>
            Om man inte skall bli general eller överste är det egentligen
            en fördel om man lämnar försvaret i 30--
          </note>
          <note>
            35-årsåldern. Varför är det så? Jo, det finns osäkerhet om framtiden,
            och vi skall ha en flexibilitet.
          </note>
          <note>
            När det gäller flygvapnet kan vi få flexibilitet när
          </note>
          <note>
            JAS kommer, genom att behålla ett antal utgående flygplan så
            att vi får en fredsorganisation med 16
          </note>
          <note>
            divisioner och en krigsorganisation med kanske 19
          </note>
          <note>
            divisioner. Man kan använda reservofficerare etc.
          </note>
          <note>
            På armésidan kan vi klara detta genom att värnpliktiga kan utbildas
            oerhört snabbt eller också kan vi förlänga förbandsomsättningstiden,
            men det tar lång tid att få fram en kompanichef. Då är det en
            fördel om människor lämnar försvaret. För varje person som lämnat
            försvaret kan man anställa en ny så att man får många officerare
            i åldern 20--35 år och betydligt färre i åldrarna däröver. Detta
            är bra för att få en föryngrad officerskår. Det väsentliga är
            egentligen inte pensionsåldern, utan att man verkligen får dessa
            avgångar. Det är oerhört mycket värt för dessa orter.
          </note>
          <note>
            Det innebär att man varje år i t.ex. Sollefteå skulle få ett
            antal personer som säger att de varit officerare och gärna vill
            göra något annat framöver.
          </note>
          <note>
            Då kan vi låta dem gå på utbildning för att kunna starta ett
            företag. Man skulle kunna få ett antal konsulter i ledarskap eller
            vad det vara månde.
          </note>
          <note>
            Detta skulle också vara oerhört värdefullt för dessa orter. Det
            är bra att få en föryngrad officerskår ur flexibilitetssynpunkt.
            Det är dessutom oerhört värdefullt för de här orterna.
          </note>
          <note>
            Detta gäller de förband som blir kvar. När man lägger ner förband
            är det en självklarhet att man skall stimulera varenda en som
            kan hitta en annan verksamhet. Så är det hemma i Gävle. Det är
            inte önskvärt att de följer med någon annanstans. Det är tvärtom
            bra att försvaret får en föryngring. Den
          </note>
          <note>
            24-åring som säger att han absolut vill vara officer skall vi
            naturligtvis inte hindra att flytta med någon annanstans. Det
            väsentliga är att ge dessa människor möjlighet att starta på nytt.
          </note>
          <note>
            Det samma gäller för den civila personalen. Det har i alla tider
            talats om att den civila personalen skall stöttas, men det har
            ju inte blivit så. Med så många äldre officerare har man inte
            fått ett bra utnyttjande av den kompetens som finns hos den civila
            personalen. Jag håller med Sven Lundberg om att man kan komma
            bort från karaktären av brukssamhälle genom att slå två flugor
            i en smäll.
          </note>
          <note>
            Vi skulle få bättre flexibilitet i försvarsmakten och litet mer
            liv på de orter där det finns förband. Det är en långsiktig process
            som skulle betyda oerhört mycket för dessa orter, t.ex. Sollefteå,
            Boden,
          </note>
          <note>
            Arvidsjaur, Fårösund etc.
          </note>
          <note type="speaker">
            Anf. 39 WIGGO KOMSTEDT (m):
          </note>
          <note>
            Herr talman! Det försvarsbeslut som vi är på väg att fatta gör
            inte mig som sydsvensk representant särskilt lycklig. Jag har
            i valrörelsen talat om betydelsen av ett starkt svenskt försvar
            som tillgodoser hela vårt land och verkligen kan försvara hela
            vårt land. Jag har inte någon annan uppfattning i dag än vad jag
            hade före valet den 15
          </note>
          <note>
            september förra året. Jag beklagar den åderlåtning av vårt försvar
            som nu sker i Sydsverige.
          </note>
          <note>
            I Skåne bor över en miljon människor. Det är en åttondel av vårt
            lands befolkning. Många är oroliga och känner stor olust inför
            detta beslut. Jag blir nu påmind om löften som jag gav vid olika
            framträdanden i valrörelsen. Jag säger än en gång att en förutsättning
            för infriandet av dessa löften var att vi moderater hade fått
            ett starkare stöd av väljarkåren. Men drygt 21 % räcker inte till
            för att genomföra hela vår målsättning.
          </note>
          <note>
            Nu gäller det att fördela de resurser som står till buds i en
            knapp ekonomi och som ger den största möjliga effekten. Som politiker
            måste vi lita på att den fördelning som görs av försvarsledningen
            är rätt och riktig. Men som skåning har jag fortfarande svårt
            att förstå den prioritering av fjällvärlden som sker, samtidigt
            som man missgynnar det tättbefolkade Skåne och övriga Sydsverige.
          </note>
          <note>
            Jag beklagar nedläggningen av pansarregementet
          </note>
          <note>
            P 6 i Kristianstad. Jag anser fortfarande att vi behöver tre
            pansarbrigader i Skåne. I det skånska landskapet är det pansarförband
            och flygstridskrafter som gäller.
          </note>
          <note>
            Det är också beklagligt att trängförbandet T 4, som ingår i Hässleholmsgarnisonen,
            skall flyttas till
          </note>
          <note>
            Skövde. Alla moderna krig visar den vikt och betydelse som underhållsförbanden
            har. Det är viktigt att de finns i omedelbar anslutning till övriga
            förband vid utbildningen.
          </note>
          <note>
            Jag vill inte, som många andra, lägga tyngden vid sysselsättningen
            på de drabbade orterna. Jag vägrar att diskutera detta i de termerna.
            Det civila samhället får skapa sysselsättning på annat sätt. Vi
            skall ha ett försvar för att kunna försvara oss i händelse av
            en konflikt.
          </note>
          <note>
            När nu alla tycks vara överens om att ytterligare banta det svenska
            försvaret är huvudargumentet den nya situationen i Europa, och
            särskilt i
          </note>
          <note>
            Östeuropa. Jag vill påstå att den bild som nu ges av detta är
            alltför glättad. Det som pågår i Jugoslavien borde få oss att
            göra halt eller åtminstone på stället marsch. Den nya situationen
            i det forna
          </note>
          <note>
            Sovjetunionen är naturligtvis glädjande, men kan man samtidigt
            påstå att landet aldrig varit en större krutdurk än i dag. Det
            oroar i alla fall mig och ett stort antal andra medborgare med
            försvarsintresse.
          </note>
          <note>
            När det gäller nedläggningarna och förflyttningarna i Skåne råder
            det delade meningar om besparingseffekterna av dessa. De anställda
            vid exempelvis P 6 i Kristianstad har med hjälp av fristående
            konsulter tagit fram egna beräkningar.
          </note>
          <note>
            Tyvärr kom dessa i ett mycket sent skede dagarna före utskottets
            justeringssammanträde. Det har därför inte varit möjligt att på
            ett rättvisande och seriöst sätt göra jämförelser mellan de olika
            kalkylunderlagen. Jag beklagar verkligen detta.
          </note>
          <note>
            Utskottet gör ett tillkännagivande, vilket redan har nämnts i
            dag, om att avvecklingen skall ske på det för personalen bästa
            och mest tillfredsställande sättet.
          </note>
          <note>
            Herr talman! Låt mig slå fast att jag verkligen inte omhuldar
            bevarandet av kaserner.
          </note>
          <note>
            Rationaliseringar är naturligtvis nödvändiga för att tillföra
            försvaret ny materiel. Det är absolut nödvändigt med anskaffandet
            av en ny stridsvagn.
          </note>
          <note>
            Beslutet hastar. Det har alltför länge förhalats av tidigare
            regering. Min förhoppning är att det beslut vi skall fatta i dag
            i stort sett skall bli ett för försvaret bra beslut.
          </note>
          <note>
            Fyrpartiregeringen har med moderat försvarsminister lyckats att
            på kort tid få fram ett försvarsbeslut med modern inriktning,
            vilket inte tidigare har gjorts under den senaste tjugoårsperioden.
            Som alltid när vi står inför ett nytt försvarsbeslut är det en
            kamp för olika förband och olika orter. Det är ganska naturligt
            med sådana många gånger mycket starka engagemang. Tyvärr blir
            det också ofta övertoner av dessa geografiska företrädare.
          </note>
          <note>
            Utskottet har lyssnat till snart sagt alla militära och kommunala
            företrädare som representerar förband och orter som berörs av
            förändringar. Vi har nästan dränkts av brev och vykort från många
            av de människor som blir berörda av detta försvarsbeslut.
          </note>
          <note>
            Försvarsfrågor både splittrar och förenar företrädare för olika
            partier.
          </note>
          <note>
            Det var med en viss förvåning som jag fick ett brev från det
            socialdemokratiska partidistriktet i
          </note>
          <note>
            Halland, där man verkligen ville slå vakt om sitt regemente i
            Halmstad, och man underströk vikten av att det fick vara kvar.
            Jag förstår egentligen inte varför jag som representant för regeringspartierna
            fick detta upprop, eftersom det i propositionen inte föreslogs
            en nedläggning av I 16. Det var i stället de socialdemokratiska
            partikollegerna i riksdagen som hade de tankegångarna.
          </note>
          <note>
            När ÖB lägger fram sitt förslag till regeringen kan man alltid
            tycka om det är bra eller dåligt. Men det är ett pussel, och lyfter
            man en enda av dessa pusselbitar har man ställt till oreda. ÖB:s
            förslag om nedläggning i Sollefteå kom inte med i propositionen.
            Det blev Gävle i stället. I ett särskilt yttrande beklagar jag
            själv att utskottet inte följt propositionens föslag om nedläggning
            av F 6 i
          </note>
          <note>
            Karlsborg. Den alltmer förekommande konstellationen av socialdemokrater
            och nydemokrater vill ha kvar F 6, och i stället offrar man F
            13 i Norrköping.
          </note>
          <note>
            Nu vill dock nydemokraterna även ha kvar F 13, vilket de markerar
            med sin reservation. Det är ett populistiskt inslag, eftersom
            man inte skickar med några pengar för att bibehålla båda flottiljerna.
          </note>
          <note>
            I en intervju i Svenska Dagbladet fredagen den 22
          </note>
          <note>
            maj i år säger Ny demokratis partiledare Ian
          </note>
          <note>
            Wachtmeister att det i dag finns mycket pengar att tjäna på de
            befintliga flottiljerna. Han säger också följande: ''Jag har personligen
            talat med överbefälhavaren och flygvapenchefen och fått beskedet
            att det går att göra besparingar så att F 13
          </note>
          <note>
            skall kunna räddas.''
          </note>
          <note>
            Jag frågar mig vad detta är för någonting. Antingen är det som
            sägs inte sant eller så har det begåtts tjänstefel av ÖB och flygvapenchefen.
            Om det går att spara så mycket pengar som man hävdar i artikeln,
            är det försvarsledningens förbaskade skyldighet att göra dessa
            besparingar även om man inte lever under hot om förbandsindragningar.
            Jag vill fråga försvarsministern om han har förtroende för den
            försvarsledning som gör sådana uttalanden.
          </note>
          <note>
            Militärledningen har i varje fall inte inför försvarsutkottet
            redovisat dessa åsikter.
          </note>
          <note>
            Samma generositet präglar de stora utfästelser som chefen för
            F 13 gör om vilka besparingar man nu helt plötsligt kan göra om
            man får bli kvar. Jag har samma synpunkter på detta som på uttalandena
            av
          </note>
          <note>
            ÖB och flygvapenchefen.
          </note>
          <note>
            Det är min förhoppning att dagens försvarsbeslut ändock skall
            leda fram till effektivitet och en god försvarsmakt som kan försvara
            hela vårt land i den händelse vi skulle bli angripna.
          </note>
          <note>
            Herr talman! Jag ber att få yrka bifall till utskottets hemställan.
          </note>
          <note>
            Det har i dag varit många hyllningskörer till Hans
          </note>
          <note>
            Lindblad. Det är klart att vi kommer att sakna
          </note>
          <note>
            Hans inlägg, även om de inte alltid har varit helt enkla att
            följa. Men det har varit stimulerande att hänga med. Möjligen
            är det bara en kategori som inte instämmer i denna hyllningskör,
            nämligen riksdagens stenografer.
          </note>
          <note type="speaker">
            Anf. 40 STURE ERICSON (s) replik:
          </note>
          <note>
            Herr talman! Wiggo Komstedt inledde sitt anförande med att försöka
            förklara varför moderaterna har gått ifrån de mycket stora överbud
            som lämnades i valrörelsen, när man som Arne
          </note>
          <note>
            Andersson utlovade 20 miljarder eller som Lars
          </note>
          <note>
            Tobisson 27 miljarder. Nu säger Wiggo Komstedt:
          </note>
          <note>
            Det beror på att vi bara fick 21 % av rösterna, och med 21 %
            av väljarstödet kan man inte genomföra alla sina löften, utan
            då får man pruta.
          </note>
          <note>
            Men inte trodde väl Wiggo Komstedt när han gick ut och deltog
            i denna löftesgivning att moderaterna skulle få 51 % av rösterna?
            Hade inte Wiggo
          </note>
          <note>
            Komstedts främsta syfte varit att vilseföra väljarna, borde han
            ha sagt, att om vi får 51 % av rösterna kommer vi att höja försvarsanslagen
            med 27
          </note>
          <note>
            miljarder, eller vad det nu var. Jag tycker faktiskt att Wiggo
            Komstedts inlägg här på något sätt bekräftar detta medvetna vilseförande
            av väljarna.
          </note>
          <note>
            Sedan säger Wiggo Komstedt att de nya kalkyler som presenterades
            de sista dagarna kom litet för sent, och egentligen borde inte
            A 3 flyttas till
          </note>
          <note>
            Hässleholm. Men om nu Wiggo Komstedt har den uppfattningen, varför
            då inte stödja den skrivning som finns i socialdemokraternas reservation
            nr 15?
          </note>
          <note>
            Hade Wiggo Komstedt gjort det i utskottet, hade detta blivit
            utskottets skrivning, och A 3 hade kanske t.o.m kunnat bli kvar
            i Kristianstad. På detta sätt gör sig Wiggo Komstedt personligen
            ansvarig för att detta olyckliga beslut nu tydlligen blir genomfört.
          </note>
          <note type="speaker">
            Anf. 41 WIGGO KOMSTEDT (m) replik:
          </note>
          <note>
            Herr talman! Jag vill till Sture Ericson säga att skillnaden
            mellan honom och mig möjligen är den, att om jag går ut och talar
            om vad jag vill genomföra och vad jag har som målsättning, innefattar
            det naturligtvis att jag får väljarnas förtroende att göra det.
            Det är möjligt att Sture
          </note>
          <note>
            Ericson inte har den ambitionen, utan att han i stället är ute
            efter att vilseleda. Det har inte varit min uppfattning och målsättning.
          </note>
          <note>
            Man måste genomföra det som man har möjlighet att göra. Vi har
            nu i denna fyrpartiregering inte kunnat nå längre än vad vi nu
            har gjort. Sture
          </note>
          <note>
            Ericson kan ju hänvisa till att han inte hade stöd av sina regeringsvänner
            från v, så att han på sin tid kanske inte heller hade kunnat genomföra
            allting.
          </note>
          <note>
            När det nu gäller den fråga som jag tog upp, och där jag framförde
            ett beklagande, har jag inte sagt att kalkylerna inte höll. Jag
            sade att det var synd att de kom så sent att man inte kunde göra
            en seriös bedömning av dem och deras innehåll och jämföra dem
            med andra kalkyler vilka låg till grund för beslutet. Jag har
            nämnt att P 6 försvinner som regemente och att jag beklagar detta.
            Jag har däremot inte nämnt A 3. Jag representerar inte
          </note>
          <note>
            Kristianstad kommun, utan jag representerar
          </note>
          <note>
            Kristianstad län. Som sådan representant tycker jag inte att
            man skall göra företräde för någon av länets
          </note>
          <note>
            13 kommuner.
          </note>
          <note>
            För mig är det ingen riksolycka att man flyttar ett regemente
            tre mil inom samma län. Om man nu flyttar trängen till Skövde
            -- vilket kanske också jag inte tycker är riktigt, men om man
            nu gör det -- vore det samhällsekonomiskt vansinne att inte använda
            de lokaler som blir tomma i Hässleholm, där trängen flyttade in
            vid samlokaliseringen för fyra år sedan. Där finns nya kaserner.
            Skulle de inte användas, Sture Ericson, vore det faktiskt mer
            än slöseri.
          </note>
          <note>
            Jag tycker att det är ganska naturligt att man använder de lokalerna
            i det läget. De lokaler som finns på Södra Åsum är inte bra. Där
            måste man investera mycket stora pengar. Då är det bättre att
            använda de lokaler som står tomma 3 mil bort. Har
          </note>
          <note>
            Sture Ericson en annan uppfattning, förstår jag att han är mycket
            lättsinnig.
          </note>
          <note>
            Att vi nu inte har nått längre än vi har gjort i det som blir
            försvarsbeslutet beror också, som Sture
          </note>
          <note>
            Ericson vet, på att det i det råttbo som vi övertog inte fanns
            de pengar som vi hade trott skulle finnas.
          </note>
          <note type="speaker">
            Anf. 42 STURE ERICSON (s) replik:
          </note>
          <note>
            Herr talman! Jag kan inte förstå det på annat sätt än att det
            Wiggo Komstedt nu säger är att han egentligen inte vill flytta
            trängen till Skövde. Det hade gått bra att motsätta sig det. Då
            hade det inte funnits något motiv att flytta A 3 till Hässleholm.
          </note>
          <note>
            Wiggo Komstedt fastnar hela tiden i sin egen argumentation.
          </note>
          <note>
            Han säger: Vi nådde inte längre än till 7 miljarder.
          </note>
          <note>
            Vi lovade visserligen 27 miljarder, men det blev 7.
          </note>
          <note>
            Menar Wiggo Komstedt att det i dagens läge hade varit motiverat
            att höja försvarsanslagen med 27
          </note>
          <note>
            miljarder, i ett läge då alla länder runt omkring oss drar ner
            på sina försvarskostnader? Står Wiggo
          </note>
          <note>
            Komstedt fast vid övertygelsen att detta vore klok försvarspolitik,
            att höja anslagen med 27 miljarder, som ni lovade före valet?
          </note>
          <note type="speaker">
            Anf. 43 WIGGO KOMSTEDT (m) replik:
          </note>
          <note>
            Herr talman! Kan Sture Ericson precisera när jag har lovat några
            27 miljarder? Det har jag nämligen inte gjort. Om Sture Ericson
            har hört detta, vill jag veta när och var. Jag har inte vid något
            tillfälle nämnt någon siffra. Jag har sagt att det är angeläget
            med ett starkt svenskt försvar. Det innefattar även
          </note>
          <note>
            Skåne. Jag tycker att det är viktigt med pansarregementena och
            flyget. Ni ville lägga ner flyget. Ni ville ta F 10. Ni ville
            byta F 10 mot A 3.
          </note>
          <note>
            Det är att blanda ihop äpplen och päron. Jag tror att ÖB:s förslag
            är balanserat när det gäller luftstridskrafter och landstridskrafter.
            Det var en dålig bytesaffär ni erbjöd i det sammanhanget.
          </note>
          <note>
            Är det en riksolycka om man flyttar ett regemente
          </note>
          <note>
            3 mil inom samma län, Sture Ericson? För mig är det definitivt
            inte det. Jag tycker att det är viktigt att det finns kvar i Sydsverige.
          </note>
          <note>
            Andre vice talmannen anmälde att Sture Ericson anhållit att till
            protokollet få antecknat att han inte ägde rätt till ytterligare
            replik.
          </note>
          <note>
            Anf. 44 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag fick en direkt fråga av Wiggo
          </note>
          <note>
            Komstedt om de beräkningar som har gjorts i olika sammanhang.
            I detta fall rörde det bl.a. flygsidan.
          </note>
          <note>
            Jag kan inte underlåta att säga att jag, under debatten om fredsorganisationen,
            har blivit mycket förvånad över de högst olika siffror som har
            kommit fram. De har nämligen följt ett mönster. Så fort ett förband
            har blivit nedläggningshotat, i propositionen, i motioner eller
            på annat sätt, har företrädare för förbandet plötsligt sagt att
            de kan klara av verksamheten också i fortsättningen till en betydligt
            lägre kostnad, i vissa fall med en bemanning som ligger närmare
            hälften av den nuvarande.
          </note>
          <note>
            Det naturliga är då att kontrollräkna, kontrollräkna och åter
            kontrollräkna, och helst låta olika personer eller institutioner
            göra det. Det tycker jag är bra. Det är utmärkt att försvarsutskottet
            verkligen har försökt räkna med olika metoder.
          </note>
          <note>
            Det intressanta är emellertid att man nästan alltid kommer fram
            till ungefär samma resultat. Det innebär inte, herr talman, att
            man inte kan spara pengar. Det kan man säkert. Men att man plötsligt
            med bibehållen verksamhet och effektivitet skulle kunna halvera
            kostnaderna för ett förband, det är långt bortom realismens gräns.
            Det vore utmärkt om det vore så.
          </note>
          <note>
            Herr talman! Risken med denna typ av plötsliga utspel är naturligtvis
            att man får som man vill, att man blir ålagd att uppfylla det
            man har sagt i media, nämligen att driva verksamheten på ett visst
            ställe med halva anslaget. Klarar man inte det, är man sannerligen
            illa ute. Har man gått ut och lovat sådant och sedan inte klarar
            av det i verkligheten, skall man nog ägna sig åt annan verksamhet
            i fortsättningen.
          </note>
          <note>
            Herr talman! Vad som också förvånar mig är att det från de förband
            som inte har berörts av fredsorganisatoriska förändringar inte
            har sagts att de kan driva verksamheten till halva priset.
          </note>
          <note>
            Sensmoralen i detta är att man skulle varsla samtliga förband
            om nedläggning och då uppnå en besparing på 50 %, om jag nu tillåter
            mig att vara ironisk -- det är väl bäst att säga det, så att ingen
            missförstår mig.
          </note>
          <note>
            Det är självklart att det tas till överord i en debatt av detta
            slag. Jag har den största respekt för de människor som nu slåss
            för sina förband. Jag tycker t.o.m. att det är sällsynt fint att
            man gör det, att man i ett land som Sverige, till skillnad från
            i vissa andra länder, vill behålla förbanden. Det finns inte så
            långt härifrån ställen där man med största glädje skulle vilja
            bli av med sina förband. Här är det annorlunda.
          </note>
          <note>
            Jag kan försäkra Wiggo Komstedt att vi från departementets sida
            skall göra vad vi kan för att se till att rationaliseringar verkligen
            kommer till stånd. Det fina med detta försvarsbeslut är att rationaliseringsvinsterna
            stannar inom försvarsmakten. Så var det inte tidigare. Nu kommer
            nya bestämmelser. Jag tror att det är omöjligt att få människor
            att verkligen gå in för rationaliseringar i den egna verksamheten
            om de vet att pengarna försvinner någon annanstans. Om man vet
            att man kan använda pengarna till förbättrad materiel eller vad
            det nu kan vara, har man en ordentlig anledning att verkligen
            spara och jobba på. Det är möjligt fr.o.m. den 1 juli.
          </note>
          <note type="speaker">
            Anf. 45 WIGGO KOMSTEDT (m) replik:
          </note>
          <note>
            Herr talman! Jag får tacka försvarsministern för hans synpunkter.
            Samtidigt vill jag säga att man kan gå ytterligare ett steg. Om
            det nu finns förbandschefer i vårt land som helt plötsligt gör
            utfästelser till olika politiker om hur mycket de kan spara, vore
            det då inte rimligt att de redan hade gjort de besparingarna,
            utan piskan på ryggen, med hotet om indragningar?
          </note>
          <note>
            Eftersom det handlar om flygvapnet kan jag passa på att ställa
            en fråga. Med dessa utfästelser är det väl inte tal om någonting
            annat än att flygvapnet ligger på ett rasande fint plus detta
            år? Flygvapnet har väl en bra bit kvar till att förbruka de totala
            medlen.
          </note>
          <note>
            Anf. 46 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Får jag bara säga till Wiggo Komstedt att jag hoppas
            att alla de som nu ser rationaliseringsmöjligheter utnyttjar dessa.
            Det behövs inga särskilda beslut för att vidta rationaliseringar
            i verksamheten. Framför allt behövs inga beslut för att komma
            med förslag på detta område.
          </note>
          <note>
            Det skall bli intressant den 1 juli, när vi kan överblicka utfallet
            för de olika försvarsgrenarna för det gångna budgetåret och se
            om de redan med den tidigare nivån har lyckats hålla sig inom
            ramarna med angiven verksamhet. Jag utesluter inte att det kan
            bli svårt för en och annan, trots att man nu har varit frikostig
            med stora rationaliseringslöften. Jag skall naturligtvis avvakta
            de siffror vi får.
          </note>
          <note type="speaker">
            Anf. 47 CHRISTER SKOOG (s):
          </note>
          <note>
            Herr talman! En väldigt viktig del av det svenska totalförsvaret
            är marinen och dess verksamhet.
          </note>
          <note>
            Vårt land har ju stort behov av att kunna försvara hela sin långa
            kust. Marinen med moderna kustartilleriförband, jägarbataljoner,
            amfibieförband, kårbatterier och kustflottan har, vill jag påstå,
            en modern och effektiv flotta i
          </note>
          <note>
            Sverige.
          </note>
          <note>
            Det har ibland i debatten förekommit påståenden om att vi inte
            skulle ha en helt tillräcklig flotta. Då mäter man oftast i antal
            enheter. Jag tror man gör ett misstag när man enbart mäter i enheter
            och storlekar på fartyg. En del gör t.o.m. jämförelser med när
            vi hade de stora slagskeppen. Jag tror det är riktigt att i debatten
            föra in att de fartyg som finns i dag i den svenska flottan --
            liksom i utländska flottor -- är mycket effektivare och vassare
            och kan göra många fler konster. Jag vill alltså påstå att vi
            har en mycket effektiv flotta.
          </note>
          <note>
            Vi har lyckats få fram produkter som är världsledande tack vare
            det unika samarbete som finns i Sverige mellan dem som hanterar
            fartygen till sjöss och varvsindustrin, framför allt givetvis
          </note>
          <note>
            Karlskronavarvet och Kockums i Malmö. Det har också visat sig
            i de ansträngningar industrin gjort att exportera. Vi har lyckats
            sälja fartyg till sådana nationer som Australien, USA och Singapore.
          </note>
          <note>
            Detta är, tycker jag, en sak som vi i Sverige har all anledning
            att slå vakt om.
          </note>
          <note>
            Det har också tidigare i debatten sagts att det skulle kunna
            gå att betälla delar av fartyg i andra länder.
          </note>
          <note>
            Jag vill påstå att det är ett misstag om man tror att det fungerar
            på det sättet. Det är så pass komplicerat i dag att bygga ett
            fartyg att det måste göras efter hand på plats, skiva för skiva
            så att säga.
          </note>
          <note>
            Det går inte att göra som förr, att beställa skrov, bogsera dem
            till Sverige och utrusta dem här. Jag hoppas tankarna på detta
            är borta.
          </note>
          <note>
            Vi har i en del reservationer till betänkandet utvecklat våra
            tankar vad gäller marinen och kustartilleriets utbildning. Jag
            skall inte förlänga debatten genom att upprepa. Jag vill bara
            hänvisa till reservation 20. Där pekar vi på möjligheten att flytta
            över utbildning till Marinkommando Ost och till Marinkommando
            Syd ifrån Härnösand och
          </note>
          <note>
            Göteborg för att få en effektivare utbildning. I en krympande
            organisation är det viktigt att se till att samordna så mycket
            som möjligt av verksamheten.
          </note>
          <note>
            När vi, herr talman, fattar detta stora försvarsbeslut i dag
            innebär det tyvärr att en del människor som jobbar i försvaret
            mister sina anställningar. Det är baksidan på strukturomvandlingen
            eller minskningen av organisationen som vi i stora drag är överens
            om.
          </note>
          <note>
            På marinens område försvinner ca 1 500 jobb under femårsperioden
            och bara nere i Marinkommando
          </note>
          <note>
            Syd försvinner 500 jobb.
          </note>
          <note>
            Det är att beklaga att vi inte kunnat följa upp våra förslag
            om att satsa särskilda pengar för att göra regionalpolitiska insatser
            på de områden som drabbas. Det hade faktiskt underlättat ganska
            mycket.
          </note>
          <note>
            Herr talman! Jag har inget övrigt yrkande. Sture
          </note>
          <note>
            Ericson har för vår del yrkat bifall till de reservationer vi
            tänker rösta för i kammaren.
          </note>
          <note type="speaker">
            Anf. 48 GUDRUN NORBERG (fp):
          </note>
          <note>
            Herr talman! Dagens försvarsdebatt och beslut röner mycket stort
            intresse, både inom och självklart utanför riksdagen. Jag tänker
            för min del kort beröra två områden.
          </note>
          <note>
            Det första är försvarsmaterielindustrin.
          </note>
          <note>
            Personligen har jag alltid haft uppfattningen att
          </note>
          <note>
            Sverige skall ha en egen försvarsindustri. Vi kan inte vara självförsörjande
            när det gäller försvarsmateriel, men det är angeläget att vi inom
            olika delområden behåller kompetens och produktion.
          </note>
          <note>
            Svensk försvarsindustri är en av de främsta i världen. Industrin
            präglas i hög grad av teknologi och därmed också av mycket duktiga
            människor och flyktig kompetens. För att behålla kompetensen --
            till gagn för svenskt försvar -- krävs intressanta utvecklingsuppdrag.
          </note>
          <note>
            I Sverige finns en enda kund, FMV. Det är alltså nödvändigt med
            en viss export för att kunna upprätthålla produktion och kompetens.
            Och svensk försvarsindustri har hävdat sig väl internationellt.
          </note>
          <note>
            Men glädjande nog har det skett en avspänning mellan supermakterna,
            och den internationella marknaden intar en avvaktande hållning
            vad gäller materielanskaffning. Volymerna har alltså minskat kraftigt,
            och försvarsindustrin har överkapacitet både i Sverige och i övriga
            Europa.
          </note>
          <note>
            Den strukturförändring som pågått några år är långt ifrån avslutad
            ännu. Bl.a. vid Bofors AB i
          </note>
          <note>
            Karlskoga har mycket kännbara neddragningar skett kontinuerligt
            i flera år, och forsatta marknadsanpassningar är att vänta.
          </note>
          <note>
            Industrin har alltså tagit ett stort ansvar i denna strukturprocess
            och hittills klarat den omställning som krävts. Man har klarat
            det utan att gå under, och därmed lyckats behålla och utveckla
            vissa spetskunskaper som troligen har stor betydelse i det svenska
            försvaret framöver.
          </note>
          <note>
            Därför är det mycket glädjande att både regeringen och utskottet
            tydligt deklarerar att ''det är av stor säkerhetspolitisk betydelse
            att vi inom landet kan behålla en försvarsindustriell kompetens
            även i framtiden.'' Det andra området jag vill beröra, herr talman,
            är det icke-militära motståndet.
          </note>
          <note>
            Såväl propositionen som betänkandet talar nästan enbart om hur
            svensk försvarsmakt skall kunna möta ett väpnat angrepp, ha förmåga
            att motstå angrepp och hindra en angripare att få fast fot på
            svensk mark. Och det är naturligtvis det allra viktigaste, att
            vi verkligen lyckas slå tillbaka ett angrepp.
          </note>
          <note>
            Men: Det måste finnas all tänkbar beredskap även för en situation
            där en angripare fått rejält fotfäste i landet. Om exempelvis
            en del av Sverige ockuperas, hur försvarar vi oss då mot en ockupant?
            Det enda egentliga om detta, som står i regeringens proposition,
            är följande mening: ''Om en angripare genom sina operationer lyckas
            bryta vårt organiserade motstånd skall alla tillgängliga resurser
            utnyttjas för att fullfölja försvaret i alla de former som folkrätten
            medger.''
          </note>
          <note>
            Några av oss som är verksamma i Delegationen för icke-miltiärt
            motstånd har i en motion ansett att riksdagen bör tydliggöra vad
            verksamheten handlar om och kan ha för betydelse i totalförsvaret.
          </note>
          <note>
            Det är långt ifrån allmänt känt ännu att det i Sverige finns
            en planering för hur en motståndsrörelse skall starta och verka
            i ett tillstånd där landet -- eller delar därav -- är ockuperat.
            Men där informationen nått ut i internationella kretsar väcker
            det uppseende. Det är unikt att ett land i fredstid lägger grunden
            för en motståndsrörelse.
          </note>
          <note>
            Det är mycket viktigt att framhålla att motståndsrörelsen inte
            är ett alternativ till det militära försvaret, utan ett komplement.
          </note>
          <note>
            Motståndsrörelsen ingår i totalförsvaret.
          </note>
          <note>
            Längre tillbaka -- på 1970-talet -- pågick stundom en debatt
            i vårt land om att bygga upp ett slags motståndsrörelse, vilken
            successivt skulle ersätta det militära försvaret. Detta var en
            orealistisk tanke, som inte heller vann gehör i riksdagen.
          </note>
          <note>
            Däremot föddes senare tankar på att olika motståndsformer från
            allmänhetens sida kan bli mycket besvärande för en utländsk makt
            som försöker kontrollera svenskt territorium och svenska folket.
            En enhällig riksdag beslöt 1986 att
          </note>
          <note>
            ''i vårt totalförsvar skall som komplement ingå ickemilitära
            motståndsformer.''
          </note>
          <note>
            Motstånd kan av allmänheten bedrivas på många olika sätt, alltifrån
            enkla demonstrationer till sabotage. Det icke-militära motståndet
            är alltså inte bara civilmotstånd, utan kan även omfatta våldsinslag.
            Det skall kosta en ockupant stora resurser att kunna behålla ett
            fast grepp. Därmed skall också det icke-militära motståndet ha
            en krigsavhållande effekt.
          </note>
          <note>
            Förebilder om motståndsrörelser finns i bl.a. Norge och Danmark
            under krigsåren. Under senare tid har icke-militära motståndsformer
            visat sig mycket verkningsfulla i de stora politiska omvälvningar
            som ägt rum i Central- och Östeuropa.
          </note>
          <note>
            Syftet med den svenska motståndsrörelsen är alltså att komplettera
            ett vasst militärt försvar med en bred allmän uppstudsighet mot
            främmande makt som inkräktar.
          </note>
          <note>
            Vår motion avstyrks visserligen, men dess innebörd blir väl tillgodosedd.
            Vi ville få en skrivning som framhåller alla försvarsformer --
            även motstånd.
          </note>
          <note>
            Det har vi fått i utskottets betänkande, och det tackar jag för.
          </note>
          <note>
            För att delegationen sedan skall kunna genomföra sina uppgifter
            behövs också ekonomiska resurser.
          </note>
          <note>
            Vi rör oss fortfarande med mycket små ramar. Det finns anledning
            att återkomma till den frågan, men i nuläget har vi avstått från
            att yrka på utökade medel.
          </note>
          <note>
            Herr talman! Med detta yrkar jag bifall till utskottets hemställan.
          </note>
          <note type="speaker">
            Anf. 49 ARNE ANDERSSON (m) replik:
          </note>
          <note>
            Herr talman! Om jag kan säga de här få orden jag avser att säga
            utan att det uppfattas som en replik i meningen invändning, skall
            jag försöka göra det.
          </note>
          <note>
            Det som Gudrun Norberg har sagt om möjligheterna att komplettera
            svenskt försvar med en motståndsrörelse är alldeles riktigt. Men
            vi måste i varje fas veta, att när en motståndsrörelse har en
            uppgift har det militära försvaret förlorat --
          </note>
          <note>
            då har vi en fiende innanför landets gränser, en fiende som rör
            sig i Sverige. Det betyder att vi får hålla en distans till tanken
            om icke-militärt motstånd, då det ligger ett misslyckande bakom
            detta.
          </note>
          <note>
            Det är det enda, fru Norberg, jag vill komplettera detta anförande
            med.
          </note>
          <note type="speaker">
            Anf. 50 GUDRUN NORBERG (fp) replik:
          </note>
          <note>
            Herr talman! Jag tror att Arne Andersson och jag är helt överens
            om den saken, men det innebär inte att man får bortse från att
            ett misslyckande kan ske.
          </note>
          <note>
            Vi skall då inte stå handfallna, utan fortsätta att i alla former
            försöka försvara oss.
          </note>
          <note type="speaker">
            Anf. 51 BRITT BOHLIN (s):
          </note>
          <note>
            Herr talman! Jag har tänkt ägna min taletid åt flygstridskrafterna
            och flygvapnets organisation.
          </note>
          <note>
            Flygvapnet och dess personal har blivit vana vid att leva med
            ständiga förändringar, ny och bättre utvecklad materiel har tillkommit,
            och för att man skall kunna hänga med i den tekniska förnyelsen
            har organisatoriska förändringar inte hört till ovanligheterna.
          </note>
          <note>
            Nu står vi på tröskeln till ytterligare en stor omdaningsprocess.
            Det nya flygplanssystemet JAS
          </note>
          <note>
            39 Gripen skall introduceras och successivt inlemmas i vår krigs-
            och grundorganisation. Till detta kommer anskaffning av en rad
            andra materielobjekt, t.ex. den flygburna spaningsradarn
          </note>
          <note>
            PS 890, nya stridsledningscentraler och beväpning till 39 Gripen-systemet.
            Flygstridskrafterna är därmed det vapenslag som får det ojämförligt
            största inslaget av materiell förnyelse och utökad teknisk kompetens.
            Det blir ett avsevärt kvalitetslyft, och det är bra.
          </note>
          <note>
            För att möjliggöra detta inom en rimlig ekonomisk ram måste flygvapnet
            minska antalet divisioner till
          </note>
          <note>
            16 samt organisera fredsverksamheten i större flottiljenheter.
            Detta råder det stor enighet om både här i kammaren och inom flygvapnet.
            Vi kallar dessa flottiljer för storflottiljer, och vi menar därmed
            att de kan organisera tre eller flera divisioner per flottilj.
            Benämningen storflottilj kan man nog påstå i viss mån är missledande.
          </note>
          <note>
            Om man tittar litet tillbaka i tiden, har normalflottiljer alltid
            haft tre divisioner. Av ekonomiska skäl har det under årens lopp
            blivit så att antalet divisioner på flertalet flottiljer har minskats
            till två. Detta vill jag påstå har varit en felaktig väg. Det
            har inneburit att en ökad fredsadministration har skett på krigsorganisationens
            bekostnad. Vi vill nu snarast återgå till normalflottiljer eller,
            om man så vill, storflottiljer med tre eller flera divisioner
            per flottilj. Detta är inte bara nödvändigt av ekonomiska skäl,
            utan det är också en fråga om effektivt utnyttjande av fredsresurserna.
          </note>
          <note>
            Ryggraden i det svenska flygvapnet är och kommer under relativt
            lång tid att utgöras av 37-systemet,
          </note>
          <note>
            Viggen. Viggen har sedan den började levereras till flygvapnet
            för snart 20 år sedan ständigt utvecklats och förbättrats, och
            så sker i dag också. Nu pågår t.ex. AJS-modifiering, vilket innebär
            att attackoch spaningsviggarna ges ökad allsidighet, kort uttryckt.
          </note>
          <note>
            S.k. livstidsförlängning utreds för närvarande också. Det innebär
            inte -- vilket man ibland kan tro -- att Viggen blir en evighetsmaskin,
            utan det handlar om att undersöka om man med rimliga kostnader
            kan förlänga flygtiden något. Ett flygplans livslängd bestäms
            av antalet flygtimmar, och bristen på flygförare i första hand
            under 1980-
          </note>
          <note>
            talet, vilket gjorde att vi flög färre timmar än planerat, gör
            att vi nu har något mer flygtid kvar i systemet.
          </note>
          <note>
            Men ett flygplans livstid måste ses både i ett tekniskt och i
            ett taktiskt perspektiv, och om
          </note>
          <note>
            Viggensystemet är gårdagens och dagens system, är
          </note>
          <note>
            Gripen morgondagens. Våra synpunkter i övrigt på handläggningen
            av beställning av delserie 2 har
          </note>
          <note>
            Sture Ericson tidigare redogjort för.
          </note>
          <note>
            I regeringens förslag till organisatoriska förändringar inom
            flygvapnet ingick en nedläggning av F 6 i Karlsborg. Vi avvisar
            detta förslag, av många skäl, men för vår del inte av regionalpolitiska
            skäl. Vi anser att F 6 behövs i grund- och krigsorganisationen.
            Det är den minsta flottiljen, men den är mycket kostnadseffektiv.
            F 6
          </note>
          <note>
            har ett garnisonsansvar i Karlsborg. Dess läge gör att det finns
            möjlighet att utnyttja samordningsvinster med den närliggande
            flottiljen
          </note>
          <note>
            F 7 i Såtenäs. På F 6 finns i dag versionskontoret, som huvudsakligen
            ansvarar för AJS-
          </note>
          <note>
            modifieringen. Vi tror att det med hänsyn till miljön finns goda
            möjligheter att flyga vidare på
          </note>
          <note>
            Karlsborg i framtiden också.
          </note>
          <note>
            När det gäller den ekonomiska besparingen är det de facto så,
            att skillnaden mellan F 6 och F 13 rör sig om 35 milj.kr. under
            en tioårsperiod, till fördel för F 13. Men då har man inte räknat
            med det garnisonsansvar som F 6 har.
          </note>
          <note>
            I det underlag som ÖB och chefen för flygvapnet lämnade i december,
            ÖB 92 komplement, föreslogs avveckling av bl.a. F 13 i Norrköping
            under den första femårsperioden och F 10 i Ängelholm under den
            andra. Vi delar ÖB:s uppfattning. Dock anser vi att även F 10
            bör läggas ned under denna period, varvid hela J 35 Draken-systemet
            kunde utgå, vilket totalt sett -- med drift, underhåll, reservdelar,
            expertis -- skulle innebära mycket stora och snabba besparingar.
            Men med hänsyn till att ingen majoritet kunde nås för detta förslag,
            accepterar vi att beslut om F 10 får senareläggas till 1995. Då
            vet vi också vilka koncessionsbeslut vi har för alla våra flottiljer
            och har möjlighet att i den försvarsberedning som avses börja
            arbeta redan i höst förbereda ytterligare reducering av fredsorganisationen.
          </note>
          <note>
            De som påstår att vi har frångått vårt förslag om avveckling
            av Drakensystemet har alltså fel. Om vi hade gjort på annat sätt,
            skulle olika utskottsmajoriteter ha kunnat innebära att vi fått
            för få divisioner. Och det viktiga är antalet krigsdivisioner.
            De socialdemokratiska förslagen skall ses som en samlad bild,
            och när vi nu bara delvis kan realisera vår politik måste vi ta
            hänsyn till det.
          </note>
          <note>
            Tvärtemot vad man kan ha fått intryck av under den debatt som
            föregått dagens beslut, är det alltså ÖB
          </note>
          <note>
            och chefen för flygvapnet som mot bakgrund av ekonomiska ramar
            och av militära skäl föreslagit en nedläggning av F 13. Det borde
            rimligen vara så att de militära skälen skall komma just från
            ÖB och chefen för flygvapnet, och inte från lokal eller regional
            militär nivå eller från någon kommunal instansnivå.
          </note>
          <note>
            Vad gäller vårt ställningstagande för avveckling av
          </note>
          <note>
            F 13 före F 10 och varför vi avvisar propositionens förslag om
            avveckling av F 6 i Karlsborg, har våra skäl legat till grund
            för det nästan eniga betänkande vi i dag behandlar. Jag skall
            återkomma något senare till dessa skäl.
          </note>
          <note>
            I den debatt som har förts har betonats en oro över den framtida
            spaningskapaciteten. Jag vill nu betona och understryka att det
            aldrig någonsin har varit riksdagens uppgift att avgöra var våra
            olika divisioner skall baseras. Detta är en fråga som helt ankommer
            på de militära myndigheterna, i detta fall ÖB och chefen för flygvapnet.
            De beslutar om antalet divisioner av olika sort och deras lokalisering
            utifrån de prioriteringar och beslut som riksdag och regering
            fattar.
          </note>
          <note>
            Den prioritering vi har gjort utifrån den säkerhetspolitiska
            bilden är en prioritering av luftförsvaret. Detta är vi fullt
            eniga om. Vi har därför också ställt oss bakom regeringens förslag
            att en och en halv Viggendivision skall avvecklas. I
          </note>
          <note>
            enlighet med vad jag tidigare anfört ankommer det nu på ÖB och
            chefen för flygvapnet att genomföra beslutet på det, med utgångspunkt
            i militära skäl, bästa sättet. Låt mig åter betona att det är
            ÖB och chefen för flygvapnet som föreslagit nedläggning, vilket
            försvarsutskottet också funnit vara det bästa under rådande förutsättningar.
          </note>
          <note>
            Mot bakgrund av det betänkande som vi behandlar här i dag har
            chefen för flygvapnet i PM-form angivit förutsättningar och målsättning
            samt inriktning när det gäller flygvapnets grundorganisation efter
            det försvarsbeslut vi fattar här i dag. Jag är osäker på om det
            är ett fastställt dokument eller endast ett arbetspapper. Men
            i chefens för flygvapnet beslutsavsikt anvisas bl.a. att en spaningsviggendivision,
            S 37 vid F 13, avvecklas och en spaningsdivision vid F 17 omlokaliseras
            till
          </note>
          <note>
            F 6. En halv attackdivision vid F 6 omlokaliseras till
          </note>
          <note>
            F 15 i Söderhamn, och en halv attackdivision AJ 37
          </note>
          <note>
            avvecklas. Denna organisation är en prioritering av luftförsvaret
            och jakten. En avveckling sker också av en och en halv Viggendivision
            av de äldsta versionerna. Även om det är vår bestämda uppfattning
            att det i första hand borde ha varit de äldre Drakendivisionerna
            som skulle ha avvecklats, accepterar vi denna inriktning.
          </note>
          <note>
            Så över till spaningsflygsresursernas kapacitet och möjligheter
            i framtiden. Detta är åter en fråga som ansvariga militära chefer
            skall besvara. På detta område är de experter, men jag skall ge
            mig ut på hal is och försöka redovisa vår syn på denna inriktning.
          </note>
          <note>
            Låt mig först bara säga några ord om JAS 39
          </note>
          <note>
            Gripen-systemet. JAS står för jakt--attack--
          </note>
          <note>
            spaning. De första två JAS-divisionerna organiseras 1995--1996
            på F 7 i Såtenäs, varvid två divisioner attackviggar avvecklas.
            Då tillförs MILO
          </note>
          <note>
            Götaland och flygkommando Götaland ett påtagligt tillskott främst
            vad avser luftförsvars- och spaningskapacitet och också en något
            ökad attackkapacitet.
          </note>
          <note>
            Jag uppfattar det så att i avvaktan på att JAS 39-
          </note>
          <note>
            systemet ersätter attack- och spaningsviggarna --
          </note>
          <note>
            det kommer att ske mellan åren 1995 och 2002, sju år alltså --
            kommer den huvudsakliga spaningskapaciteten i fredstid att vara
            lokaliserad till F 6 i Karlsborg och F 21 i Luleå. Vad gäller
          </note>
          <note>
            Luleå och F 21 förblir det som i dag. På F 6 i
          </note>
          <note>
            Karlsborg övertar F 6 resurser och ansvar från F 17
          </note>
          <note>
            och F 13, om än i reducerad omfattning. Det positiva i denna
            lokalisering är att flygvapnet kunnat genomföra en nödvändig reducering
            av grundorganisationen med förhållandevis små krigsorganisatoriska
            konsekvenser. I realiteten innebär det att antalet spaningsförare
            -- och därmed krigsuthålligheten -- minskar under perioden 1994--1996
            med ca 30 stycken. Detta uppvägs successivt genom tillkomsten
            av JAS och modifiering till AJS. Vad gäller modifieringen av attack-
            och spaningsviggar till AJS innebär samlokaliseringen i Karlsborg
            en viss positiv effekt.
          </note>
          <note>
            Det har då anförts att omlokaliseringen till F 6 och nedläggningen
            av F 13 skulle medföra att nödvändig havsövervakning, spaningsberedskap
            och flygövning kommer att bli svåra att genomföra och mycket kostnadskrävande.
            Det är självklart så att flygvägen till och från Östersjön från
            Karlsborg är längre än från Norrköping eller Ronneby. Men å andra
            sidan är flygvägen till västerhavet kortare från Karlsborg. Om
            det nu är så att vi även fortsättningsvis skall ha tyngpunkten
            av vårt intresse i Östersjön måste man fråga sig hur stor procentuell
            del av spaningsflygverksamheten som måste förläggas till Östersjön.
          </note>
          <note>
            Incidentberedskapen upprätthålls i dag med förhållandevis låga
            tidskrav. Framgruppering kan alltså även fortsättningsvis ske
            till Visby och
          </note>
          <note>
            Kallinge -- ja, även till Bråvalla om så skulle bli nödvändigt.
            Största delen av spaningsflygdivisionens verksamhet kan bedrivas
            över land, över Vänern och Vättern och över västerhavet. Men den
            del som måste bedrivas över
          </note>
          <note>
            Östersjön är en mycket viktig del, och den kommer självklart
            att kosta mer pengar.
          </note>
          <note>
            Det är många som har tyckt att vi borde avvakta koncessionsbeslut
            innan vi fattar beslut om någon nedläggning. Jag har stor förståelse
            för den ståndpunkten, och det hade naturligtvis varit idealiskt
            om fakta legat på bordet i dag. Nu gör de inte det, och det utomordentligt
            ansträngda likviditetsläget och planeringssituationen i flygvapnet
            gör att vi tyvärr inte kan vänta. Tvärtom är det så att vi så
            fort som möjligt måste fatta beslut om ytterligare flottiljnedläggningar.
          </note>
          <note>
            För oss socialdemokrater är det tillfredsställande att vi har
            fått gehör för vårt förslag att omedelbart börja arbeta med dessa
            frågor i en parlmentarisk beredning. I debatten som föregått detta
            betänkande har det framkommit förslag om stora besparingsmöjligheter.
            Det förvånar mig mycket och gör mig mycket upprörd, precis på
            samma sätt som försvarsministern nyss redogjorde för. Hur kan
            man från enskilda flottiljer, ofta under hotet om nedläggning,
            säga sig kunna göra stora besparingar på uppåt 10 %? Vi säger:
            Varför i hela världen har ni inte gjort dem redan? Varje möjlig
            besparing skall göras omedelbart. Ni kan vara övertygade om att
            vi med största intresse skall följa dessa besparingsförslag. Det
            är nämligen precis som
          </note>
          <note>
            Hans Lindblad säger, att i försvarsutskottet försöker vi följa
            upp våra beslut.
          </note>
          <note>
            Jag har sagt det tidigare: Det är en mycket, mycket ansträngd
            ekonomi i flygvapnet i dag. Ingen har råd att inte spara; det
            slår bara tillbaka på ens egen verksamhet.
          </note>
          <note>
            Ett annat förslag, som vi dess värre inte kunde få majoritet
            för i utskottet, är frågan om ledningsorganisationen. Vi menar
            att två flygkommandon hade varit till fördel för flygvapnet.
          </note>
          <note>
            I övrigt tänker jag inte kommentera de olika opinioner som har
            försökt påverka de beslut som vi skall fatta i dag. Det är självklart
            så att det är en rättighet att slåss för sitt jobb och för sin
            ort. Jag har i stället försökt att något redogöra för hur vi ser
            på denna sakfråga.
          </note>
          <note>
            Herr talman! Vi går nu in i en omvälvande tid för flygvapnet;
            allt i syfte att få bättre och vassare flygstridskrafter. Det
            positiva i den utvecklingen är vi nog överens om. Men det innebär
            förvisso också stora påfrestingar på de anställda i flygvapnet.
            Vi är beredda att göra vad vi kan för att underlätta denna omställning.
            Jag vill här hänvisa till Barbro Evermo
          </note>
          <note>
            Palmerlunds redovisning på den punkten.
          </note>
          <note>
            Låt mig säga, med direkt adress till flygvapnets alla anställda:
            Vi vet vilken kompetens och kunskap ni har. Vi vet att det svenska
            flygvapnet är väl ansett och känt långt utanför landets gränser,
            bl.a. på grund av dess duktiga personal. Vi uppskattar och värdesätter
            på det högsta det ni gör -- det gäller all personal.
          </note>
          <note>
            Herr talman! Jag vill instämma i Sture Ericsons bifallsyrkande
            till de reservationer som han angav.
          </note>
          <note>
            I övrigt vill jag yrka bifall till hemställan i betänkande nr
            12 i de delar som jag nu har berört.
          </note>
          <note>
            Det innebär också ett yrkande på avslag på reservationerna nr
            22, 23, 24 och 25.
          </note>
          <note type="speaker">
            Anf. 52 HANS LINDBLAD (fp) replik:
          </note>
          <note>
            Herr talman! När det gäller flygvapnet har kvaliteten varit ledstjärnan.
            Under andra världskriget hade vi ett flygvapen som egentligen
            inte fungerade någon gång. Man sade att det inte skulle få upprepas.
            Därför var det svenska flygvapnet det första som hade enbart jet.
          </note>
          <note>
            När vi talar om bristande kvalitet handlar det om armén, som
            varit hämmad av den bisarra värnpliktstolkningen. Men flygvapnet
            har hållit kvaliteten uppe. Ett led i detta var nedläggningen
            av F 1, F 2, F 3, F 8, F 9, F 11, F 12, F 18 och flottiljverksamheten
            på F 14. Hade man resonerat på samma sätt som i fråga om armén
            hade man haft alla dessa flottiljer kvar. Då hade man haft kvar
            sina
          </note>
          <note>
            Hawker Hunter eller köpt in Piper Cub för att hålla antalet uppe.
            Då hade vi haft ett flygvapen som, liksom armén, varit ett träsk.
            I stället har man hållit fast vid kvaliteten. Det är viktigt,
            och det är rationellt.
          </note>
          <note>
            Det svenska flygvapnet klarar med sina 8 000
          </note>
          <note>
            anställda 450 stridsplan. Det italienska flygvapnet har 70 000
            anställda. Det är en skillnad från 1 till 10
          </note>
          <note>
            om vi jämför det svenska flygvapnet med t.ex. det amerikanska
            eller engelska. Vi har betydligt färre anställda i det svenska
            flygvapnet än vad man har i det norska, trots att vi har större
            flygplansflotta.
          </note>
          <note>
            Flygvapnet har verkligen kvalitet; där har aldrig fredsorganisationen
            fått styra.
          </note>
          <note>
            Därför har jag tillhört dem som har varit mycket negativa till
            att man nu skulle behålla alla flottiljer, och sedan fatta beslut
            om en krigsorganisation med två divisioner färre realiter. Då
            skulle man på två ställen gå ned till endivisionsflottiljer. Eller
            också har man sagt: Vi skall behålla två divisioner bara för att
            sysselsätta en flottilj till. Det kostar då två miljarder kronor
            under en femårsperiod. Varifrån skall de i så fall tas? Jo, från
            motmedel, jaktrobotar, etc. Det vore verkligen att skada det svenska
            flygvapnet.
          </note>
          <note>
            Att en flottilj skall läggas ned är självklart. Sedan är jag
            ödmjuk och säger: Vilken som bör läggas ned kan man inte objektivt
            avgöra. När vi vägde F 12 i
          </note>
          <note>
            Kalmar mot F 17 i Ronneby -- var det alldeles rätt det? Det kan
            jag inte i efterhand säga. På samma sätt är det naturligtvis när
            vi väger Norrköping mot
          </note>
          <note>
            Karlsborg. Det finns skäl för båda.
          </note>
          <note>
            Men det väsentliga i de båda fallen är att det är precis samma
            krigsorganisation, det är samma antal flygplan, det är samma flygplan,
            det är samma divisionsantal, det är samma bassystem, det är samma
            stridssystem -- det är bara fråga om var någonstans flottiljen
            finns i fred, och den skillnaden är liten; det är två flottiljer
            som ligger på sju minuters flygavstånd från varandra, så det är
            ingen väsentlig fråga. Men någon bör läggas ned.
          </note>
          <note>
            Det är viktigt att man låter krigsorganisationen styra. Vill
            vi satsa på kvalitet skall vi lägga pengarna på att skaffa grejer
            och inte på att bränna upp en massa extra flygbränsle och ha mer
            motorunderhåll för att sysselsätta en flottilj. Ett flygvapen
            som styrs av fredsorganisationen blir inte ett flygvapen med kvalitet.
            Det är viktigt. Men sedan kan man alltid diskutera vilken av flottiljerna
            som skall läggas ned, och det kan aldrig objektivt fastställas
            vilken det bör vara -- det är olika saker som vägs mot varandra.
          </note>
          <note type="speaker">
            Anf. 53 SVEN-OLOF PETERSSON (c):
          </note>
          <note>
            Herr talman! Försvarsfrågorna engagerar, och temana i anförandena
            växlar.
          </note>
          <note>
            Ett försvarsbeslut är egentligen ett beslut av mycket långsiktig
            karaktär. Det är ett beslut som berör de ekonomiska resurserna,
            som berör utrustning av skilda slag, som berör byggnader och markområden
            och som berör det kanske absolut viktigaste för ett bra försvar
            -- de personella resurserna, de många människor som på ett eller
            annat sätt är involverade i det svenska försvaret.
          </note>
          <note>
            Jag avser då såväl dem som är anställda som dem som är där som
            värnpliktiga.
          </note>
          <note>
            Det svenska försvaret bygger på principen om den allmänna värnplikten,
            en princip som ger en god och bred bas både vad gäller rekrytering
            av såväl de värnpliktiga som den övriga personalen och vad gäller
            förankring av kunskap och kännedom om försvaret i olika delar
            och sektorer av vårt samhälle.
          </note>
          <note>
            I takt med att tiderna och förhållandena runt oss under årens
            lopp har förändrats har -- det är självklart -- såväl värnpliktsutbildningens
            form som dess innehåll kommit att förändras. Så kommer det troligtvis
            att bli också i framtiden.
          </note>
          <note>
            Självfallet är det viktigt och riktigt att endast de som behövs
            för försvarsmaktens krigsorganisation och för den fredstida beredskapen
            tas ut till utbildning. Vi har här i dag fått många bevis på att
            många ser fram emot resultatet av pliktutredningens arbete när
            det gäller att finna de framtida formerna för detta.
          </note>
          <note>
            Det förslag om ändringar i värnpliktslagen som nu ligger på riksdagens
            bord har, kan man säga, sin grund i den minskade volym som det
            militära försvaret står inför. För oss i Centern är det angeläget
            att principen om den allmänna värnplikten liger fast, att alla
            män mönstrar och tas ut till utbildning och placeras på den plats
            som de är mest lämpade för. Det är viktigt att den utbildningsreserv
            som vissa av de värnpliktiga kommer att placeras i får en sådan
            utformning att de som hamnar där har samma kvalifikationer av
            olika slag som de som tas ut till den direkta utbildningen. Utskottet
            har också behandlat detta och, som jag ser det, gjort den korrekta
            bedömningen att så också kommer att bli fallet.
          </note>
          <note>
            Dock är det ju så att det kan ta sin tid innan allt detta finner
            sina rätta former, men jag är övertygad om att detta inom en snar
            framtid kommer att få en bra och positiv lösning.
          </note>
          <note>
            Jag vill i det här sammanhanget också peka på att det framöver
            kan bli mer aktuellt med en ökad direktrekrytering till den civila
            delen av vårt totalförsvar. Försök med sådan rekrytering pågår
            just nu, och det har hittills givit mycket positiva resultat.
            Det är viktigt att också den civila delen av totalförsvaret ges
            sådan kapacitet och utformning att den kan verka på det sätt vi
            alla vill att den skall.
          </note>
          <note>
            En föryngring av den personal som finns inom de civila delarna
            är angelägen. Förhoppningsvis kommer en sådan åtgärd att effektivisera
            verksamheten och även öka möjligheterna för den civila delen av
            totalförsvaret att lösa de uppgifter som ligger på den.
          </note>
          <note>
            En ökad direktrekrytering kan och skall givetvis innebära att
            vi får bättre förutsättningar att få rätt man på rätt plats, att
            vi kan se till att vi får en större delaktighet och en ökad kunskap
            om det svenska försvaret. Vi kanske också kan få en större flexibilitet.
          </note>
          <note>
            Jag tror också att det är viktigt att den civila och den militära
            delen av totalförsvaret jämställs. Om man i dag vill ha någon
            annan utbildning än just den militära är det ett undantag från
            principen, och då hamnar man i speciella prövningsförfaranden
            som jag tror att man kanske kan komma ifrån, till nytta för såväl
            samhället som den enskilde.
          </note>
          <note>
            Även om vi talar om att vi har allmän värnplikt i landet försvinner
            en tredjedel av alla killar som mönstrar på vägen och rycker aldrig
            ut från någon värnpliktstjänstgöring, dvs. de blir aldrig krigsplacerade.
            I vissa områden av landet faller bortemot 20--25 % av grabbarna
            bort redan vid mönstringsförfarandet. Detta är fel sätt att nyttja
            resurserna. De killarna skulle mycket väl kunna fylla en viktig
            funktion i vårt gemensamma försvar i andra delar av samhället,
            och det är viktigt att vi tar tillvara dem, så att de inte faller
            ut under resans gång.
          </note>
          <note>
            Här i debatten har också tagits upp frågan om de värnpliktiga
            inom den s.k. stödproduktionen, dvs.
          </note>
          <note>
            organiserandet av mobiliserings- och förplägnadsplutoner. Jag
            vill i det här sammanhanget bara understryka att de som skall
            tas ut till den utbildningen skall tas ut därför att de skall
            vara en del i krigsorganisationen.
          </note>
          <note>
            Vi har också noterat att det antal tjänster som tidigare har
            angivits när man har diskuterat hur många personer som skulle
            behövas för detta har förändrats under resans gång och att det
            har blivit en bred debatt runt detta. Även i det här sammanhanget
            har utskottet hänvisat till det nu pågående arbetet inom pliktutredningen,
            och riksdagen kommer framöver också att få ta del av dess synpunkter
            på de här frågorna, inte minst vad gäller det antal värnpliktiga
            som skall tas ut och utbildningens innehåll.
          </note>
          <note>
            Jag tycker att det är viktigt att man går igenom alla förutsättningar
            och ser till helheten. Det är viktigt att det vi gör blir rätt,
            och att den utbildning som meddelas är utbildning för faktiska
            uppgifter.
          </note>
          <note>
            Låt mig också ta upp något som Barbro Evermo
          </note>
          <note>
            Palmerlund tidigare nämnde, nämligen att man på en del håll inte
            bara har varslat utan rent av gjort uppsägningar med hänvisning
            till den nu föreliggande propositionen. När man gör uppsägningar
            på den grundvalen visar man egentligen, tycker jag, ringa respekt
            för såväl den personal som det drabbar som för dem som är satta
            att fatta besluten, dvs. riksdagen, och för beslutsfattandet i
            sig; man vet ju inte vad riksdagen kommer att fatta för beslut.
          </note>
          <note>
            En proposition är alltid ett förslag, och ett riksdagsbeslut
            är det som följer därpå. Jag tycker att det finns anledning att
            se över de former som man agerar i, så att det här inte upprepas.
            Det är bara att beklaga att man har agerat på det här sättet --
            sprungit fortare än vad man borde göra --
          </note>
          <note>
            och ställt till onödiga problem för många människor, som har
            blivit drabbade av detta i varje fall innan besluten har fattats.
          </note>
          <note>
            Det är en annan sak som jag också skulle vilja nämna, herr talman.
            Som jag sade tidigare varierar de ämnen som tas upp från kammarens
            talarstol.
          </note>
          <note>
            Jag skulle vilja gå över till att tala om en motion som jag har
            väckt med anledning av propositionen, en motion benämnd Fö22.
            I den har jag tagit upp en del frågor som berör verksamheten inom
          </note>
          <note>
            Marinkommando Syd.
          </note>
          <note>
            Vi vet ju att den södra delen av Östersjön fortfarande är och
            mänskligt att döma också framgent kommer att vara av stor betydelse
            för samtliga Östersjöstater, såväl när det gäller militära intressen
            som när det gäller andra intressen, vilka i och för sig har blivit
            mer och mer påtagliga de senaste åren -- jag tänker då på olika
            ekonomiska intressen, både när det gäller traditionell sjöfart
            och fiske och när det gäller utnyttjande av andra naturresurser,
            exempelvis oljeprospektering och liknande.
          </note>
          <note>
            Vi vet också att det i de södra delarna av Östersjön, trots att
            Warszawapakten har försvunnit, fortfarande pågår betydande marina
            övningar och att det är en rätt stor intensitet i den verksamheten.
          </note>
          <note>
            Detta och mycket annat har lett till att jag i motionen pekar
            på att det kan vara befogat med en ökning av den marina verksamheten
            vid
          </note>
          <note>
            Marinkommando Syd. Där finns det en betydande kompetent och bra
            personal som ger verksamheten en god kontinuitet och stabilitet.
            Vi vet också att den här personalen är eftertraktad. I många fall
            får den också tjänstgöra inom andra delar av landet inom den marina
            sektorn.
          </note>
          <note>
            Vi vet att det här nere finns erforderliga anläggningar som gör
            att verksamheten kan bedrivas på ett rationellt och ändamålsenligt
            sätt.
          </note>
          <note>
            Där finns det varvskapacitet, övningsområden och närhet till
            de områden som i mångt och mycket kan ses som de viktigaste att
            bevaka och ha kontroll över när det gäller den marina sektorn.
          </note>
          <note>
            Jag ser det som mycket positivt att utskottet delar uppfattningen
            om betydelsen av ett effektivt marint försvar i södra Östersjön.
            Jag noterar vidare att utskottet skriver att Marinkommando Syd
            och
          </note>
          <note>
            Marinkommando Ost i regeringens förslag prioriteras i relation
            till övriga marinkommandon.
          </note>
          <note>
            Jag vill understryka att det även i framtiden, när vi ser på
            marinens verksamhet, kan finnas skäl att särskilt beakta Marinkommando
            Syd och verksamheten där. Vi vet att man där har en bra verksamhet
            som ger ett bra resultat till nytta för hela det svenska försvaret.
            Jag tycker att vi skall ta till vara den här resursen, vårda den
            väl, och låta den bli något som vi har nytta av också i framtiden.
          </note>
          <note type="speaker">
            Anf. 54 IAN WACHTMEISTER (nyd):
          </note>
          <note>
            Herr talman! Än en gång konstaterar jag något förvånat att riksdagsordningen
            innebär att debatten förs efter det att alla har bestämt sig.
            Därför blir det en lika omfattande som fullständigt verkningslös
            debatt i denna långa dags färd mot natt. Det gäller att spara
            tid även här i riksdagen. Jag skall försöka spara någon minut.
          </note>
          <note>
            Robert Jousma har redan sagt sitt och framfört Ny demokratis
            ståndpunkt. Han har därmed gjort sitt jobb i försvarsutskottet
            på ett förträffligt sätt.
          </note>
          <note>
            Jag vill lämna ännu en komplimang till Hans
          </note>
          <note>
            Lindblad. Han börjar väl så småningom bli trött på komplimanger.
            Hans anförande var intressant. Jag noterade för min del att 1925
            års försvarsbeslut var det senaste kloka beslutet. Jag hoppas
            att det inte gäller hela riksdagsarbetet utan bara försvaret.
          </note>
          <note>
            Jag noterade också att överbefälhavaren, åtminstone allt som
            oftast, skulle kunna ersättas av riksdagens utredningstjänst,
            RUT. På det sättet skulle man kanske kunna initiera en ny utredning
            av RUT för att se om RUT kan ersätta ÖB. En viss skärpning från
            ÖB:s sida tycker vi kanske skulle behövas. Jag återkommer till
            det.
          </note>
          <note>
            Låt mig summera vår inställning till detta. Den är ganska enkel.
            Sverige behöver ett effektivt försvar.
          </note>
          <note>
            Vårt läge är utsatt. Världen är orolig. Det är krig i
          </note>
          <note>
            Europa, och det kommer säkert att bli fler.
          </note>
          <note>
            Fantasier om att det skulle bli frid på jorden i och med att
            Sovjetimperiet sprack, har redan visat sig vara just fantasier.
          </note>
          <note>
            Försvaret måste vara effektivt, modernt och slagkraftigt i ordets
            egentliga bemärkelse. En teknisk upprustning av främst armén är
            alltså nödvändig i detta läge. Hur viktigt försvaret är framgår
            om vi ställer oss en fundamental fråga, nämligen: Varför finns
            Sverige? Varför grundades
          </note>
          <note>
            Sverige? Ja, varför slöt sig folk samman över huvud taget och
            bildade länder och nationer en gång i tiden? Jo, det fanns egentligen
            två skäl. Det ena var att försvara sitt land mot yttre fiender.
            Det andra var att garantera medborgarnas inre säkerhet.
          </note>
          <note>
            Detta tror jag att svenska politiker borde tänka på även andra
            dagar än just den här dagen.
          </note>
          <note>
            Statens huvuduppgift är alltså inte att instruera folk att äta
            sju skivor bröd om dagen, att rapportera antalet kakelplattor
            ovanför handfatet eller att betala in några tusenlappar var till
            organisationer som politikerna har för att roa sig med. Detta
            var en liten utvikning.
          </note>
          <note>
            Tillbaka till försvaret och försvarsindustrin i det här fallet.
            Vi har en försvarsindustri. Alltså skall vi ge den en chans att
            existera. Det betyder att den skall exportera, att den skall ha
            rätt att samarbeta och att den skall ha rätt att fungera precis
            som alla andra industrier. Inom detta avsnitt har vi en världsberömd
            dubbelmoral som vi har skojat om förut, men jag kanske inte skall
            uppta kammarens tid med det. Men det går att göra många roliga
            historier kring den. Jag har själv skrivit en bok som handlar
            om när man ersatte vapenexportförbudet med spritexportförbudet.
            Ni kan själva läsa den.
          </note>
          <note>
            Det har alltså lett till ganska skrattretande reaktioner och
            observationer när vapen hamnar hos dem som använder vapen. Det
            är ett mycket stort problem för oss i Sverige. Vi vill nämligen
            att bara de som inte använder vapen skall få vapen.
          </note>
          <note>
            Helst skall de ha vapnen i källaren.
          </note>
          <note>
            Vi har ett vapensystem som heter JAS. JAS är bra.
          </note>
          <note>
            Det är svensk spetsteknologi, alltså blir det kritiserat. Det
            finns något slags masochistisk njutning med vilken vi alltid försöker
            bestraffa oss själva så fort vi har något som är riktigt bra.
            Därför finns det givetvis en del förslag om att lägga ned
          </note>
          <note>
            JAS, eller också blir en del snurriga kompromisser, så att man
            gör JAS till jaså eller något annat.
          </note>
          <note>
            Man kan dra en parallell till kärnkraftsteknologin, en annan
            svensk spetsteknologi. Den ligger långt fram i världen, och den
            är en fantastisk tillgång för oss. Det fanns t.o.m., och finns
            väl fortfarande, förbud att tänka på fortsatt utveckling inom
            det området just därför att det är svensk spetsteknologi. Vi i
            Sverige har ofta någon sorts attityd -- svensk spetsteknologi,
            nej tack. Vi måste givetvis alltid säga ja tack, och det gör vi
            i Ny demokrati.
          </note>
          <note>
            Att denna negativa attityd uppstår, är många i denna kammare
            medskyldiga till -- om de vore här, vill säga, med det är de ju
            inte.
          </note>
          <note>
            All right, åter till försvarets omorganisation.
          </note>
          <note>
            Egentligen borde inte vi i riksdagen hålla på att diskutera detaljer.
            Vi borde diskutera inriktningen och omfattningen. Resten skulle
            rimligen den verkställande ledningen, dvs. överbefälhavaren m.fl.,
            sköta om. Men nu har det ju blivit på detta sätt. Enligt Hans
            Lindblad, om jag uppfattade honom rätt, var det lika bra, eller
            lika dåligt. Hur som helst tycker jag faktiskt att överbefälhavaren,
            försvarsgrenschefer och andra skulle sticka ut huvudet, och de
            skulle ha stuckit ut huvudet mer än vad de har gjort, för att
            tala om vad de kan åstadkomma.
          </note>
          <note>
            Jag är ingen försvarsfantom. Mina betyg från min tjänstgöring
            i det militära kännetecknades av att jag var mer framstående i
            militär duglighet än i militär lämplighet. Jag har emellertid
            varit med om en del annat i mitt liv.
          </note>
          <note>
            Jag vet att en icke konkurrensutsatt verksamhet kan rationaliseras.
            Det gäller hela den offentliga sektorn. Där finns enorma rationaliseringsmöjligheter.
            Det är självklart att det går att rationalisera inom försvaret.
            Vi vet det, och det har för säkerhets skull gjorts utredningar.
            Jag tror inte att det var RUT som gjorde den då, utan det var
            riksrevisionsverket som utredde hur mycket man kan spara bara
            på inköpssidan. Man skulle kunna spara belopp som motsvarar driften
            av flera flottiljer.
          </note>
          <note>
            Det var någon som sade här tidigare: Om det går att rationalisera,
            varför har man inte gjort det förut? Det är faktiskt, förlåt mig,
            ett ganska dumt påpekande. I krislägen kan folk nämligen åstadkomma
            saker som de inte kan åstadkomma annars. När man sätter trycket
            på, går det att rationalisera det som inte gick att rationalisera
            förut. Man måste ha rätt ''incentives'' för att få göra det. Det
            tyckte jag mig höra också försvarsministern säga förut, dvs. att
            de som rationaliserar skall ha glädje av det som de rationaliserar.
            Men det går att göra. Det går att göra massor.
          </note>
          <note>
            Jag vill sedan säga något om ansvaret. Den här politiska inblandningen
            har tagit bort en del av det ansvar som ÖB &amp; Co. alldeles entydigt
            borde bära.
          </note>
          <note>
            Vems är då till slut ansvaret för att vi öppnar en blotta i flygförsvaret
            genom att lägga ner
          </note>
          <note>
            Norrköping? Observera att man med en rationalisering i Norrköping
            hade kunnat bibehålla kanske 1 000 jobb i arbetslöshetens Sverige
            och kunnat fortsätta sin mycket viktiga strategiska och taktiska
            roll i försvaret av Sverige.
          </note>
          <note>
            Vad var det då som hände? Blev Norrköping ett politiskt offer
            när Socialdemokraterna och regeringspartierna plötsligt, efter
            långt ältande, skulle visa att de minsann bestämde och inte behövde
            lyssna på Ny demokrati, eller vad var det som hände?
          </note>
          <note>
            Räddades Sollefteå, på samma sätt som Gävle offrades, på grund
            av allmän politisk opportunism -- jag säger ''allmän'', vilket
            innebär att jag kanske också inkluderar oss själva --, av den
            cyniska orsaken att det gäller att vara först med att hotas av
            nedläggning, eftersom chansen då är störst att det inte blir någon
            nedläggning? Läxan till
          </note>
          <note>
            Sverige är alltså: Var först med att ropa ''Nu håller de på att
            lägga ned mig'', och se till att ni verkligen blir nedläggningshotade,
            för den första som råkar ut för det klarar sig alltid. Det blir
            sedan de andra som får åka dit i stället.
          </note>
          <note>
            Okej, nu har riksdagen snart gjort sitt, och jag hoppas att regeringen
            och försvarets ledning gör någonting bra av det här, någonting
            bättre än det som framgår av utskottets betänkande. Ny demokrati
            har redan framfört sina reservationer via
          </note>
          <note>
            Robert Jousma, och vi har på det viset yrkat bifall till dem.
          </note>
          <note>
            Jag vill bara till slut understryka att vi vill medverka till
            att Sverige får ett starkt, modernt och högteknologiskt försvar.
          </note>
          <note>
            (Applåder)
          </note>
          <note type="speaker">
            Anf. 55 HANS LINDBLAD (fp) replik:
          </note>
          <note>
            Herr talman! Wachtmeister talar om rationaliseringar. Detta är
            en central fråga. 1982
          </note>
          <note>
            sade vi att vi behöver en modernisering av försvaret och en kvalitetshöjning.
            Hur skall den åstadkommas? Jo, vi ställde på all statsförvaltning
            ett krav på en rationalisering motsvarande 2 % per år. Vi sade
            att vi skulle minska anslagen efter inflationsuppräkning med så
            mycket och att förvaltningen kunde ha oförändrad verksamhet om
            man kunde åstadkomma en produktivitetsökning på 2 %. Hade man
            en starkare produktivitetstillväxt kunde man realt utöka verksamheten
            och tvärtom.
          </note>
          <note>
            Till försvaret sade man: Vi ställer det kravet också på er, men
            ni får behålla pengarna. Omräknat till dagens penningvärde motsvarar
            beloppet för de två femårsperioderna 1982--87 och 1987--92 ungefär
            15
          </note>
          <note>
            miljarder kronor. Det var det som gjorde att vi inte behövde
            utöka ramarna. 15 miljarder kronor i dagens penningvärde skulle
            kunna användas för inköp av mörkerstridsmedel, elektronik, robotar
            och vad det vara månde. Vad som hände var i stället att försvaret
            hade så negativ produktivitetsutveckling att det blev en dramatisk
            minskning av inköpen. År 1987 plussade vi på en summa på 6,8 miljarder,
            vilket i dagens penningvärde motsvarar bortåt 8 miljarder.
          </note>
          <note>
            Vi hörde talas om ''svarta hål''. Försvarsstaben sade till departementet
            att det nog skulle bli dyrare, men
          </note>
          <note>
            ÖB förklarade tillsammans med försvarskretschefen att man hade
            läget under kontroll. Vad hände sedan? Jo, marinen behövde ytterligare
            en miljard, och de pengar som avsatts till armén -- 400 milj.kr.
            till luftvärnsrobotar och 400
          </note>
          <note>
            milj.kr. till helikoptrar -- gick åt till den allmänna fördyringen
            ute på regementena.
          </note>
          <note>
            Det som riksdagen ville genomfördes alltså inte.
          </note>
          <note>
            Detta gör att vi är väldigt negativa till att tro på att vi skall
            inteckna den här rationaliseringen i förväg.
          </note>
          <note>
            Vi är verkligen brända.
          </note>
          <note>
            Vad som hände 1982 var följande. Man identifierade rationaliseringsområdet,
            och det var framför allt fråga om stödproduktion, nämligen förplägnad,
            underhåll, förråd, osv. ÖB hävdade länge att rationaliseringsmålet
            skulle uppnås, eftersom försvaret genomförde dessa besparingar.
          </note>
          <note>
            Det gjorde han också på de områdena, men den stora verksamheten
            -- utbildningen -- bara rasade utför. ÖB hävdar fortfarande att
            försvaret har klarat av rationaliseringarna. Sorry, men huvuduppgiften
            blir mycket dyrare. Det är ungefär som om lantmäteriverket skulle
            säga att man har rationaliserat men att man tyvärr drog över budgeten
            med 100 milj.kr.
          </note>
          <note>
            Det har alltså visat sig att försvaret är oerhört dåligt på detta.
            En möjlig anledning kan vara att man är så fixerad vid värnplikten
            att rationaliseringar inte var intressant. Man kan i och för sig
            säga att även andra delar av den offentliga sektorn har haft en
            negativ produktivitetstillväxt, och det är inte möjligt att inteckna
            detta innan det har kommit.
          </note>
          <note>
            Skulle man kunna göra rationaliseringar på ett antal 100 milj.kr.
            vill inte jag att de skall läggas på en ny flottilj, utan i så
            fall skall man skaffa mer grejor. Kvalitet är att skaffa grejor,
            inte att köpa mer flygbränsle.
          </note>
          <note>
            Anf. 56 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Rationalisering är möjlig i alla företag, framför
            allt i stora företag. Varenda konsult vet att det är mycket lämpligt
            att sätta målet
          </note>
          <note>
            ''lätt som en plätt'' vid 20 %. Det blir kolossala belopp i den
            offentliga sektor som Hans Lindblad och jag väl har lika stor
            -- dvs. lika liten -- respekt för. Man skulle alltså kunna göra
            enorma besparingar: sjukvården 20 miljarder per år av de
          </note>
          <note>
            100 miljarderna, riksdagen själv skulle kunna göra mycket, osv.
          </note>
          <note>
            Jag vill understryka en sak beträffande möjligheterna till besparingar
            på inköp. Vi som kommer från näringslivet vet att försvarsorder
            jämt är de bästa orderna, inte bara därför att kunden i allmänhet
            kan betala utan också därför att han betalar rätt så bra.
          </note>
          <note>
            Vad man skall göra i ett sådant här läge är att ställa upp målen
            för vad som gäller inom försvaret, man skall öka trycket på den
            verkställande ledningen så att det går ner genom organisationen,
            och man skall skapa ett krismedvetande -- ett medvetande om kostnaderna.
            Då kommer det fram resultat. VD, dvs. ÖB, skall hela tiden rapportera
            till styrelsen, dvs. åstadkomma den uppföljning som jag tror att
          </note>
          <note>
            Hans Lindblad har nämnt förut. Då får man resultat, och då får
            man ett bra försvar. Dessutom får man människor som tycker väldigt
            mycket om att jobba där -- människor tycker alltid om att jobba
            i välskötta företag.
          </note>
          <note type="speaker">
            Anf. 57 HANS LINDBLAD (fp) replik:
          </note>
          <note>
            Herr talman! Glömsk som jag var kom jag inte att tänka på vad
            Wachtmeister sade om vad politikerna tidigare har sagt om JAS.
            Jag vet att en riksdagsman har jämfört JAS med en jordfräs. Han
            bor ganska nära domkyrkan i Skara, om jag inte minns fel.
          </note>
          <note>
            Vad är rationalisering? Vi skall minska på fredsorganisationen,
            vi skall försöka få ut så mycket som möjligt av krigsorganisationen
            -- kvalitet, utbildning och materielanskaffning. Jag menar att
            om man inte behöver så många regementen och så många flottiljer,
            så är det där man skall göra minskningar för att vidmakthålla
            krigsorganisationen.
          </note>
          <note>
            Jag börjar se mer bakåt. Jag tror att jag har varit med om att
            vi har lämnat 34 etablissemang -- från
          </note>
          <note>
            Luleå i norr ner till Malmö i söder. Hade de 34
          </note>
          <note>
            etablissemangen varit kvar, skulle naturligtvis oerhört mycket
            mer pengar gå till drift. Kan man minska flygvapnet med en flottilj,
            så är det klart att vi skall göra det. En del säger att det vore
            bra att i ännu högre grad försöka gå ifrån storflottiljer, men
            det finns naturligtvis operativa argument för hur få flottiljer
            man kan ha.
          </note>
          <note>
            Att man bör minska en flottilj tycker jag därför är en självklarhet,
            särskilt om man minskar krigsorganisationen. Sedan kan jag alltid
            ha respekt för om man vill välja flottiljen A eller B. I
          </note>
          <note>
            den diskussionen är jag inte alls lika säker på att det ena alternativet
            är bättre än det andra. Om jag kan rationalisera skall syftet
            inte vara att jag skall lägga de slantarna på att behålla fler
            kasernområden eller fler flottiljområden.
          </note>
          <note>
            Jag brukar titta på hur många flygplan eller hur många fartyg
            olika länder ute i världen har, men jag brukar aldrig titta på
            hur många flottiljer och hur många regementen de har. Det är effekten
            jag är intresserad av. Hur många robotar, flygplan och fungerande
            krigsförband har de?
          </note>
          <note>
            När Ny demokrati har talat om flygvapnet har man aldrig över
            huvud taget nämnt krigsorganisationen.
          </note>
          <note>
            Säger ni ja till eller är ni emot att man minskar krigsorganisationen
            med två stycken flottiljer eller två divisioner? Detta har ni
            inte motionerat om. Är det, eftersom Wachtmeister inte har något
            emot det, meningen att vi skall ha två flottiljer som går att
            köra med halv kapacitet, för att sedan, efter några år, möjligen
            på det ena stället återanställa dessa människor? Är det inte rimligt
            att försvaret har en uppgift, att det är krigsorganisationen som
            är väsentlig, inte husen, flottiljen och kasernområdena? Det är
            också en rationalitet att det är krigsorganisationen som är det
            väsentliga.
          </note>
          <note>
            Anf. 58 IAN WACHTMEISTER (nyd)
          </note>
          <note>
            replik:
          </note>
          <note>
            Herr talman! Ja, krigsorganisationen är mycket väsentlig.
          </note>
          <note>
            Nej, det är ingen idé att tala vidare om alla detaljer kring
            flottiljer, regementen osv., eftersom det redan i alla läger är
            beslutat vad man vill göra.
          </note>
          <note>
            Kanske skall vi försöka spara litet tid. Därför vill jag till
            sist bara säga följande. Humor i politiken är inte särskilt vanligt,
            men den är för den skull inte så dum.
          </note>
          <note>
            Det här med JAS som världens dyraste jordfräs var faktiskt rätt
            så kul. Men vad vi gärna vill medverka till, och som nu verkar
            ske, är att världens dyraste jordfräs utvecklas till ett av världens
            bästa vapensystem.
          </note>
          <note type="speaker">
            Anf. 59 ÅKE CARNERÖ (kds):
          </note>
          <note>
            Herr talman! Ett försvarsbeslut innebär en långsiktig planering
            av totalförsvaret. Dess konsekvenser gäller inte enbart den närmaste
            femårsperioden utan får avgörande betydelse också för hur vårt
            försvar kommer att vara utformat i början av nästa sekel. Det
            är därför synnerligen viktigt att belysa totalförsvarets olika
            delar. Jag kommer i mitt anförande att ägna mig åt totalförsvarets
            civila del -- det som i dagligt tal kallas civilförsvaret.
          </note>
          <note>
            Vårt totalförsvar skall motverka att Sverige dras in i krig eller
            kriser i omvärlden, skydda landet mot verkningarna i detta sammanhang
            och trygga för landet nödvändig försörjning.
          </note>
          <note>
            Dessutom skall totalförsvaret värna civilbefolkningen mot verkningarna
            av krigshandlingar genom att bereda skydd, rädda nödlidande, ombesörja
            vård och trygga en livsnödvändig försörjning. Möjligheterna att
            klara dessa uppgifter bestäms i hög grad av det fredstida samhällets
            tillgångar, robusthet och förmåga till omställning. Detta är grunden
            för totalförsvarets civila del.
          </note>
          <note>
            Totalförsvaret skall vara uppbyggt och organiserat så, att det
            är en hela folkets angelägenhet. Av största betydelse är att medborgarna
            så långt som möjligt bereds tillfälle att efter egen förmåga bidra
            till landets försvar. Detta krav tillgodoser vi i vårt land genom
            att vårt totalförsvar bygger på plikttjänstgöring. De frivilliga
            försvarsorganisationerna gör också viktiga insatser härvidlag.
          </note>
          <note>
            Formuleringarna beträffande civilförsvarets huvuduppgifter har
            diskuterats i utskottet. I
          </note>
          <note>
            regeringens proposition angavs två huvudpunkter:
          </note>
          <note>
            att värna civilbefolkningen och att stödja försvarsmakten.
          </note>
          <note>
            Utskottet menar att det här är de egentliga huvuduppgifterna
            men tillägger att upprätthållandet av de viktigaste samhällsfunktionerna
            är en så viktig förutsättning för att man skall klara dessa uppgifter
            att det bör betraktas som en särskild huvuduppgift.
          </note>
          <note>
            Vi kristdemokrater stöder härvidlag det som sägs om att huvuduppgifterna
            för totalförsvarets civila del är:
          </note>
          <note>
            --att värna civilbefolkningen mot verkningarna av krigshandlingar
            och att under kriser och krig trygga en livsnödvändig försörjning,
          </note>
          <note>
            --att under kriser och krig stödja försvarsmakten samt
          </note>
          <note>
            --att, för fullföljandet av dessa uppgifter, under kriser och
            i krig upprätthålla de viktigaste samhällsfunktionerna.
          </note>
          <note>
            Det är av stor vikt att civilförsvaret har tillräckliga resurser
            för att kunna lösa dessa uppgifter. Ju större förmåga civilförsvaret
            får i detta avseende, desto bättre försvarsvilja erhåller allmänheten.
            Därav följer att det blir lättare för försvarsmakten att fylla
            sin uppgift.
          </note>
          <note>
            Beredskapen inför krig, krigsfara och andra säkerhetspolitiska
            hot bygger till stor del på vårt samhälles inneboende styrka.
            Till detta kommer beredskapsåtgärderna inom den civila delen av
            totalförsvaret. Om vi tidigt tar hänsyn till sårbarhet och risker
            minskar behovet av kostnadskrävande beredskapsåtgärder. Dessutom
            ökar säkerheten i det fredstida samhället. Ansvar för en verksamhet
            i fred innebär motsvarande ansvar i krig.
          </note>
          <note>
            Den lokala förankringen av beredskapsarbetet betonas. Kommunerna
            har ju övertagit uppgifter från staten. Således är kommunstyrelsen
            sedan
          </note>
          <note>
            1986 högsta civila totalförsvarsmyndighet på lokal nivå, vilket
            innebär att kommunerna har ansvaret för ledningen av civilförsvarsverksamheten
            vid beredskap och i krig samt för den planläggning som sammanhänger
            med detta.
          </note>
          <note>
            Herr talman! I Kds-motionen Fö8 behandlas frågan om det svenska
            samhällets sårbarhet. Det är befogat att ställa frågan om vi över
            huvud taget bryr oss om den civila beredskapen tillräckligt mycket.
          </note>
          <note>
            Det moderna samhället är komplicerat. Även en relativt liten,
            naturlig händelse kan leda till stora problem.
          </note>
          <note>
            Ett kraftigt snöfall kan innebära att många av oss blir utan
            elektricitet åtskilliga timmar. Utan elektricitet slutar spis,
            kyl, belysning, radio/TV
          </note>
          <note>
            m.m. att fungera, och många bostäder kyls ner.
          </note>
          <note>
            Sårbarheten har blivit allt större i bl.a näringslivet och sjukvården,
            där utvecklingen har gått mot specialisering, integrering och
            beroende av datorer och elektronik.
          </note>
          <note>
            Det faktum att vårt land fått allt fler äldre människor ökar
            kraven på civilförsvaret.
          </note>
          <note>
            Behovet av information om totalförsvaret är stort med tanke på
            alla de människor som har invandrat till vårt land.
          </note>
          <note>
            Transporter, telekommunikationer och elförsörjning benämns vitala
            samhällsfunktioner.
          </note>
          <note>
            Dessa tre funktioner förväntas givetvis ha tillräcklig kapacitet
            och kunna motstå en angripares bekämpning. Här måste vi verkligen
            ha stryktåliga och flexibla system.
          </note>
          <note>
            Vårt viktigaste livsmedel, dricksvattnet, hör till det livsnödvändiga.
            Dricksvattnet är sårbart.
          </note>
          <note>
            Undermåliga vattenledningar, avsaknaden av reservkraft för pumpar
            och laboratorieberedskapen för hygienkontroll är saker som måste
            uppmärksammas.
          </note>
          <note>
            Storstädernas försörjningsberedskap måste särskilt uppmärksammas
            liksom storstads- och tätortsmänniskornas livsvillkor.
          </note>
          <note>
            Herr talman! Som nämnda exempel visar är det av stor vikt att
            samhällsfunktionerna är robusta och att de har en sådan kapacitet
            att grundläggande behov kan tillgodoses.
          </note>
          <note>
            I Kds-motionen Fö8 hävdas det att det är av stor vikt att en
            grundlig utredning får visa på samhällets sårbarhet och konsekvenserna
            härav för civilförsvaret. En utredning skulle också innebära ökad
            förståelse bland oss medborgare för civilförsvarets stora betydelse.
            Det gläder därför oss kristdemokrater att utskottet delar motionärernas
            uppfattning att det finns skäl att överväga samhällets beredskap
            mot olika fredstida hot. Enligt utskottets mening bör regeringen
            ge en parlamentariskt sammansatt kommitté i uppdrag att utreda
            den civila delen av totalförsvaret enligt propositionens inriktning.
          </note>
          <note>
            Herr talman! Med det sagda yrkar jag bifall till utskottets hemställan
            i betänkandet.
          </note>
          <note type="speaker">
            Anf. 60 INGVAR BJÖRK (s):
          </note>
          <note>
            Herr talman! Jag skall i detta mitt anförande i försvarsfrågan
            behandla försvarsutskottets förslag om avvecklingen av Bråvalla
            flygflottilj F 13 i
          </note>
          <note>
            Norrköping.
          </note>
          <note>
            Försvarsutskottets majoritet har funnit ett sådant beslut nödvändigt,
            medan jag har röstat emot och således har reserverat mig. Det
            är min uppfattning att F 13 skall vara kvar som flygflottilj.
          </note>
          <note>
            Herr talman! Låt mig först säga några ord med en säkerhetspolitisk
            motivering. F 13 är ju ostkustens enda flygflottilj. Den har därför
            en strategisk nyckelposition. Basen ligger i närheten av
          </note>
          <note>
            Östersjön, och från basen har man kunnat bevaka en stor del av
            Östersjön. Man har också kunnat ingripa vid kränkningar mot vårt
            land.
          </note>
          <note>
            Om F 13 lades ner skulle man därmed avsevärt försämra denna förmåga
            genom att det skulle bli längre flygtider. Dessutom skulle man
            avsevärt minska tiden över Östersjön.
          </note>
          <note>
            Om F 13 läggs ned, hamnar man i en omöjlig situation. Den s.k.
            flyttkarusellen med F 13:s moderna plan, som skall än till Ronneby,
            än till
          </note>
          <note>
            Karlsborg och än till Uppsala, löser inte den kris för flygvapnet
            som man har försatts i. Att behålla
          </note>
          <note>
            Norrköping som flygbas är det enda alternativet.
          </note>
          <note>
            Nå, hur är Norrköping som flygbas? Vi har alla här, som skall
            besluta, fått kort, brev och skrivelser där man säger: Lägg inte
            ned F 13! Det är en mycket modern flottilj. Man har under de senaste
            åren bl.a.
          </note>
          <note>
            investerat 300 miljoner. Man har byggt en bergshangar, vilket
            bara finns på någon plats till i riket, och en hangar som dessutom
            är anpassad för
          </note>
          <note>
            JAS. Allt detta skulle man alltså tvingas att lämna.
          </note>
          <note>
            Nej, det kan inte vara möjligt att riksdagen skall tvingas att
            fatta ett så pass galet beslut.
          </note>
          <note>
            Om man ser på kostnaderna finner man att de uppskattas till 500
            milj.kr. för statens del för åren fram till 1995. Men dessa kostnader
            är beräknade på flygflottiljerna F 6 och F 13. Den mindre delen
            av dessa 500 miljoner får man vid nedläggning av
          </note>
          <note>
            F 13. Det här har man räknat och räknat på. Jag fastnade för
            en uträkning. Den gällde F 13.
          </note>
          <note>
            Här har man först räknat kostnader för den militära personalen
            och sedan kostnader för de civilanställda. De sistnämnda är omkring
            500
          </note>
          <note>
            människor. Det är alltså 500 människor som har sin bärgning från
            F 13 och som nu skall gå ut i arbetslöshet. Dessa människor är
            oftast gifta och har makar som arbetar. Även för dessa är hotet
            arbetlöshet. I de tider av arbetslöshet som vi nu lever under
            måste staten, enligt min mening, driva en politik som inte gynnar
            uppkomsten av arbetslöshet; i synnerhet inte då en mängd skäl
            talar för att man skall bibehålla sysselsättningen, som vid
          </note>
          <note>
            F 13 i Norrköping.
          </note>
          <note>
            Vid de gjorda beräkningarna kommer man fram till siffror som
            ligger på flera hundra miljoner. Det gör faktiskt att man kan
            ställa sig frågan: Är det här lönt? Vem har nytta och glädje av
            detta? Varken staten, dess försvar, de anställda i Norrköping
            med kringliggande orter eller skattebetalarna gör någon vinst
            på det här. Det blir en affär som i bästa fall slutar med plus
            minus noll för staten och skattebetalarna.
          </note>
          <note>
            Herr talman! Koncessionsnämndens beslut blir klart 1995. Då vet
            man var man kan bilda storflottiljerna, som skall innehålla tre
            -- fyra divisioner, alltså betydligt fler flygplan än för närvarande.
            Enligt min mening borde den parlamentariska grupp som vi får efter
            detta riksdagsbeslut verkligen göra en uttömmande och effektiv
            undersökning av detta. Var skall den ytterligare indragningen
            av flygflottiljer ske? Det är frågan som borde ställas.
          </note>
          <note>
            Vi har inte koncessionsnämndens utslag ännu, och ingen parlamentarisk
            beredning har börjat arbeta.
          </note>
          <note>
            Vänta alltså med detta beslut till 1995, då alla undersökningar
            är klara, och låt Norrköping vara med då man bedömer flygets framtida
            möjligheter.
          </note>
          <note>
            Herr talman! Låt mig säga några ord om sysselsättningssituationen
            i Norrköping. Den är mycket besvärlig. Man har en högre arbetslöshet
            än riksgenomsnittet och arbetslösheten fortsätter att öka. Ett
            mycket stort antal människor kommer, om försvarsutskottets majoritet
            får som den vill, att utöka arbetslöshetsköerna. Min mening är
            att detta är ogörligt.
          </note>
          <note>
            Jag vill, herr talman, yrka bifall till min reservation nr 22.
          </note>
          <note type="speaker">
            Anf. 61 ARNE ANDERSSON (m) replik:
          </note>
          <note>
            Herr talman! I all enkelhet och korthet vill jag bemöta det något
            patetiska i Ingvar Björks inlägg.
          </note>
          <note>
            Han säger att försvarsutskottets majoritet har beslutat om nedläggning
            av F 13 och att han har reserverat sig mot detta.
          </note>
          <note>
            Det är egentligen alldeles riktigt. Men det betyder egentligen
            att Ingvar Björk står vid sidan av den partimotion som hans parti
            har lagt fram. Han ställer sig vid sidan av realbehandlingen i
            utskottet.
          </note>
          <note>
            Det var först vid justeringstillfället som
          </note>
          <note>
            Norrköpingsopinionen hade gett honom kalla fötter och han gjorde
            sin reservation. Jag vill att detta skall vara noterat för norrköpingsborna,
            som menar att Ingvar Björk är en rese i denna fråga. Jag tycker
            att hyckleriet har nått sin gräns med det hållna anförandet.
          </note>
          <note type="speaker">
            Anf. 62 INGVAR BJÖRK (s) replik:
          </note>
          <note>
            Herr talman! Jag gjorde på så sätt, Arne
          </note>
          <note>
            Andersson, att jag först röstade för att Karlsborg inte skulle
            läggas ned. Det var min absoluta mening att det inte skulle ske.
            Jag var glad för det.
          </note>
          <note>
            Vid nästa omröstningstillfälle gällde det
          </note>
          <note>
            Norrköping. Då fanns ett förslag från socialdemokrater, moderater,
            folkpartister, centerpartister och kds:are som talade för att
            man skulle lägga ned Norrköpingsflottiljen. Jag vägrade att gå
            med på detta och röstade emot.
          </note>
          <note type="speaker">
            Anf. 63 ARNE ANDERSSON (m) replik:
          </note>
          <note>
            Herr talman! Jag har ingen anledning att lägga ytterligare sten
            på denna börda. Jag har talat om hur det gick till i utskottet.
          </note>
          <note type="speaker">
            Anf. 64 HENRIK LANDERHOLM (m):
          </note>
          <note>
            Herr talman! Jag skall i mitt anförande i huvudsak uppehålla
            mig vid att kommentera den uppsjö av socialdemokratiska reservationer
            som följer med utskottets betänkande. Jag skall inte ta upp alla,
            eftersom Gunhild Bolander och Åke Carnerö tidigare har behandlat
            dem som rör den civila delen av totalförsvaret, men också av den
            anledningen att många av reservationerna helt enkelt saknar substans
            att kommentera. En viss klåfingrighet tycker jag att mängden reservationer
            visar. Många är egentligen ganska onödiga. Jag tycker faktiskt
            att jag gör Socialdemokraterna en tjänst genom att gå förbi en
            del av reservationerna med tystnad.
          </note>
          <note>
            Ledande socialdemokrater har betecknat propositionen som ett
            hafsverk. I jämförelse med hur lång tid det tog för den tidigare
            socialdemokratiska regeringen att inte lämna något förslag till
            riksdagen är det klart att underlaget har producerats mycket snabbt.
            Utskottets betänkande har emellertid visat att propositionen är
            ett hållbart underlag för beslut. Det kan man inte med bästa vilja
            säga om den socialdemokratiska partimotionen och de reservationer
            som den resulterat i. I delar är motionen, liksom en del av reservationerna,
            en uppvisning i hugskott och ganska osammanhängande idéer.
          </note>
          <note>
            Låt mig bara ta några exempel. Luftförsvaret, en säkerhetspolitiskt
            avgörande faktor, är vi alla överens om att prioritera. Men, eftersom
          </note>
          <note>
            Socialdemokraterna inte längre sitter i regeringsställning och
            har de åtaganden detta innebär, föreslogs i motionen att Drakensystemet
            skall avvecklas så snart som möjligt. Nu har man visserligen dragit
            tillbaka kravet och vill bevara jakten i Ängelholm, men hur gick
            den ursprungliga tanken om nedläggning av F 10 i Ängelholm och
            jakten där ihop med den prioritering av luftförsvaret som vi var
            överens om?
          </note>
          <note>
            Den samlade förmågan att bekämpa sjömål är ett annat sådant exempel,
            även det säkerhetspolitiskt viktigt. Samtidigt som man menar att
            sex robotbåtar kan läggas i malpåse -- och inte moderniseras --
            eftersom sjömålsbekämpningskapaciteten redan är så hög och hotet
            om kustinvasion numera är så litet, avvisas i motionen regeringens
            förslag att lägga ned en och en halv division av de äldsta Attackviggen.
          </note>
          <note>
            Även här har Socialdemokraterna klokt nog ändrat uppfattning
            och stöder numera till fullo regeringens förslag till krigsorganisation.
            Men man måste fråga sig: Hur, och om, var det över huvud taget
            tänkt från början?
          </note>
          <note>
            Hur det var tänkt från början förstår jag däremot vad gäller
            de fullföljda reservationerna avseende
          </note>
          <note>
            JAS-projektet. Det gäller alltså reservationerna 10,
          </note>
          <note>
            11 och 12 om anskaffning av radarjaktrobot, om bemyndigande att
            beställa delserie 2 och om betalningsförskjutningar rörande JAS-systemet,
            det s.k. tusenkronorsanslaget.
          </note>
          <note>
            Jag kan inte se några andra motiv till dessa demonstrationer
            än att vilja, trots att man stöder projektet, ifrågasätta det
            genom att angripa formfrågor. Möjligen är det till för att i någon
            mån glädja de mer JAS-fientliga delarna av den socialdemokratiska
            riksdagsgruppen?
          </note>
          <note>
            Litet anmärkningsvärt är det också att man fyller sina reservationer
            med både nya motiv och nya förslag. Jag trodde i min enfald att
            motionsrätten på propositionen slutade den 16 mars. T.ex. skall
            anskaffningen av radarjaktrobot till JAS, reservation 10, ovillkorligen
            göras till en riksdagsfråga, trots att detta krav inte finns i
            partimotionen.
          </note>
          <note>
            Möjligheterna till samförstånd och överenskommelse i sådana här
            frågor är ju inte direkt uppenbara, eftersom vi andra i utskottet
            inte givits möjlighet att ta ställning till de argument som framförs
            i flera reservationer. Jag hoppas att detta förfarande är en engångsföreteelse.
          </note>
          <note>
            Vad gäller reservationerna 11 och 12 är
          </note>
          <note>
            Socialdemokraternas njugghet mot regeringen, som jag ser det,
            både onödig och obefogad. Det bemyndigande att beställa delserie
            2 som
          </note>
          <note>
            Socialdemokraterna motsätter sig, liksom avslagsförslaget vad
            gäller möjligheten till betalningsförskjutningar gentemot det
            s.k. 1 000-
          </note>
          <note>
            kronorsanslaget, kan jag inte se som annat än obstruktion i opposition.
            Det underlag i form av förhandlingsresultat som redovisats för
            utskottet den 12 maj visar att de 9,3 miljarder som den tidigare
            regeringen i praktiken accepterat som fördyring nu faktiskt underskrids
            ganska ordentligt.
          </note>
          <note>
            Räcker inte det för den socialdemokratiska oppositionen?
          </note>
          <note>
            Möjligheten till betalningsförskjutningar var en nödvändighet
            när propositionen lades fram, eftersom förhandlingarna med IG
            JAS inte var klara då. Socialdemokraterna skulle själva i regeringsställning
            ha varit tvunga att tillgripa samma metod. Men jag måste ha förståelse
            för att ett parti som just förlorat regeringsmakten gärna vill
            avgöra så många beslut som möjligt i riksdagen.
          </note>
          <note>
            Jag måste också inse att mitt förtroende för regeringen är större
            än Socialdemokraternas. Det ligger ju i sakens natur.
          </note>
          <note>
            I flygvapenfrågorna i övrigt har utskottet nått en god samstämmighet.
            I praktiken har detta skett genom att Socialdemokraterna övergivit
            sina yrkanden vad gäller krigsorganisationens utveckling men också,
            som tidigare påpekats, i sista minuten övergivit kravet på nedläggning
            av F 10, som socialdemokraterna kunde ha fått majoritet för tillsammans
            med Ny demokrati, i så fall utan att behöva lägga ner F 13.
          </note>
          <note>
            På armésidan har Socialdemokraterna några viktiga säryrkanden.
            Man vill minska brigadantalet till 13
          </note>
          <note>
            och utreda stridsvagnsfrågan ytterligare en gång.
          </note>
          <note>
            Om Socialdemokraternas förslag om nedläggning av Värmlandsbrigaden,
            Hallandsbrigaden och
          </note>
          <note>
            Lapplandsbrigaden hade inneburit stora och nya pengar till materiell
            förnyelse av de övriga, hade jag möjligen kunnat förstå bevekelsegrunderna.
            Men så är det inte. Tvärtom säger man nej till den viktigaste
            kvalitetshöjningen i nuvarande läge, nämligen anskaffningen av
            200 nya stridsvagnar till
          </note>
          <note>
            Skåne och övre Norrland.
          </note>
          <note>
            Stridsvagnsfrågan har utretts i snart 15 år. Bara förband med
            stridsvagnar kan ta tillbaka terräng som hålls av en motståndares
            fientliga stridsvagnar.
          </note>
          <note>
            Angripare har inte i dag annat än förband som faktikt innehåller
            just stridsvagnar. Vill vi någonsin kunna slå en angripares styrkor,
            behöver vi moderna stridsvagnar. Erfarenheterna från
          </note>
          <note>
            Gulfkriget -- där förhållandena förvisso var exceptionella för
            alla vapensystem -- visar att av de
          </note>
          <note>
            3 480 irakiska stridsvagnar som slogs ut bekämpades 290 under
            hundratimmarskriget av den amerikanska stridsvagnen M1A1. Endast
            400
          </note>
          <note>
            slogs ut av helikoptrar och 200 av attackflyg. Att nu kräva utredningar
            är rent ut sagt att förhala arméns kanske viktigaste materielprojekt.
          </note>
          <note>
            Att minska brigadantalet till 13 är ett onödigt risktagande.
            Förvisso kan ingen säga exakt var en gräns går för en rimlig möjlighet
            att försvara hela landet, det är jag väl medveten om. Helt klart
            måste det emellertid stå för alla att 13 ger avsevärt sämre möjligheter
            -- särskilt utan den förnyelse som regeringens förslag innebär
            -- än 16 brigader.
          </note>
          <note>
            De socialdemokratiska nedläggningsförslagen vad gäller I 2 i
            Karlstad, I 16 i Halmstad och I 20 i Umeå är alltså både onödiga
            och riskfyllda.
          </note>
          <note>
            Reservation 7 till förmån för en brigadtyp i södra
          </note>
          <note>
            Sverige som skulle ersätta IB 77, MekB och PB
          </note>
          <note>
            förtjänar inte att tas på allvar så länge
          </note>
          <note>
            Socialdemokratena vägrar dessa brigader tillförsel av det slagkraftigaste
            vapen som finns i moderna markstridskrafter, nämligen stridsvagnar.
          </note>
          <note>
            Vad gäller flyttningen av Lv 6 och LvTS vill jag särskilt påpeka
            att Socialdemokraterna också här passat på att ändra sina motiv
            kraftigt. Egentligen, och enligt partimotionen, har man inget
            emot en flyttning, men eftersom Socialdemokraternas förslag innebär
            att I 16 i Halmstad skall läggas ned, blir det svårt att flytta
            den dit. I partimotionen krävs dessutom nyinvesteringsstopp på
            Kviberg och talas om en tänkbar framtida nedläggning.
          </note>
          <note>
            Konsekvensen hade krävt att denna reservation hade varit villkorad
            med nedläggningen av I 6. Jag tycker att det är ovärdigt, även
            om det är ett hårt ord, att försöka vinna lokala poäng genom att
            ännu en gång helt byta argumentation mellan motion och reservation.
          </note>
          <note>
            Litet av samma sak gäller flyttningen av A 3 till
          </note>
          <note>
            Hässleholm. Liksom i fråga om flyttningen av Lv 6
          </note>
          <note>
            har siffrorna, på socialdemokratisk begäran, kontrollräknats
            av en utomstående opartisk konsult. Denne utredningsman vidimerar
            besparingar i den storleksordning som departementet och ÖB presenterat.
            Varför låtsas inte Socialdemokraterna om detta?
          </note>
          <note>
            Jag vill också nämna reservation 4, där man föreslår att hela
            Sverige skall bli ett militärområde med två armékårer, en i syd
            och en i norr. Det är ett förslag som skulle innebära ett enda
            militärområde från
          </note>
          <note>
            Smygehuk ända upp till Treriksröset. All sakkunskap säger att
            det är omöjligt att leda och samordna operationer på detta sätt,
            på de 449 000
          </note>
          <note>
            kvadratkilometer, som Sveriges land utgör. Det är ett orealistiskt
            förslag.
          </note>
          <note>
            När det gäller personalfrågorna saknar flera reservationer faktiskt
            substans. Det är som om misstänksamheten mot regeringen måste
            manifesteras på något sätt, även när vi egentligen, som i det
            här fallet, ligger väldigt nära varandra.
          </note>
          <note>
            Reservation 28 är ett exempel på det men också reservation 30
            om utbildningsreservens sammansättning som jag tycker har en krystad
            motivering.
          </note>
          <note>
            När det gäller utbildningsreserven är vi alla överens om, och
            det har vi diskuterat igenom i pliktutredningen, att de värnpliktiga
            som placeras där skall svara upp mot de krav som ställs på befattningen.
            Det är själva idén. Annars kan man inte ta dem från reservanterna
            och eventuellt utbilda dem senare i händelse av krig. Att alla
            i reserven skall utgöra ett absolut tvärsnitt av de uttagna i
            hela befattningsgruppen, som krävs i reservationen, är en omöjlighet,
            eftersom den samlade lämpligheten måste vara styrande.
          </note>
          <note>
            Motivationen, den värnpliktiges önskemål, avstånd till utbildningsort
            och krigsuppgift påverkar naturligtvis lämpligheten, även om den
            objektivt mätbara psykiska och fysiska statusen förvisso kan vara
            lika i de båda grupperna. Därför kommer de uttagna naturligtvis
            att passa bättre än en del av dem som placeras i utbildningsreserven.
            Detta vet både Karin Wegestål och Sture Ericson. Varför då reservera
            sig?
          </note>
          <note>
            Herr talman! I praktiken är den socialdemokratiska politiken,
            som den presenteras i reservationerna, inget alternativ. Den utgör
            -- det är jag glad för --
          </note>
          <note>
            bara strimmor av missnöje i ett brett stråk av samförstånd kring
            regeringens politik.
          </note>
          <note>
            Krigsorganisationens volym är vi efter utskottsbehandlingen nu
            överens om, bortsett från
          </note>
          <note>
            15 000 soldater i tre infanteribrigader.
          </note>
          <note>
            Kvalitetssatsningar är vi överens om i ord men när det verkligen
            gäller, när det kommer till handling, så lyser röd lampa för viktiga
            moderniseringar i de socialdemokratiska reservationerna.
          </note>
          <note>
            Jag instämmer i Arne Anderssons yrkande om bifall till försvarsutskottets
            hemställan.
          </note>
          <note type="speaker">
            Anf. 65 BRITT BOHLIN (s) replik:
          </note>
          <note>
            Herr talman! Henrik Landerholm är försvarsutskottets sakkunnige.
            Jag förstår efter hans anförande att han är sakkunnig på socialdemokratisk
            försvarspolitik. Jag vill gratulera honom till det, fortsätt gärna
            på den vägen. Med tiden kommer Henrik Landerholm att bli en mycket
            duktig försvarspolitiker genom det handlingsförfarandet.
          </note>
          <note>
            Problemet är kanske att Henrik Landerholm läser våra motioner
            som en viss potentat läser Bibeln.
          </note>
          <note>
            Jag inte kommentera alla våra reservationer, för då skulle debatten
            börja om där vi var kl. 9.00 i morse.
          </note>
          <note>
            På en punkt vill jag dock göra det, nämligen prioriteringen av
            luftförsvar. Det Henrik
          </note>
          <note>
            Landerholm fullständigt glömt bort eller valt att bortse ifrån
            är att det när vi vill prioritera luftförsvarsförmågan inte handlar
            bara om Draken
          </note>
          <note>
            35-systemet. Till bilden måste också läggas att AJS-
          </note>
          <note>
            modifieringen de facto innebär en uppdatering av luftförsvarsförmågan.
          </note>
          <note>
            Den andra viktiga sak som vi inte heller får glömma bort är att
            JAS 39 Gripen kommer att tillföras vår krigsorganisation 1995/96,
            vilket också innebär en uppdatering av luftförsvarsförmågan. Vi
            står fast vid denna prioritering, precis som vi tidigare angivit.
          </note>
          <note>
            När det sedan gäller resonemanget om att med stöd av Ny demokrati
            kunna agera på det ena eller andra sättet, konstaterar jag bara
            att detta tyvärr är omöjligt. Detta partis ställningstagande i
            olika frågor ändrar sig sju gånger per dag, och det går dess värre
            inte att utforma en försvarspolitik på dessa grunder.
          </note>
          <note type="speaker">
            Anf. 66 HENRIK LANDERHOLM (m)
          </note>
          <note>
            replik:
          </note>
          <note>
            Herr talman! Menar verkligen Britt Bohlin att förslaget att lägga
            ned två divisioner J 35 -- vilket ni har krävt i en motion och
            som ni sedermera har frångått --, som är en mycket viktig del,
            både för incidentberedskapen och för vårt luftförsvar totalt sett,
            var i överensstämmelse med den prioritering av luftförsvaret som
            vi gemensamt har gjort?
          </note>
          <note>
            Regeringen föreslog ju en nedläggning av en och en halv attackdivision
            Viggen, som egentligen skulle ha kunnat ha uppgraderats till AJS-standard.
            Även om den hade uppgraderats till AJS-standard, hade den inte
            förmått att komma upp till samma nivå som Drakenplanen har efter
            den modifiering för många hundra miljoner, som har skett under
            de senaste åren, en modifiering som skulle ha varit bortkastad,
            om Drakensystemet omedelbart hade lagts ned.
          </note>
          <note type="speaker">
            Anf. 67 BRITT BOHLIN (s) replik:
          </note>
          <note>
            Herr talman! Jag vet inte om det är meningsfullt att fortsätta
            den här diskussionen om 35- resp. 37-
          </note>
          <note>
            systemet. Jag vill bara påminna Henrik
          </note>
          <note>
            Landerholm om att enligt min mening är det god försvarspolitik
            att försöka begränsa antalet flygplanssystem.
          </note>
          <note>
            Det är dyrbart och exklusivt att hålla sig med flera olika system.
            Ett litet flygvapen som vårt har tyvärr inte råd med det. I det
            läget tror jag att den luftförsvarsförmåga som vi kan uppnå genom
            modifiering till AJS-standard plus tillförandet av
          </note>
          <note>
            JAS 39 Gripen kommer att vara tillfredsställande.
          </note>
          <note type="speaker">
            Anf. 68 HENRIK LANDERHOLM (m)
          </note>
          <note>
            replik:
          </note>
          <note>
            Herr talman! När det gäller antalet flygplan håller jag till
            fullo med Britt Bohlin. Det handlar ju om en övergångsperiod fram
            till dess att JAS införs i organisationen, dvs. till början av
            1995-1996. Vi har bedömt att attackfunktionen inte är så viktig
            under denna övergångsperiod, utan att det är luftförsvarsfunktionen
            som är det allra viktigaste.
          </note>
          <note>
            Det är därför som vi har velat behålla de två
          </note>
          <note>
            Drakendivisionerna, som är avgörande för luftförsvaret, enligt
            vårt sätt att se.
          </note>
          <note>
            Förste vice talmannen anmälde att Britt Bohlin anhållit att till
            protokollet få antecknat att hon inte ägde rätt till ytterligare
            replik.
          </note>
          <note type="speaker">
            Anf. 69 BARBRO EVERMO PALMERLUND (s) replik:
          </note>
          <note>
            Herr talman! Henrik Landerholm sade att det saknas substans och
            att det är fråga om missnöjesyttringar när vi uttalar oss om personalområdet.
            Jag vet inte om Henrik
          </note>
          <note>
            Landerholm riktigt har läst det här avsnittet i propositionen
            och vad resonemanget där går ut på.
          </note>
          <note>
            I propositionen nämns ingenting om hur viktig personalen är.
            Vad som beskrivs är hur avvecklingen skall gå till och att man
            skall inrikta sig på att den skall ske skyndsamt. Det står ingenting
            som skulle vara av värde för en kvalitetshöjning inom försvaret.
          </note>
          <note>
            Därtill lade jag också märke till att Henrik
          </note>
          <note>
            Landerholm när det gäller personalområdet endast hänvisade till
            reservation 28. Jag tror att Henrik
          </note>
          <note>
            Landerholm har ett alldeles speciellt skäl till detta.
          </note>
          <note>
            I reservation 29 trampar vi nämligen litet grand på ömma tår.
          </note>
          <note>
            För dem som inte tagit del av dessa reservationer kan jag tala
            om att reservation 28 bl.a. handlar om lagen om offentlig anställning
            och hur åldersstrukturen skall se ut, vilket jag tidigare tog
            upp i mitt anförande.
          </note>
          <note>
            Befälsutredningen bedömde i sitt betänkande att en yrkesofficer
            skulle kunna vara kvar i fältförbanden upp till 45 års ålder.
            Detta är vad en utredning kommit fram till, en utredning som för
            oss andra utgjort en typ av plattform. Vad ÖB och regeringen sanktionerar
            är att man godtyckligt går ned till en gräns på 40 år. Om man
            nu efter personalutvecklingarna fastställer gränsen till 40 år,
            innebär det att det kommer att återstå ytterligare en stor övertalighet
            av yrkesofficerare. Det är en arméutredning som har beräknat detta.
          </note>
          <note>
            Om man sedan höjer åldersgränsen till 45 år, uppstår helt plötsligt
            en undertalighet, vilket beror på att man är så inriktad på att
            avskeda den äldre personalen. Är det detta som Henrik Landerholm
            avser när han säger att det saknas substans i det som vi framför
            i reservation 28? Här skiljer han och jag oss faktiskt väldigt
            mycket åt.
          </note>
          <note>
            I reservation 29 redovisar jag hur regeringen har handlagt fullmaktstjänsterna.
          </note>
          <note type="speaker">
            Anf. 70 HENRIK LANDERHOLM (m)
          </note>
          <note>
            replik:
          </note>
          <note>
            Herr talman! Som jag ser det har Barbro Evermo
          </note>
          <note>
            Palmelund redan medgivit att reservation 28 saknar substans annat
            än i den bemärkelsen att den är ett sätt att manifestera sitt
            misstänkliggörande av regeringens goda avsikter när det gäller
            att ta till vara både den civila och militära personalens kompetens
            och kunnande.
          </note>
          <note>
            Det är klart att man alltid kan efterlysa kompletteringar och
            ytterligare vänliga rader i propositionen i fråga om personalsidan.
            Här handlar det ju inte om skillnader i hur vi ser på personalen
            som resurs i försvaret, utan det handlar om att utskottsmajoriteten
            inte har velat skriva regeringen på näsan att lagen om offentlig
            anställning skall följas, eftersom man har förutsett det.
          </note>
          <note>
            Jag har själv varit yrkesofficer i sju år. Därmed har jag haft
            en ganska hård och praktisk tjänst, både i den dagliga verksamheten
            i armén -- dvs. inom utbildningsverksamheten -- och i stora delar
            av de andra försvarsgrenarna. När det gäller den tjänst som vi
            utbildas att bli krigsplacerade i är åldersstrukturen ett stort
            problem, oavsett om gränsen sätts vid 40 eller 45 år. Det finns
            inte relevanta vare sig freds- eller krigsbefattningar för den
            stora mängd överåriga officerare, som är ett resultat av pensionsåldershöjningen
            1971-1972.
          </note>
          <note>
            Det är ett problem som vi står inför. Vi kan inte
          </note>
          <note>
            ''avskeda'' dessa officerare av den enkla anledningen att nästan
            alla i den här åldersgruppen har fullmaktsanställning.
          </note>
          <note>
            Sedan kan man naturligtvis diskutera vad som är saklig grund.
            Där är möjligheten att genomföra arbetet i fredsorganisationen
            och ens lämplighet för placering i krigsorganisationen som måste
            vara saklig grund för om man skall få behålla sin anställning
            i försvarsmakten eller inte. När vi nu skall dra ned med 1 500
            yrkesofficerare och minska krigsorganisationen och fredsorganisationen
            finns det inte lika mycket ''slatt'' som den gamla organisationen
            hade i form av inre tjänstbefattningar för äldre yrkesofficerare.
            Det här inser alla som själva har arbetat inom verksamheten.
          </note>
          <note>
            Anf. 71 BARBRO EVERMO PALMELUND
          </note>
          <note>
            (s) replik:
          </note>
          <note>
            Herr talman! I den diskussion som har föranletts av propositionen
            har det inte funnits någon ambition att försöka undanröja den
            misstänksamhet mot propositionen, som vi faktiskt har haft. Av
            diskussioner som har förevarit vet vi också att det förhåller
            sig på det sätt som jag har redovisat.
          </note>
          <note>
            Skillnaden mellan Henrik Landerholm och mig består i hur vi ser
            på äldre arbetskraft. Vi socialdemokrater vägrar att acceptera
            att människor blir betraktade som förbrukningsvaror.
          </note>
          <note>
            När de inte längre platsar i organisationen skall de skickas
            ut ur den. Det är därför som vi anser det nödvändigt att lyfta
            fram lagen om offentlig anställning, dvs. ''sist in, först ut''.
          </note>
          <note>
            Herr talman! Jag skall läsa upp vad utskottsmajoriteten uttalade
            beträffande fullmakterna: ''Utskottet har vidare inhämtat att
            ett ställningstagande i frågan att avveckla fullmakterna för yrkesofficerare
            kommer att föregås av ingående överväganden i regeringskansliet
            med möjlighet för berörda parter att framföra synpunkter.'' Jag
            redovisade tidigare att förslaget till förordningen daterades
            den 18 maj, alltså fyra dagar efter det att detta betänkande justerades.
            Parterna fick nio dagar på sig att göra erinringar mot förslaget.
            Jag antar att det är därför som Henrik Landerholm över huvud taget
            inte ville lyfta fram denna reservation.
          </note>
          <note type="speaker">
            Anf. 72 HENRIK LANDERHOLM (m)
          </note>
          <note>
            replik:
          </note>
          <note>
            Herr talman! Jag skall inte sticka under stol med att jag anser
            fullmaktsfrågan vara en praktisk detalj, som inte riktigt har
            den dignitet som Barbro
          </note>
          <note>
            Evermo Palmelund hävdar att den har. Snarare är det en fråga
            av stor psykologisk betydelse för officerarna. Av den anledningen
            valde jag att inte ytterligare kommentera denna fråga.
          </note>
          <note>
            När det gäller den allmänna ambitionen, dels i propositionen,
            dels i utskottsmajoritetens skrivningar, kan jag bara beklaga
            om vi inte till fullo har lyckats undanröja den misstänksamhet
            som
          </note>
          <note>
            Barbro Evermo Palmerlund och övriga socialdemokrater tydligen
            har i vad avser regeringens och utskottsmajoritetens goda vilja
            i sättet att hantera personalen.
          </note>
          <note>
            Förste vice talmannen anmälde att Barbro Evermo
          </note>
          <note>
            Palmerlund anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 73 LARS STJERNKVIST (s):
          </note>
          <u who="Q6190697" xml:id="i-29e27a8afc27a9ab-0">
            <seg>
              t
            </seg>
          </u>
          <note>
            Herr talman! För någon vecka sen speglades den försvarspolitiska
            debatten i TV-programmet
          </note>
          <note>
            Glashuset. I programmet raljerade man friskt med oss riksdagsledamöter.
            I slutet av programmet förutsåg man att dagens försvarspolitiska
            debatt enbart skulle handla om bypolitik, dvs. lokala frågor.
            Efter att ha lyssnat på ungefär hälften av debatten och efter
            att ha noterat vilka övriga ledamöter som finns kvar på talarlistan,
            kan jag konstatera att man i programmet Glashuset kommer att få
            rätt.
          </note>
          <note>
            Jag skall villigt erkänna att skälet till att jag står i talarstolen
            inte är att jag är någon försvarspolitiker.
          </note>
          <note>
            Jag kan t.o.m. erkänna att jag dessutom är kronvrak och inte
            har någon som helst anknytning till försvarspolitiken eller till
            försvaret. Jag står här därför att jag är norrköpingsbo, och det
            skall jag inte hyckla om. Jag står här därför att jag har lyssnat
            på de åsikter och synpunkter som har framkommit från dem som är
            berörda i Norrköping av det försvarsbeslut som nu skall fattas.
          </note>
          <note>
            Jag vill ändå försvara bypolitiken. Bypolitik används ofta som
            ett skällsord. Jag tycker att det är viktigt att vi i den här
            församlingen faktiskt tar hänsyn till lokala opinioner. Det finns
            ändock en viss poäng med att vi i den här församlingen representerar
            olika delar av landet. Men om vi enbart såg till vår egen orts
            intresse --
          </note>
          <note>
            lokalpatriotism --, vore det allvarligt. Det som emellertid ligger
            i hela vårt arbetssätt är ju att väga ihop de lokala synpunkterna
            med helhetssynen.
          </note>
          <note>
            När det gäller F 13, flygflottiljen i Norrköping, skulle jag
            vilja pröva och väga de lokala argumenten -- kalla dem gärna bypolitiska
            -- emot de argument som anförs när det gäller helheten i försvarspolitiken,
            eftersom det säkert finns andra som behärskar det här mycket bättre
            än jag.
          </note>
          <note>
            Det första argument som lokalt har lyfts fram är att
          </note>
          <note>
            F 13 i Norrköping är en mycket modern flottilj.
          </note>
          <note>
            Såvitt jag förstår finns det ingen i den här församlingen som
            har som sin uppgift att värna om försvarspolitiken som motsäger
            detta påstående. I
          </note>
          <note>
            utskottets betänkande säger man tvärtom att F 13
          </note>
          <note>
            är en utomordentligt modern flottilj. Den är t.o.m.
          </note>
          <note>
            så modern att det inte finns någon som funderar på att lägga
            ned eller ens reducera den verksamhet som bedrivs på F 13 i Norrköping,
            utan verksamheten skall flyttas. Det är inte någon enkel operation.
          </note>
          <note>
            Efter färdigställandet av utskottets betänkande har flygvapenchefen
            redogjort för de anställda i
          </note>
          <note>
            Norrköping och på andra orter, där F 13 har verksamhet, vad en
            flyttning innebär. För att kunna lägga ned eller flytta F 13 skall
            man först flytta jaktdivisionen med personal och flygplan från
          </note>
          <note>
            Norrköping till Ronneby. För att få plats med den verksamheten
            i Ronneby skall delar av spaningsdivisionen flyttas från Ronneby
            till
          </note>
          <note>
            Karlsborg. För att kunna ta emot delar av spaningsdivisionen
            i Karlsborg måste man flytta viss verksamhet från Karlsborg till
            Söderhamn.
          </note>
          <note>
            Och för att ekvationen i slutänden någorlunda skall kunna gå
            ihop skall vissa uppgifter som tidigare
          </note>
          <note>
            F 13 ansvarat för övertas av F 16 i Uppsala.
          </note>
          <note>
            Kan det verkligen kallas för bypolitik och lokalpatriotism att
            ställa frågan om det är försvarspolitiskt förnuftigt med dessa
            omflyttningar? Är det klokt att sätta i gång den här flyttkarusellen?
            Naturligtvis skulle man få sådana här konsekvenser oavsett vilken
            flottilj man än lade ned. Man behöver väl inte vara lokalpatriot
            för att ställa sig frågan om det inte är ''svårare'' att lägga
            ned en flottilj vars verksamhet alla tycker är bra.
          </note>
          <note>
            Det måste vara extra svårt.
          </note>
          <note>
            Så till det andra argumentet. Många här har redan sedan i morse
            betonat att det är svårt att få pengarna att räcka till, och att
            proceduren i försvarsutskottet har varit en oerhört smärtsam.
          </note>
          <note>
            Man har försökt att få kronorna att räcka till till den organisation
            som man vill ha. Vid studerande av betänkandet och de handlingar
            som överbefälhavaren har lagt fast ligger till grund för betänkandet
            undrar man egentligen hur mycket ekonomin spelat in i slutänden.
            För att referera till det underlag som försvarsutskottet har haft
            visar det sig nämligen -- utan att lägga några försvarspolitiska
            synpunkter på det hela -- att besparingen om man skulle välja
            att avveckla F 10
          </note>
          <note>
            i Ängelholm skulle bli drygt två miljarder kronor.
          </note>
          <note>
            För att referera regeringens förslag när det gäller
          </note>
          <note>
            F 6 i Karlsborg står det i betänkandet att de förändringar som
            totalt föreslås kommer under de närmaste fem åren att ge ungefär
            400 milj.kr., varav merparten ligger i nedläggningen av F 6. När
            det gäller nedläggningen av F 13 i Norrköping skriver man: ''Enligt
            kalkyler som redovisats inför utskottet ger en nedläggning av
            F 13 inte lika stora besparingar under femårsperioden som en nedläggning
            av F 6 skulle ha gett.''
          </note>
          <note>
            Jag frågar mig då åter igen när jag läser detta med mina lokalpatriotiska
            kronvraksögon om jag är fullständigt ute och seglar när jag ställer
            mig frågan:
          </note>
          <note>
            Kan man verkligen med ett så här svagt underbyggt ekonomiskt
            argument komma fram till ståndpunkten att det är mest lämpligt
            att avveckla
          </note>
          <note>
            F 13 i Norrköping. Är underlaget till betänkandet av det slag
            att man med nödvändighet kommer fram till den slutsatsen? Handlar
            det enbart om lokalpatriotism när man frågar sig om försvarsutskottet
            har halkat snett?
          </note>
          <note>
            Jag kan framföra ett tredje bypolitiskt argument --
          </note>
          <note>
            för att fortsätta att använda det litet vulgära språkbruket.
            I försvarsutskottets betänkande refererar man till den socialdemokratiska
            motionen, vilken jag har invändningar emot.
          </note>
          <note>
            Majoriteten i försvarsutskottet delar uppenbarligen uppfattningen
            som framförs där. Ett skäl att ha kvar
          </note>
          <note>
            F 6 i Karlsborg sägs vara närheten till Östersjön.
          </note>
          <note>
            Jag har varit inne på det här tidigare i dag, och om jag vore
            lagd åt det Wachtmeisterska hållet, det nydemokratiska hållet,
            skulle jag litet raljant ta fram en Sverigekarta och redovisa
            för riksdagen att
          </note>
          <note>
            Norrköping faktiskt ligger ännu närmare Östersjön än Karlsborg.
          </note>
          <note>
            Britt Bohlin och andra har visserligen i dag sagt att det här
            argumentet inte är det enda. I
          </note>
          <note>
            försvarsutskottets betänkande används faktiskt påståendet att
            Karlsborg ligger så nära det känsliga, det försvarspolitiskt så
            viktiga området Österjön som ett argument. Återigen frågar jag
            mig om man kan kalla det bypolitik eller om det är trångsynt att
            fråga sig huruvida detta argument är riktigt, hederligt och klokt.
          </note>
          <note>
            Det finns ytterligare ett argument som har nämnts lokalt. Man
            har naturligtvis refererat och följt den debatt som har förts
            de senaste månaderna, ja hela året, sedan ÖB lade fram sitt förslag.
            Det är rätt som det har sagts att överbefälhavaren av outgrundliga
            skäl har kommit fram till att F 13 är den flottilj som bör avvecklas
            först. Men man kan konstatera att inget politiskt parti i den
            här församlingen säger att man i första hand borde avveckla F
            13 i Norrköping. I kväll kommer vi att fatta ett beslut som innebär
            att endast en flottilj läggs ned.
          </note>
          <note>
            Det finns som sagt inget parti som säger att det skall vara F
            13. Socialdemokraterna säger att om man skall avveckla en flottilj
            skall det vara F 10 i
          </note>
          <note>
            Ängelholm. De borgerliga säger att om man skall avveckla en flottilj
            skall det vara flottiljen i
          </note>
          <note>
            Karlsborg. Ny demokrati säger att om man skall avveckla någon
            flottilj, vilket man inte skall, skall man avveckla F 16 i Uppsala.
            Då är det väl inte särskilt förvånande eller bypolitiskt trångsynt
            att som norrköpingsbo ställa sig en fråga. Är det egentligen så
            klokt att komma fram till kompromissen att avveckla F 13 i Norrköping?
          </note>
          <note>
            Jag tycker att vi i denna kammare skall anföra lokalpatriotiska
            skäl. Problemet i den här diskussionen är egentligen inte att
            jag och en del andra talare försöker framföra de argument som
            nämnts på våra orter. Det stora problemet är att det inte finns
            någon som konsekvent har stått upp och försvarat helheten. Försvarsministern
            har tyvärr lämnat kammaren, men redan när han presenterade sin
            proposition bjöd han upp till den här regionalpolitiska krigsdansen.
            Han sade att om riksdagen av någon anledning inte vill lägga ned
          </note>
          <note>
            Karlsborg får man väl lägga ned flottiljen i t.ex.
          </note>
          <note>
            Norrköping. När inte ens försvarsministern konsekvent och envist
            slår vakt om de försvarspolitiska argumenten, vem skall då göra
            det?
          </note>
          <note>
            Avslutningsvis har jag en fråga till försvarsutskottets ordförande
            Arne Andersson, som redan på morgonkulan angreps av den lokala
            opinionen ifrån Östergötland. Sedan angrep han
          </note>
          <note>
            Ingvar Björk, vilket jag tycker var ett grovt övertramp. Det
            hedrar Ingvar Björk att han har lyssnat på opinionen och tagit
            intryck. Däremot är det mera allvarligt att Arne Andersson inte
            ens lyssnar på sina egna argument. Arne Andersson säger sig vilja
            försvara F 13, men han står inte konsekvent fast vid den uppfattningen
            och driver den inte här i kammaren. Det är i så fall mera klandervärt
            att inte ens lyssna på sig själv än att lyssna på andra kloka
            människor. Är Arne
          </note>
          <note>
            Andersson, efter det att han har hört argumenten i denna kammare,
            beredd att ta hänsyn till de argument som har framförts ifrån
            Norrköping?
          </note>
          <note>
            Dessa argument är förvisso lokalpatriotiska och bypolitiska,
            men jag har svårt att se att de strider mot den försvarspolitiska
            målsättning som Arne
          </note>
          <note>
            Andersson säger sig vilja försvara.
          </note>
          <note>
            I detta anförande instämde Sonia Karlsson, Maj-
          </note>
          <note>
            Inger Klingvall, Viola Furubjelke, Inge Carlsson,
          </note>
          <note>
            Berit Löfstedt och Ingvar Björk (alla s).
          </note>
          <note type="speaker">
            Anf. 74 ARNE ANDERSSON (m) replik:
          </note>
          <note>
            Herr talman! Jag skall direkt besvara Lars
          </note>
          <note>
            Stjernkvists fråga. Efter det att jag har hört Lars
          </note>
          <note>
            Stjernkvists inlägg är jag fullkomligt säker på att beslutet
            är riktigt. Stjernkvist har utan att man kan skönja en enda röd
            tråd velat omkring i ett anförande på 10--12 minuter, där han
            uteslutande talar om att det är bra med bypolitik om han får använda
            den själv medan andra inte göre sig besvär i denna bräckliga bransch.
            Ett av kammarens mest märkliga inlägg har faktiskt avlevererats
            av
          </note>
          <note>
            Stjernkvist.
          </note>
          <note>
            Herr talman! Jag vill bara kortfattat ge uttryck för och klargöra
            den kritik jag riktade mot kampanjen från Norrköping. Den gäller
            inte de enskilda människorna som deltar i kampanjen -- vilket
            jag sade redan i förmiddags -- utan det gäller dem som har initierat
            kampanjen utan att använda de skäl som fanns för nedläggningen.
            Detta stöter
          </note>
          <note>
            Stjernkvist bort genom att säga att ÖB av något skäl i anvisningar
            givna för ungefär ett år sedan pekat ut denna flottilj. Det kan
            man inte bortse från. Jag har lyssnat och klargjort att när Lars
          </note>
          <note>
            Stjernkvist partivänner i försvarsutskottet icke möjliggjorde
            en nedläggning av F 6 i Karlsborg, har vi som andrahandsalternativ
            valt det som överbefälhavaren har pekat ut. Det är inte gripet
            ur luften. Det anförande som nyss hölls var långt mer gripet ur
            luften, men det är inte mitt problem.
          </note>
          <note type="speaker">
            Anf. 75 LARS STJERNKVIST (s) replik:
          </note>
          <note>
            Herr talman! Nej, Arne Andersson behöver inte bekymra sig för
            min del.
          </note>
          <note>
            Jag glömde bort att yrka bifall till reservation nr 22, vilket
            jag nu gör så att ingen missförstår mina avsikter.
          </note>
          <note>
            Jag var nyfiken, Arne Andersson, på det faktum att de borgerliga
            i försvarsutskottet säger sig vilja behålla F 13 i Norrköping.
            Sedermera har jag förstått att det av olika skäl är omöjligt att
            avveckla
          </note>
          <note>
            F 6 i Karlsborg. Jag förstår dock inte varför Arne
          </note>
          <note>
            Andersson omedelbart drar slutsatsen att det innebär att man
            måste lägga ned flottiljen i
          </note>
          <note>
            Norrköping. Av flera skäl menar jag att man faktiskt kan fundera
            på om det är en nödvändigt följd av att man behåller F 6.
          </note>
          <note>
            Det kan hända att man lägger ned en flottilj som man i förlängningen
            upptäcker är mycket värdefull.
          </note>
          <note>
            Det kanske visar sig att man lägger ned ''fel'' flottilj.
          </note>
          <note>
            Vad skulle ett sådant beslut kosta?
          </note>
          <note>
            Om man nu avvisar regeringens förslag, vad är det då som hindrar
            att Arne Andersson och de övriga borgerliga ledamöterna tar sig
            den tid som krävs för att göra analyser av vilken flottilj som
            i så fall ur försvarspolitisk synvinkel skall behållas? Jag förstår
            att det här är ett krav som är svårt att ställa på mina partivänner,
            eftersom de redan i utgångsläget har sagt att de vill lägga ned
            F 13. Men Arne Andersson borde faktiskt vara frestad att hålla
            med om ett sådant resonemang.
          </note>
          <note>
            Opinionen i Norrköping har inte till varje pris krävt att man
            skall behålla F 13 -- så har i alla fall inte jag uppfattat det.
            Däremot kräver man att det skall göras en lika noggrann analys
            av vilka konsekvenser det får att avveckla F 13 som man har gjort
            beträffande F 6 i Karlsborg. Är detta, Arne
          </note>
          <note>
            Andersson, ett fullständigt orimligt krav?
          </note>
          <note type="speaker">
            Anf. 76 ARNE ANDERSSON (m) replik:
          </note>
          <note>
            Herr talman! Lars Stjernkvists senaste anförande är inte mindre
            lustbetonat än det föregående. Han tillstår att det är svårt att
            ha några krav på sina egna partivänner. Jag delar hans uppfattning
            att man kan diskutera om man skall ha det. I vårt parti har vi
            krav på våra partivänner. Jag är så till vida hedrad av att Lars
            Stjernkvist ställer något högre krav på mig.
          </note>
          <note>
            Jag har emellertid redan två gånger i dag redovisat varför vi
            har hamnat i situationen att vi vill lägga ned F 13 i stället
            för F 6. Nu gör jag det för tredje gången.
          </note>
          <note>
            Efter en voteringsförlust i utskottet, som Lars
          </note>
          <note>
            Stjernkvists partivänner bidrog till, kunde vi inte lägga ned
            det förband som föreslagits i regeringens proposition. Vi hade
            då en minuspost på 400
          </note>
          <note>
            milj.kr. för de första tre åren -- icke fem år, som sades nyss
            -- beroende på att nedläggningen i
          </note>
          <note>
            Karlsborg inte kom till stånd. Vi hade då att välja ett näst
            bästa alternativ, och vi valde det som ÖB
          </note>
          <note>
            för något mindre än ett år sedan hade rekommenderat, nämligen
            att lägga ned F 13.
          </note>
          <note>
            Så till vida tycker jag att detta förslag är utomordentligt välgrundat,
            och jag hoppas att jag inte behöver upprepa det en fjärde gång.
            Det borde vara möjligt också för Lars Stjernkvist att förstå.
          </note>
          <note type="speaker">
            Anf. 77 LARS STJERNKVIST (s) replik:
          </note>
          <note>
            Herr talman! Arne Andersson sade att mitt tidigare inlägg var
            ett av de mest märkliga som han hade hört. Jag har försökt att
            säga att jag i den här frågan har en annan uppfattning än mitt
            parti -- sådant händer. I just den här frågan råkar det såvitt
            jag förstår faktiskt vara så att min personliga uppfattning ligger
            närmare Arne Anderssons uppfattning än socialdemokraternas.
          </note>
          <note>
            När jag här i kammaren talar om att jag faktiskt tycker att den
            borgerliga gruppen i försvarsutskottet har en del sympatiska uppfattningar
            och en del poänger i det som man skriver och när jag beklagar
            att man faktiskt inte är beredd att stå upp och slåss för sin
            mening, blir
          </note>
          <note>
            Arne Andersson magsur och arg på mig. Om något är anmärkningsvärt,
            borde det rimligtvis vara att man i den här församlingen blir
            sur när någon --
          </note>
          <note>
            måhända från ett annat parti -- säger att han instämmer i den
            förres resonemang.
          </note>
          <note>
            Förste vice talmannen anmälde att Arne
          </note>
          <note>
            Andersson anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 78 HANS LINDBLAD (fp) replik:
          </note>
          <note>
            Herr talman! Jag tycker att bypolitik är helt okej.
          </note>
          <note>
            Om det så skulle vara bara ett enda regemente kvar i landet,
            är det inte alldeles orimligt att boråsarna säger att det bör
            ligga i Borås. Jag är övertygad om att man i Norrbotten skulle
            säga att det borde ligga i Boden. Det är riktigt att man för fram
            sina argument för detta. Man skall aldrig kritisera dem som för
            fram dessa.
          </note>
          <note>
            Vad jag nu har tyckt varit jobbigt är att vi varken i det här
            eller i det föregående beslutet hade med politikerna. Det är två
            regeringar som har handlat på detta sätt. Man har ställt frågan
            direkt till armén vilket regemente som skall läggas ned. När man
            sedan inte kunnat lägga ned det föreslagna regementet säger man:
            Det gick inte, vi får försöka med ett annat.
          </note>
          <note>
            Det är fråga om ett antal ganska enkla faktorer.
          </note>
          <note>
            Man kan lägga ihop vad olika verksamheter kostar i drift och
            de investeringar som behöver göras.
          </note>
          <note>
            Utöver summan av detta får man lägga in olika värderingar, möjligheter
            till närrekrytering osv.
          </note>
          <note>
            Det finns kanske tio sådana variabler. Vi här i kammaren vet
            alla att detta är intressant. Debatten i dag handlar mer om sådana
            här frågor än om annat.
          </note>
          <note>
            Det rimliga hade varit att tillsätta ett politiskt organ för
            dessa frågor. Det hade vi inför 1982 års beslut.
          </note>
          <note>
            Vi som var med i ''dödspatrullen'' tog ledigt från riksdagen
            och åkte runt för att titta på alla de aktuella regementena. Jag
            tror att det sammanlagt rörde sig om 70 myndigheter. Jag hinner
            inte redogöra för alla upplevelser i samband med detta, men jag
            kan nämna att jag skrev en bok om detta,
          </note>
          <note>
            ''Leve dödspatrullen!''. Man kunde då väga saker och ting mot
            varandra, och vi kom fram till mycket mer än vad myndigheterna
            hade kännedom om. De visste inte ens om att pansarsoldaterna stoppades
            in i en personalreserv därför att de inte fungerade.
          </note>
          <note>
            Det fann vi när vi besökte Skåne.
          </note>
          <note>
            Det låter mycket objektivt med en myndighet, men i ett fall ändrade
            sig armén därför att man hade haft ett möte -- jag förmodar att
            pansarinspektören hade varit den drivande -- utan att ens hinna
            ändra sin argumentering. Det är synd att man överlämnar detta
            till en myndighet, dessutom till en enmansmyndighet, som kan ändra
            på detta sätt.
          </note>
          <note>
            Detta har vi gjort två gånger i följd.
          </note>
          <note>
            Jag är inte övertygad om att det var riktigt att lägga ned regementet
            i Växjö i stället för regementet i
          </note>
          <note>
            Halmstad. Politikerna överlät till militärerna att komma med
            förslagen. Jag har i en motion framhållit att vi borde lyssna
            på argumenten. Det har funnits någon som gjort det, men man har
            här valt den längsta vägen, att överlåta det hela till myndigheterna
            och sedan bolla saken mellan dem.
          </note>
          <note>
            Det är olyckligt.
          </note>
          <note>
            Ett enigt utskott har sagt att jag i princip har rätt.
          </note>
          <note>
            Men att göra om processen kostar pengar. Det skulle i flygvapnets
            fall såvitt jag förstår kosta 2 --
          </note>
          <note>
            2,5 miljarder att invänta detta. Det skall först göras en politisk
            bedömning, och sedan kommer den politiska hanteringen här i riksdagen.
            Därmed är vi framme vid 1996, och då kommer naturligtvis många
            att säga att man bör vänta in 1997.
          </note>
          <note>
            Jag var med i arbetet inför 1987 års försvarsbeslut, när t.o.m.
            en av ledamöterna, numera statsminister, hoppade av och sade:
            Låt oss vänta in 1992 års försvarsbeslut! Erfarenheterna säger
            att fem års verksamhet i en flygflottilj kostar oss fem gånger
            500 miljoner, alltså 2 1/2 miljard. Två divisioner mer i flygvapnet
            motsvarar 10 % av organisationen, och även de kostar 2 1/2 miljard.
          </note>
          <note type="speaker">
            Anf. 79 LARS STJERNKVIST (s) replik:
          </note>
          <note>
            Herr talman! Jag har en fråga till Hans Lindblad.
          </note>
          <note>
            Jag har stor respekt för och ifrågasätter naturligtvis inte Hans
            Lindblads kunskaper på det här området, men när han redogör för
            de diskussioner som har förts om olika orter, får man intrycket
            att de olika förbanden och regementena är utbytbara enheter och
            jämförbara storheter. Jag vill fråga om det verkligen är korrekt.
          </note>
          <note>
            Såvitt jag förstår efter att ha läst handlingarna ger under den
            femårsperiod som vi nu diskuterar en nedläggning av F 10 i Ängelholm
            strikt ekonomiskt
          </note>
          <note>
            2 miljarder kronor. Hur mycket en nedläggning i
          </note>
          <note>
            Karlsborg skulle ge är osäkert, men det blir någonstans i storleksordningen
            400 miljoner, och en nedläggning i Norrköping ger x kronor.
          </note>
          <note>
            Är det då verkligen riktigt så enkelt som Hans
          </note>
          <note>
            Lindblad säger, att man kan -- jag skall inte säga godtyckligt
            -- ställa de olika orterna mot varandra som utbytbara enheter?
          </note>
          <note type="speaker">
            Anf. 80 HANS LINDBLAD (fp) replik:
          </note>
          <note>
            Herr talman! Ibland säger man att man i försvarspolitiken inte
            skall ta hänsyn till regionalpolitiken. Detta är bisarrt. Skall
            vi bygga en Öresundsbro, skall vi självfallet ta hänsyn till alla
            faktorer, oavsett om de är 20 eller 100. Sedan är det upp till
            varje parti att värdera dem. Man kan inte se på Öresundsbrofrågan
            utan att ta hänsyn till miljön och inte heller se på gymnasieskolan
            utan att ta hänsyn till barnen. Man skall naturligtvis väga in
            alla relevanta faktorer.
          </note>
          <note>
            En faktor som aldrig vägs in inom försvaret in är markvärdena.
            Militärerna har aldrig behövt räkna med marken, trots att den
            är mer värd på vissa ställen. Alla faktorer skall vägas in, och
            det skall göras av politikerna.
          </note>
          <note>
            Vad sedan gäller utbytbarheten har min uppfattning varit mycket
            klar beträffande F 10
          </note>
          <note>
            Ängelholm. Vi har ett för svagt luftförsvar i
          </note>
          <note>
            Sverige. Det gäller en luftförsvarskapacitet, och vi har lagt
            ned pengar på att modifiera den. Det är jättebra att ha kvar Drakenplanen.
            Drar vi ner antalet divisioner kan vi ändå undvika att friställa
            en enda pilot. Flygplanen kan köras fram till dess att en stor
            översyn skall göras, och under tiden kostar underhållet av en
            division i stort sett hälften av underhållet för en Viggendivision.
          </note>
          <note>
            Det är jaktplan som vi behöver, och divisionen i
          </note>
          <note>
            Ängelholm är därför inte utbytbar mot någon annan. Jaktsystemet
            är viktigt. Vad vi skall minska på är i stället på attacken.
          </note>
          <note>
            Det värsta argumentet i detta sammanhang är när man talar om
            ''de där gamla flygplanen i
          </note>
          <note>
            Karlsborg''. Flygplan är faktiskt rörliga. Om det hade gällt
            en bro eller ett torn hade jag förstått argumentet, men det som
            kostar på det rörliga flygplanet är på sin höjd att måla om en
            siffra på det. När JAS kommer till Sotenäs skrotar man inte
          </note>
          <note>
            Viggenplanen där. De äldsta Viggenplanen finns i
          </note>
          <note>
            Söderhamn, Ronneby, Karlsborg, Luleå osv., och de ingår i ett
            samlat system.
          </note>
          <note>
            Man gör sig vidare skyldig till ett tankefel när man talar om
            att flytta förband. Det kan t.ex. vara så att en division i Ronneby
            får konvertera till att bli en jaktdivision. Det tar väl ungefär
            ett år för den att omskola sig. Den här divisionen har en gång
            betecknats ''torped''. Sedan fick den beteckningen
          </note>
          <note>
            ''bomb'', därefter ''attack'' och vidare ''jakt''. I dag har
            den beteckningen ''spaning'', och sedan blir det
          </note>
          <note>
            ''jakt'' igen. Varje division eller skvadron ute i världen har
            växlat mellan dessa uppgifter vart femte eller vart tionde år.
            Det är under alla förhållanden fråga om mycket mindre operationer
            än vad som skedde under den tid när man hade ett stort antal avhopp
            till SAS och Linjeflyg.
          </note>
          <note>
            Om det hade förekommit en längre politisk process, skulle folk
            naturligtvis ha blivit på det klara med det här, men det har gått
            mycket snabbt.
          </note>
          <note>
            Det beror på att vi i försvarspolitiken mycket ofta har låtit
            myndigheter ta över ansvaret för besluten.
          </note>
          <note>
            De flesta regementsnedläggningar som har skett under 80-talet
            har skett på myndigheternas villkor.
          </note>
          <note>
            Jag bor själv i Gävle och är i samma situation som
          </note>
          <note>
            Lars Stjernkvist. Det hade varit mycket lättare om det hade varit
            politikerna som gjort bedömningen i
          </note>
          <note>
            Gävle, men det är de fakto myndigheterna som gjort dem. Man har
            bollat över ansvaret till dem.
          </note>
          <note>
            Försvarsutskottet har sagt att man inte vill att det skall vara
            så.
          </note>
          <note>
            Nästa gång måste vi göra ungefär som på gamla dödspatrullens
            tid. Men dödspatrullen råkade ut för att alla var emot den. Jag
            rekommenderar er att läsa den lilla skriften som jag talade om
            förut, för det är i väldigt mycket samma sak som upprepas.
          </note>
          <note type="speaker">
            Anf. 81 LARS STJERNKVIST (s) replik:
          </note>
          <note>
            Herr talman! Först vill jag beklaga att vi har bara två repliker,
            för jag upptäcker ju att en dialog med
          </note>
          <note>
            Hans Lindblad gör att man lär sig mycket.
          </note>
          <note>
            Mitt försök att debattera försvarspolitik här i dag må ha varit
            förvirrat, som Arne Andersson sade, men jag konstaterar ändå att
            den som enligt ett enigt försvarsutskott besitter en utomordentligt
            stor kunskap om försvarspolitik inte på någon enda punkt har motsagt
            vad jag påstod i mitt anförande.
          </note>
          <note>
            Inte på en enda punkt har han sagt att de skäl som jag anförde
            -- av bypolitisk natur -- var i grunden felaktiga.
          </note>
          <note>
            Om nu inte min argumentation eller min person har övertygat församlingen,
            hoppas jag att det faktum att Hans Lindblad inte har hittat några
            invändningar gör att man förstår att det vore klokt att ompröva
            sitt ställningstagande när det gäller
          </note>
          <note>
            F 13 och låta F 13 ingå i den översyn av flygförsvaret som skall
            göras, så att vi inte i dag lägger ner en flottilj som vi sedan
            upptäcker att vi borde ha behållit, av en rad goda försvarspolitiska
            skäl.
          </note>
          <note type="speaker">
            Anf. 82 BENGT HARDING OLSON (fp):
          </note>
          <note>
            Herr talman! Nu står riksdagen inför sitt försvarsbeslut -- äntligen,
            efter alla dessa turer! Jag tycker att det är bra, men jag nödgas
            nog sluta mitt beröm där.
          </note>
          <note>
            Dagens riksdagsbeslut utgör inte det bästa möjliga försvarsbeslut
            som vi skulle kunna få, och det beror på ett undermåligt beslutsunderlag.
            Det finns många förklaringar till det, men huvudorsaken är försvarskommitténs
            haveri 1990. Man var då i kommittén på rätt väg att skapa det
            verkligt moderna svenska försvaret, men
          </note>
          <note>
            Socialdemokraterna upplöste tyvärr försvarskommittén. Detta kom
            särskilt att drabba
          </note>
          <note>
            Skåne.
          </note>
          <note>
            Den säkerhetspolitiska hotbilden är inte och får därför inte
            heller göras ensidig. Sverige behöver ett försvar även i söder.
            Det finns ett starkt behov av ett effektivt skånskt försvar. Särskilt
            handlar det då om pansarsidan. Det är en erfarenhet som man otvivelaktigt
            gjorde av Gulfkriget.
          </note>
          <note>
            Det aktuella beslutet innebär att pansarkraften minskas drastiskt.
            Tre pansarbrigader blir en pansarbrigad plus en mekaniserad brigad.
            ''Våra''
          </note>
          <note>
            stridsvagnar, Sveriges modernaste, flyttas från
          </note>
          <note>
            Skåne och placeras delvis på Gotland.
          </note>
          <note>
            Stödfunktionerna artilleri och underhåll försämras samtidigt.
          </note>
          <note>
            Det här är beklagligt. Dessutom är det helt onödigt.
          </note>
          <note>
            Det finns nämligen alternativa lösningar som t.o.m.
          </note>
          <note>
            är godkända av försvarsexperter, lösningar som ligger inom samma
            ekonomiska ramar som vi nu diskuterar och som är utan de nu ofrånkomliga
            regionalpolitiska nackdelarna.
          </note>
          <note>
            Herr talman! Det skånska alternativet bygger på en omsorgsfullt
            utformad principmodell. Det innebär en satsning på storgarnisoner
            som utbildningsplatser för kompletta brigader, som samorganiseras
            med en eller flera minigarnisoner, och den gemensamma personalkåren
            utbildas genom cirkulationstjänstgöring. Om det säkerhetspolitiska
            läget så kräver, kan minigarnisonerna växlas upp till kompletta
            brigader.
          </note>
          <note>
            För Skåne skulle den här modellen få följande utformning.
          </note>
          <note>
            Kristianstad skulle få en minigarnison för pansaroch territorialförsvarsutbildning
            -- det är
          </note>
          <note>
            P 6 -- samlokaliserad med artilleriutbildning, A 3, en förvarsområdesstab
            samt militärområdesstab.
          </note>
          <note>
            Hässleholm: en storgarnison för pansarutbildning,
          </note>
          <note>
            P 2, samlokaliserad med underhållsutbildning,
          </note>
          <note>
            Skånska trängbataljonen.
          </note>
          <note>
            Revinge: en minigarnison för pansar- och territorialförsvarsutbildning,
            P 7, samt en försvarsområdesstab.
          </note>
          <note>
            Den gemensamma personalkåren för de här förbanden cirkulationsutbildas
            på dessa tre platser med där tillgängliga övningsområden.
          </note>
          <note>
            Kampen för den här skånska modellen har jag fört intensivt med
            utnyttjande av, vill jag påstå, alla tillgängliga men tillåtna
            medel. Jag har bedrivit en intensiv opinionsbildning i media under
            ca tre års tid. Jag och andra intresserade -- den kanske inte
            helt okände förre militärbefälhavaren i söder Carl
          </note>
          <note>
            Björeman inte att förglömma -- har producerat rader av tidningsartiklar
            och medverkat i flera TV-
          </note>
          <note>
            inslag.
          </note>
          <note>
            Trots detta har reaktionen från berörda och från dem som borde
            vara intresserade varit i det närmaste obefintlig, fram till de
            allra senaste månaderna. Då har man visat intresse men samtidigt
            resignerat förklarat: Det är nog bra i och för sig, men nu är
            det för sent att komma med nya alternativ.
          </note>
          <note>
            Jag har riktat direkta krav till överbefälhavaren. I
          </note>
          <note>
            en artikel i DN -- som kanske är landets viktigaste talartribun,
            har jag förstått -- har jag i form av ett öppet brev till överbefälhavaren
            begärt en preciserad redovisning av hans s.k. D2-alternativ, som
            ligger väldigt nära just det skånska alternativ som jag har beskrivit.
            Men det blev avslag från
          </note>
          <note>
            ÖB:s sida, eftersom det var jag och inte regeringen som hade
            gjort den här begäran.
          </note>
          <note>
            Jag har utnyttjat den parlamentariska vägen. I flera motioner
            har jag drivit idén med den alternativa modellen, och senast i
            anledning av propositionen begärde jag i all enkelhet en kompletterande
            utredning. Men det blev blankt avslag.
          </note>
          <note>
            Slutresultatet är att det inte blev någon komplettering av det
            dåliga beslutsunderlaget.
          </note>
          <note>
            Försvarsbeslutet, såvitt avser Skåne, blir förstås inte bättre
            än underlaget.
          </note>
          <note>
            Det bästa, det optimala, försvarsbeslutet måste tillgodose tre
            grundläggande krav. För det första skall det vara ett flexibelt
            försvar, som Hans
          </note>
          <note>
            Lindblad i flera olika omgångar har talat sig varm för, med anspassningsförmåga
            till de varierande hotbilder som vi alltid måste räkna med. För
            det andra måste det vara ett markförsvar, som är förberett för
            det alleuropeiska försvarssamarbete som är en ofrånkomlig framtidsvision,
            och för det tredje måste beslutet ha en ekonomisk hållbarhet över
            hela försvarsperioden, inte bara några månader.
          </note>
          <note>
            Tack vare en försvarspolitisk innovation -- så får jag ändå kalla
            det -- kan jag som en positiv människa åtminstone tycka att en
            hoppingivande öppning skönjs. Riksdagen skall ju redan i dag besluta
            att omedelbart -- jag understryker omedelbart --
          </note>
          <note>
            tillsätta en ny försvarsberedning för genomförande av det beslut
            som vi fattar här i dag.
          </note>
          <note>
            Det här innebär -- jag använder de ord försvarsministern själv
            har använt -- både styrning och kontroll. Rimligen måste därmed
            också följa en befogenhet för försvarsberedningen att vidta erforderliga
            korrigeringsåtgärder för att uppnå de mål vi alla bör vara överens
            om, nämligen högsta försvarskvalitet inom givna ekonomiska ramar.
            Det här gäller den utomordentligt viktiga period som ligger framför
            oss fram till nästa försvarbeslut 1997.
          </note>
          <note>
            Det finns anledning att särskilt nämna pansarförsvaret i Skåne.
            I de yttersta av dessa dagar har öppnats en intressant möjlighet,
            nämligen att i en svensk-tysk motköpsaffär anskaffa tyska stridsvagnar
            mot betalning i svenska stridsflygplan.
          </note>
          <note>
            För varje JAS kan man rimligen erhålla tre stycken moderna Leopard
            2-stridsvagnar. Det här innebär naturligtvis en ny och mer förmånlig
            kostnadsbild för försvarsbudgeten. Den logiska konsekvensen borde
            vara att man med det här som bakgrund än en gång funderar över
            den moderna skånska försvarsmodellen och seriöst överväger den
            inom den nya försvarsberedningen innan dagens försvarsbeslut slutligen
            verkställs, dvs. den 1 juli
          </note>
          <note>
            1994.
          </note>
          <note>
            Herr talman! Låt mig avslutningsvis säga följande.
          </note>
          <note>
            Ett starkt försvar är viktigt för Skåne och därmed för hela Sverige.
            Vårt lands försvarsmakt är den bästa och enda garantin för vår
            lands demokratiska framtid. Det bör vi särskilt besinna här och
            nu i detta parlament.
          </note>
          <note type="speaker">
            Anf. 83 KARIN WEGESTÅL (s) replik:
          </note>
          <note>
            Herr talman! Jag vill gärna hålla med Bengt
          </note>
          <note>
            Harding Olson om att 1988 års försvarskommitté var på rätt väg
            när det gäller att lägga fram ett förslag som skulle ha kunnat
            utgöra underlag för ett bra försvarsbeslut. Men jag vill gärna
            korrigera verklighetsbeskrivningen av hur kommittén lades ned.
          </note>
          <note>
            Carl Bildt gick ut med ett pressmeddelande och krävde att försvarskommittén
            skulle läggas ned.
          </note>
          <note>
            Därefter blev det en partiledaröverläggning, varvid man beslöt
            att kommittén skulle läggas ned.
          </note>
          <note>
            Den socialdemokratiske ordföranden i försvarskommittén, som jag
            var med i, ville att kommittén åtminstone skulle slutföra det
            arbete som pågick. Vi var så långt fram i arbetet att vi hade
            börjat läsa texter. De borgerliga representanterna gick emot och
            ville lägga ned allt arbete. Allt material skulle helst ''tuggas''
            omedelbart, och inget fick lämnas över till eftervärlden.
          </note>
          <note>
            Jag beklagar i allra högsta grad detta. Det är min uppfattning
            att detta berodde på att vi närmade oss ett valår och att det
            fanns borgerliga partier -- jag påstår inte att det var Folkpartiet
            -- som ville ha fritt spelrum att gå ut i valrörelsen med ogrundade
            löften. Vi kunde sedan se att det blev så.
          </note>
          <note>
            Jag vill påpeka att det är Socialdemokraterna som återigen har
            tagit strid för att få till stånd en ny beredning när det gäller
            ett nytt försvarsbeslut. Det här var en korrigering av beskrivningen
            av det händelseförlopp som jag själv upplevde.
          </note>
          <note type="speaker">
            Anf. 84 BENGT HARDING OLSON (fp):
          </note>
          <note>
            Herr talman! Jag vill tacka Karin Wegestål för kompletteringen.
          </note>
          <note>
            Jag vill inte bestrida att det här kan vara en riktig beskrivning
            av orsakerna till varför försvarskommittén havererade. För mig
            är det egentligen likgiltigt vem som är orsaken till det.
          </note>
          <note>
            Den eller de som är det bör känna ett tungt ansvar.
          </note>
          <note>
            Jag beklagar, lika väl som Karin Wegestål, att det blev så.
          </note>
          <note>
            Faktum var att detta moderna, flexibla svenska försvar -- som
            Hans Lindblad talat sig så varm för, och som jag tycker är en
            självklarhet -- höll på att skapas i försvarskommittén på grundval
            av mycket kompetenta modeller från bl.a. FOA. Jag har sedan byggt
            vidare på dem. Det är beklagligt att det blev så här.
          </note>
          <note>
            Jag är beredd att ge en eloge till den eller dem som har sett
            till att en ny försvarsberedning omedelbart har kommit till stånd.
            Men jag vill understryka att den inte kan och inte får bli en
            Potemkinkuliss så till vida att den sitter passivt och tittar
            på. Den skall vara aktiv, offensiv och även styra och inte bara
            vara passivt kontrollerande. Då finns det en möjlighet att åtminstone
            delvis komma upp ur diket. Det vore faktiskt särskilt angeläget
            för det skånska försvaret att då beakta den nya situation jag
            talade om, dvs. motköp med Tyskland som skulle förbättra pansarstridskrafterna
            i Skåne. De har en nyckelroll i skånskt försvar.
          </note>
          <note type="speaker">
            Anf. 85 ARNE ANDERSSON (m) replik:
          </note>
          <note>
            Herr talman! Jag har kanske inte så stor anledning att lägga
            mig i det senaste resonemanget om varför försvarsberedningen havererade.
            Det är knappast ens en akademisk debatt.
          </note>
          <note>
            Den som vet att försvarsberedningen inte hade kommit längre än
            till att möjligen producera mycket text, men inte ens var nära
            att avsluta det säkerhetspolitiska betänkandet, bl.a. återstod
            freds- och krigsorganisationerna, behöver inte fundera över varför
            man under de första dagarna i december för ett och ett halvt år
            sedan beslutade att lägga ned arbetet och att det inte skulle
            bli något försvarsbeslut. Denna råa verklighet behöver inte nötas
            särskilt mycket för att man skall förstå att uppgiften var omöjlig.
          </note>
          <note>
            Bengt Harding Olson bör med varsam hand frisera uttalandet om
            den förskräckliga brådskan, som han har poängterat gång efter
            annan. Det sker väl till hösten eller vintern. Men det är ingen
            ko på isen, helt enkelt för att ett försvarsbeslut nu skall fattas.
          </note>
          <note>
            Det är inte fråga om att detta försvarsbeslut på något sätt skall
            korrigeras. Det är inte fråga om någon granskningsuppgift i den
            meningen. Men det har sagts att beredningen parallellt skall kunna
            ha en uppföljande uppgift, och det är viktigt.
          </note>
          <note>
            Jag ser att Bengt Harding Olson skakar på huvudet.
          </note>
          <note>
            Jag tillåter mig härvidlag att ha tolkningsföreträde, så därom
            behöver vi inte strida.
          </note>
          <note type="speaker">
            Anf. 86 BENGT HARDING OLSON (fp)
          </note>
          <note>
            replik:
          </note>
          <note>
            Herr talman! Det är säkert riktigt som Arne
          </note>
          <note>
            Andersson säger att det i försvarskommittén producerades mycket
            text men inga förslag. Det har också sagts att Carl Johan Åberg
            tyckte att hotbilden hade förändrats så kraftigt att man inte
            visste i beredningen vad man egentligen skulle komma fram till
            och vilka beslut som skulle fattas.
          </note>
          <note>
            Men det var just det som är poängen. Det kommer ständigt att
            bli så att hotbilden är oklar. Vad drar man för slutsatser av
            en oklar hotbild? Jo, att man skall ha ett flexibelt försvar.
            Det skall vara ett försvar som kan möta de olika hotbilderna.
          </note>
          <note>
            Fienden kommer inte bara från norr, som det under lång tid har
            talats om. Redan det faktum att man förutsätter att fienden kommer
            norrifrån gör att han säkert kommer från söder.
          </note>
          <note>
            Vi måste vara öppna för att hotbilden är osäker.
          </note>
          <note>
            Det försvar vi skapar i dag är egentligen till för att användas
            omkring år 2000. Men hur hotbilden då kommer att se ut har vi
            inte ett dugg aning om.
          </note>
          <note>
            Poängen med min modell är att den är flexibel och att den kan
            växa till efterhand som hoten ökar i omfattning.
          </note>
          <note>
            Nu skall vi inte dribbla, Arne Andersson, med försvarsutskottets
            skrivningar. Tanken är, om jag har förstått rätt, det får vi väl
            höra av Sture Ericson eller något annat sanningsvittne, att beredningen
            skall tillsättas omedelbart. Jag påstår bestämt att det inte skall
            handla om passivt, retroaktivt kontrollerande, utan beredningen
            skall utgöra en styrfunktion. Där är tydligen Arne Andersson och
            jag oense, men jag påstår att det är försvarsministern som har
            tolkningsföreträde här.
          </note>
          <note>
            Försvarsministern har sagt att det handlar om en styrfunktion.
            Det kan vi kontrollera i snabbprotokollet i morgon.
          </note>
          <note type="speaker">
            Anf. 87 ARNE ANDERSSON (m) replik:
          </note>
          <note>
            Herr talman! Vi har nog ungefär lika stor tilltro till försvarsministern,
            så jag är fullkomligt lugn på den punkten. Det är skönt att vi
            är överens om det.
          </note>
          <note>
            Beträffande försvarets flexibilitet vill jag gärna säga att vi
            är överens. Men det behöver kanske sägas i sammanhanget att en
            flexibilitet för försvaret över
          </note>
          <note>
            Sveriges stora landyta, förutsätter en ganska stor försvarsmakt
            som finns rimligt regionalt fördelad.
          </note>
          <note>
            Det har egentligen inte med fredsorganisationen av förbanden
            att göra, utan med att krigsorganisationen har den organisationen.
            Det är viktigt att den inte ligger på för låg nivå, för då har
            den inte denna flexibilitet och denna möjlighet.
          </note>
          <note>
            Säkerhetspolitik är att ha beredskap för det oförutsedda, att
            inte bara kunna värja sig för det man kan se framför ögonen just
            nu eller ett antal år framöver, utan att ha beredskap för den
            oförutsedda situation som ligger litet längre fram.
          </note>
          <note>
            Det är säkerhetspolitik, och det är också det som ryms i ett
            flexibelt försvar. Det tror jag att vi rent av är överens om,
            Bengt Harding Olson.
          </note>
          <note type="speaker">
            Anf. 88 FÖRSTE VICE TALMANNEN:
          </note>
          <note>
            Jag får meddela att anslag om kvällsplenum nu har satts upp.
          </note>
          <note type="speaker">
            Anf. 89 BENGT HARDING OLSON (fp)
          </note>
          <note>
            replik:
          </note>
          <note>
            Herr talman! Jag tror att vi är överens om principerna, Arne
            Andersson. Jag hade bara hoppats att de hade återspeglats litet
            tydligare i försvarsbeslutet, men jag vet att Arne Andersson inte
            har haft någon lätt situation här.
          </note>
          <note>
            Det är korrekt att om man skall få ett flexibelt försvar måste
            det finnas en minimikvantitet, annars är det inte mycket man kan
            göra. När vi talar om flexibilitet antyder Arne Andersson att
            det är en flexibilitet över land och att att gäller att flytta
            trupper från det ena stället till de andra. Det är viktigt. Men
            det jag talar om som extra angeläget är en flexibilitet över tiden.
            I en fredssituation har man en nivå på det flexibla försvaret.
            När orosmolnen börjar komma nere i Centraleuropa eller i Östeuropa
            skall man växla upp under tiden, så att man är parat och färdig
            på ett rimligt sätt, om vi skulle råka illa ut i en krigssituation.
            Det är den flexibiliteten som är mycket viktig. Det är den flexibiliteten
            som ligger i den skånska modellen, där man har en tillväxtförmåga.
            En ynka pansarbrigad kan växlas upp till först två och sedan ytterst
            till tre fullvärdiga moderna pansarbrigader.
          </note>
          <note type="speaker">
            Anf. 90 INGE CARLSSON (s):
          </note>
          <note>
            Herr talman! Under den senaste månaden har personalorganisationer
            från F 13 med stor kunskap och sunt förnuft övertygat många riksdagsledamöter
            om att en nedläggning av F 13
          </note>
          <note>
            förmodligen är århundradets sämsta försvarsbeslut.
          </note>
          <note>
            Personalorganisationerna och samtliga anställda förstår inte
            varför de skall bestraffas, och det gör inte jag heller.
          </note>
          <note>
            Försvarsutskottet anser att F 13 är en modern flottilj. Dess
            strategiska placering är viktig med närheten till ostkusten och
            Östersjön. Trots detta konstaterande och de skäl som Lars Stjernkvist
            och
          </note>
          <note>
            Ingvar Björk framhöll i sina anföranden skall verksamheten upphöra.
          </note>
          <note>
            Vad är då skälet till att F 13:s verksamhet skall upphöra i Norrköping?
            Jo, enligt utskottets mening skall vi inte i första hand ha ett
            försvar för att försvara vårt land, utan vi skall ha ett försvar
            där främst regional- och arbetsmarknadspolitiska argument skall
            råda. Detta betraktar jag som horribelt. Det är i grunden fullständigt
            felaktigt.
          </note>
          <note>
            Flottiljernas existens skall avgöras av försvarspolitiska skäl
            och inte av arbetsmarknadspolitiska skäl.
          </note>
          <note>
            Hur kommer det annars att se ut? Flottiljer och regementen skulle
            vara utplacerade efter i vilket stödområde kommunerna befinner
            sig. Om försvarsutskottet fortfarande anser att arbetsmarknadsskäl
            skall beaktas, torde detta tala för F 13:s fortlevnad med tanke
            på den mycket besvärliga situation som Norrköpings kommun befinner
            sig i.
          </note>
          <note>
            I Norrköping är arbetslösheten långt över genomsnittet i dag,
            5 %. Över 4 000
          </note>
          <note>
            Norrköpingsbor är öppet arbetslösa. Dessutom befinner sig kommunen
            i en mycket besvärlig ekonomisk situation. Flera hundra människor
            väntar med stor oro på besked om kommande uppsägningar. Den sista
            textilfabriken, Strömma i
          </note>
          <note>
            Norrköping, upphör inom kort med sin verksamhet och televerket
            har varslat över 100 anställda.
          </note>
          <note>
            Att i detta läge av arbetsmarknadsskäl flytta och lägga ned F
            13 med 1 100 anställda är och förblir en mycket dålig lösning.
          </note>
          <note>
            Herr talman! Mitt samvete och förnuft gör att jag kommer att
            rösta för reservation 22, som innebär att Bråvalla flygflottilj,
            F 13, skall vara kvar i den svenska försvarsorganisationen.
          </note>
          <note type="speaker">
            Anf. 91 INGBRITT IRHAMMAR (c):
          </note>
          <note>
            Herr talman! Jag tänker ta upp fem områden i mitt anförande.
            Det gäller det icke-militära motståndet,
          </note>
          <note>
            Skånes försvar, den flyttkarusell som drabbar mitt hemlän, Kristianstads
            län, ganska hårt, F 10 och ett eventuellt miljöregemente i Näsby.
          </note>
          <note>
            När det gäller det icke-militära motståndet vill jag i stort
            instämma i vad Gudrun Norberg anfört för att vinna tid. Vi har
            ju en gemensam motion på detta område. Där har vi anfört värdet
            av det ickemilitära motståndet. Vi har också uttryckt besvikelse
            och förvåning över att det inte omnämns i propositionen. Men nu
            kan vi konstatera att vår motion har resulterat i ett uttalande
            i betänkandet om att det icke-militära motståndet är en viktig
            del av vårt totalförsvar och förtjänar ett omnämnande.
          </note>
          <note>
            Det är bra.
          </note>
          <note>
            Herr talman! I min motion Fö39 betonar jag vikten av att hela
            landet skall försvaras. Det måste även inkludera Skåne. Jag har
            tagit upp detta därför att jag oroar mig för hur det skall vara
            möjligt mot bakgrund av de stora förändringar som föreslås i propositionen.
            Följden av propositionens förslag blir bl.a. att en av Skånes
            tre nuvarande pansarbrigader, Norringebrigaden, som är knuten
            till P 6 i Kristianstad, läggs ner. Vidare innebär propositionen
            också att underhållsutbildningen vid skånska trängbataljonen,
            T 4, i Hässleholm flyttas till Skövde.
          </note>
          <note>
            I betänkandet görs bedömningen att trots detta är den framtida
            krigsorganisationen så stark att den svarar mot aktuella uppgifter
            i Skåne. Jag får för närvarande nöja mig med det svaret.
          </note>
          <note>
            När det sedan gäller A 3 i Kristianstad och artilleriutbildningen
            i södra Sverige föreslås i propositionen att Wendes artilleriregemente
            i
          </note>
          <note>
            Kristianstad omlokaliseras till Hässleholm och där samlokaliseras
            med P 2. De skäl som anges för omlokaliseringen är behovet av
            investeringar på
          </note>
          <note>
            A 3, bl.a. renovering av kaserner, samt att detta skall leda
            till minskade driftskostnader.
          </note>
          <note>
            Jag vill starkt ifrågasätta detta. Det har alltid visat sig att
            flyttningar har blivit dyra. Det har varit svårt att få ut de
            i förväg utlovade vinsterna. En stor del av de egentliga fördyringarna
            har inte tagits med i beräkningarna från början vid flyttningar.
            Det som aldrig har redovisats är de ökade personalkostnaderna
            och de därav orsakade försämringarna av krigsförbanden. Det finns
            många exempel på dyra förflyttningar. Jag tänker på S 1, I 1 och
            Ing 1 som har flyttats i Mälardalen och i Stockholm till stora
            kostnader. T 4 flyttades inom Hässleholm för bara några år sedan,
            för att sedan läggas ner.
          </note>
          <note>
            Det är som sagt mycket tveksamt vilken ekonomisk vinst man gör
            av detta. Kvaliteten på produkterna går också ner, och man förväntar
            t.ex. att kvaliteten på utbildningsverksamheten kommer att försämras
            rejält. Bl.a. är det nuvarande närövningsområdet idealiskt, eftersom
            det ligger i anslutning till A 3, medan Hovdalafältet i Hässleholm
            är betydligt sämre. Det finns alltså flera skäl som talar för
            att man skall ha kvar A 3 i Norra Åsum. Jag skall för att vinna
            tid inte ta upp alla, eftersom de nämnts här tidigare. Jag yrkar
            bifall till reservation 15. Om man behåller A 3 i Norra Åsum skulle
            det innebära att även T 4 kan bevaras i Hässleholm.
          </note>
          <note>
            När det gäller miljöregementet i Näsby Park, tycker jag att det
            är en mycket intressant idé. Det är viktigt att avvakta Riokonferensen
            och se vad som sker, men idén är som sagt intressant.
          </note>
          <note>
            Slutligen känner jag mycket starkt för att även F 10
          </note>
          <note>
            bör bevaras för framtiden.
          </note>
          <note type="speaker">
            Anf. 92 MAGNUS PERSSON (s):
          </note>
          <note>
            Herr talman! Jag har nu under ett par timmars tid suttit och
            lyssnat till debatten, och jag har hört många kloka inlägg. Jag
            saknar en person i den här församlingen, och det är Ian Wachtmeister.
            Han har en förmåga att vid alla tillfällen gå upp i talarstolen
            och fråga: Var är riksdagsledamöterna?
          </note>
          <note>
            Var är nu Ian Wachtmeister när vi utifrån regionerna diskuterar
            dessa frågor -- kalla det gärna bypolitik, eller vad det nu är?
            Jag tycker att Ian
          </note>
          <note>
            Wachtmeister skall sluta med att efterlysa kammarens ledamöter,
            när han själv försvinner bakom skynket så fort han kan.
          </note>
          <note>
            Jag skall, herr talman, övergå till vad jag tänkte säga. Vi socialdemokrater
            på värmlandsbänken har i en motion skriftligen förklarat var vi
            står när det gäller ÖB:s programplan, inrymmande en avveckling
            av I 2 i Karlstad. Vi tycker inte om förslaget. Vi står fast vid
            vår tidigare deklarerade ståndpunkt i denna fråga, och vi motionärer
            förordar således vad som sägs i utskottsbetänkandet angående samlokalisering
            av
          </note>
          <note>
            Värmlands regemente I 2 och Bergslagens artilleriregemente till
            en plats. Vi kan med andra ord i allt väsentligt instämma i majoritetens
            slutliga bedömning.
          </note>
          <note>
            Den miljöprövning som måste komma till stånd är självfallet nödvändig
            för att man på ett tidigt stadium skall kunna tillgodose såväl
            Boverkets som
          </note>
          <note>
            Naturskyddsföreningens berättigade särintresse. I
          </note>
          <note>
            avvaktan på att denna miljöprövning görs bör inte heller planering
            av en avveckling av I 2 i Karlstad ske. Det är en logisk följd
            av tidigare resonemang, och borde rimligtvis i sammanhanget lugna
            alla upprörda känslor på hemmaplan.
          </note>
          <note>
            Den miljöprövning som utskottet förordar ligger också väl i linje
            med de tankegångar som vi i miljöskyddskommittén arbetar med i
            bred samförståndsanda. Skulle miljöprövningen så småningom utmynna
            i att exempelvis övningsfältet i Kristinehamn blir mindre ändamålsenligt,
            bör det vara regeringens huvudvärk att slutgiltigt avgöra den
            frågan. Den utredning som aktualiseras bör tillgodose samtliga
            de partsintressen som utifrån helt skilda ståndpunkter deltagit
            och alltjämt deltar i den tidvis infekterade miljödebatten.
          </note>
          <note>
            Jag vill med dessa ord förklara att jag fullt och fast tror på
            sammanslagningen. Utöver att samövningsmöjligheterna förbättras
            ger åtgärden en nettobesparing på ca 170 milj.kr. fram till år
          </note>
          <note>
            2002. Med andra ord är de dokumenterade fördelarna av en samlokalisering
            av de båda fredsförbanden I 2 och A 9 mycket betydande. Jag yrkar
            härmed bifall till utskottets hemställan i den del som avser samlokalisering
            av Värmlands regemente.
          </note>
          <note>
            Vi har i vår motion framfört vår oro inför den minskning av personalen
            som skett och alltjämt sker vid Swedish Ordnance i Karlstad. Man
            har minskat från 1 075 anställda till 350 anställda vid
          </note>
          <note>
            Zakrisdalsverken. Samtidigt sker det en successiv minskning av
            personalen vid Karolinen, som är försvarets administrativa byggnad
            i Karlstad. Det slår hårt mot en redan hårt drabbad region och
          </note>
          <note>
            Värmland. Utskottet avstyrker våra motionskrav med motiveringen
            att regeringen och berörda myndigheter på lämpligt sätt genomför
            nödvändiga åtgärder, exempelvis i form av regionalpolitiska insater
            när och om så erfordras.
          </note>
          <note>
            Herr talman! Vi motionärer tycker nog redan i dag att regeringen
            bör handla -- och den bör handla snabbt -- och ge Karlstadregionen
            och Värmland det stöd som de så väl behöver. Det är bara att beklaga
            att inte såväl arbetsmarknadsutskottet som försvarsutskottet tillmötesgått
            våra angelägna motionskrav för att trygga jobben i
          </note>
          <note>
            Karlstadregionen.
          </note>
          <note>
            Så till en helt annan fråga och en annan motion. Det gäller motion
            Fö26 där jag och Gullan Lindblad begärt en översyn och en förenkling
            av nuvarande bestämmelser vad gäller yttrande från kommunernas
            sida vid antagande av hemvärnsmän. Jag noterar med tillfredsställelse
            att vår motion jämte en annan motion rönt samma öde, och behandlats
            synnerligen positivt.
          </note>
          <note>
            Ett riksdagens tillkännagivande till regeringen kommer att ske
            för att förhoppningsvis kunna få en annan tingens ordning till
            stånd. Frågan har tidigare varit föremål för riksdagsbehandling,
            och då har motionskraven bemötts något mer kallsinnigt. Den välvilliga
            behandling som motionen nu fått är ett steg i rätt riktning, och
            det tackar vi motionärer alldeles särskilt för. Det är möjligt
            att det finns anledning att återkomma till denna fråga.
          </note>
          <note>
            Herr talman! Vi är nöjda med detta. Jag har med råge underskridit
            den tidsram som står till förfogande, för att på ett föredömligt
            sätt hålla kammarens tidsplan så att vi kan komma ut i den vackra
            vårsolen. Tack.
          </note>
          <note>
            Anf. 93 DAN ERICSSON i Kolmården
          </note>
          <note>
            (kds):
          </note>
          <note>
            Herr talman! När den försvarspolitiska propositionen kom gladdes
            man åt att regeringen hade det stora förnuftet att föreslå ett
            bibehållande av Bråvalla flygflottilj. Detta trots att många argumenterat
            för en nedläggning av F 13. Sedan kom dessvärre en motion från
            Socialdemokraterna om att avveckla Bråvalla i Norrköping. I det
            läget började man ana ugglor i mossen, och därför skrev jag själv
            en motion där jag sökt motivera varför just
          </note>
          <note>
            F 13 skall finnas kvar och varför man redan nu borde slå fast
            att östra Sverige också långsiktigt måste ha ett trovärdigt luftförsvar,
            där F 13 och flygvapnet är en central faktor.
          </note>
          <note>
            Det är helt uppenbart att Bråvalla täcker upp ett för
          </note>
          <note>
            Sverige synnerligen operativt viktigt område.
          </note>
          <note>
            Befolkningscentra, industrier, sjukhus, ledningsfunktioner och
            kommunikationer är exempel på viktiga försvarsobjekt. F 13 är
            vidare den flottilj som har den nödvändiga närheten till
          </note>
          <note>
            Östersjön och Gotland, vilket här också påtalats tidigare under
            debatten. Närheten till viktiga insatsområden kan vara helt avgörande
            i en krigssituation. Utan F 13 kommer övervakningen av Östersjön
            att avsevärt försvåras.
          </note>
          <note>
            Närheten till försvarsindustrin, bl.a. SAAB, gör att ett utprovningsarbete
            med JAS kan ske smidigt och utan större föranstalter. Vid fortsatt
            taktikutprovning är närheten synnerligen positiv.
          </note>
          <note>
            De investeringar som gjorts i fastigheter m.m. på senare tid
            gör att en avveckling av F 13 skulle framstå som kapitalförstöring
            av helt oförsvarliga mått. Den inlösen av fastigheter som F 13
          </note>
          <note>
            genomfört, tillsammans med övriga bullerdämpande åtgärder, gör
            att Bråvalla i förhållande till andra flottiljer från bullersynpunkt
            har goda förutsättningar att klara en framtida placering av JAS.
            Genom att banorna på F 13
          </note>
          <note>
            korsar varandra med 90° blir bullerfördelningen optimal.
          </note>
          <note>
            F 13 fungerar i dag mycket tillfredsställande avseende flygtidsproduktion,
            personalbemanning, moderna lokaliteter och lokalrekrytering av
            värnpliktiga. Flottiljen servar också andra förband.
          </note>
          <note>
            Den skrivning om utvecklande av storflottiljer som fanns i propositionen
            borde enligt min mening resultera i att F 13 behålls också långsiktigt.
            Med de exempel på motiv som jag angett saknas relevanta skäl för
            att avveckla en ur strategisk synpunkt väsentlig flygbas.
          </note>
          <note>
            Dessvärre har jag nu fått rätt i mina farhågor. Den oro som jag
            kände när den socialdemokratiska motionen väcktes, fanns det fog
            för att känna.
          </note>
          <note>
            Socialdemokraterna har emot regeringens vilja lyckats samla en
            majoritet i försvarsutskottet, vilket nu innebär att det som kallas
            Ostkustens enda flygflottilj skall avvecklas.
          </note>
          <note>
            Det är ett hårt slag mot den samlade försvarspolitiska syn som
            regeringen har, och det är ett hårt slag mot Norrköping, som redan
            nu har ett synnerligen ansträngt sysselsättningsläge. Det har
            också redovisats här tidigare.
          </note>
          <note>
            Det är närmast ett hån mot alla de tusentals som redan i dag
            går arbetslösa i Norrköping att, som utskottet, motivera behållandet
            av F 6 i Karlsborg med att ''Karlsborgs kommun skulle drabbas
            mycket hårt av effekterna av en nedläggning''. De effekter som
            nu kan komma att drabba Norrköping är definitivt värre.
          </note>
          <note>
            Herr talman! Jag noterar ändå det särskilda yttrande i betänkandet
            som fyrklöverpartierna har skrivit. Jag vill citera det. Där skrivs
            bl.a.: ''Med bakgrund av att en majoritet motsatt sig regeringens
            förslag har vi tvingats acceptera den socialdemokratiska partimotionens
            förslag att lägga ned Bråvalla flygflottilj F 13 i Norrköping.
            En nedläggning av F 13 är dock en sämre lösning än en nedläggning
            av F 6. Den kan dessutom komma att leda till onödigt kostsam omflyttnings-
            och omskolningverksamhet jämfört med den nedläggning av F 6 som
            regeringen föreslagit.'' Det framgår här mycket klart att fyrklöverpartierna
            egentligen inte vill ha detta beslut och att ansvaret för detta
            skall utkrävas någon annanstans.
          </note>
          <note>
            Herr talman! Det bästa i den situation som nu har uppstått är
            ett bifall till regeringens proposition avseende mom. 77, dvs.
            det moment som handlar om Bråvalla flygflottilj. Pehr Löfgreen
            kommer senare i debatten att lägga fram ett sådant yrkande.
          </note>
          <note>
            Om det sedan blir omröstningar om flera förslag om att F 13 skall
            behållas, kommer jag givetvis i en slutvotering att stötta det
            förslag som då finns till förmån för F 13.
          </note>
          <note type="speaker">
            Anf. 94 HANS GÖRAN FRANCK (s):
          </note>
          <note>
            Herr talman! Regeringens beskrivning av det säkerhetspolitiska
            läget i Europa är ofullständig och inkonsekvent. Man får ett intryck
            av att regeringen gör sitt yttersta för att konstruera möjliga
            hotbilder och överdriva möjliga risker. Det framstår som anmärkningsvärt
            att regeringen beskriver den säkerhetspolitiska situationen i
            hela
          </note>
          <note>
            Europa som positiv utifrån svensk säkerhetspolitik och samtidigt
            lägger fram förslag till betydande kostnadsökningar. Låt mig ta
            några exempel ur regeringens proposition.
          </note>
          <note>
            Ryssland är i dag helt inriktat på samråd och samarbete med väst,
            sägs det i propositionen.
          </note>
          <note>
            Vidare sägs att NATO:s klassiska hotbild, det storskaliga överraskande
            angreppet mot
          </note>
          <note>
            Centraleuropa, numera är avskriven. Vidare sägs:
          </note>
          <note>
            Tendensen att minska rustningar och stående styrkor underbyggd
            såväl av ett starkt förbättrat internationellt klimat som av växande
            krav på besparingar torde komma att bestå. Ytterligare nedskärningar
            är att vänta.
          </note>
          <note>
            Angående Rysslands möjligheter att attackera
          </note>
          <note>
            Sverige från hav eller över land skriver regeringen i propositionen
            att möjligheten att attackera Sverige från Östersjön knappast
            finns längre, dels på grund av att man har förlorat Polen och
            DDR, dels på grund av att man inte har flygkapacitet för understöd.
            Dessutom säger man att de ryska styrkorna är otillräckliga för
            omfattande offensiva operationer.
          </note>
          <note>
            Jag anser att regeringen här i grunden för ett resonemang som
            är positivt och ger hopp om en relativt fredlig europeisk utveckling.
            Men för att rättfärdiga de höjda militärutgifterna måste regeringen
            lägga in motargument, som man knappast kan tro på. Det rör sig
            återigen om utvecklingen i Ryssland.
          </note>
          <note>
            De motsägelser som finns är inte övertygande, och det finns därför
            i dagens läge, enligt min mening, inte skäl att göra de satsningar
            som föreslås. Om man gör det, skulle det innebära att Sverige,
            tillsammans med Turkiet, blir det enda land i
          </note>
          <note>
            Europa som satsar på mer än marginellt ökade militärutgifter.
            Mellan 1990 och 1991 minskade
          </note>
          <note>
            NATO sina militära utgifter med 16,2 %. Tyskland gör mycket kraftiga
            minskningar. Inom OSS skärs militärutgifterna och styrkornas numerär
            ner kraftigt. Som framförts tidigare i dag presenterar regeringen
            en ökning av militärutgifterna med beräknade 7,3 miljarder under
            fem år.
          </note>
          <note>
            Dessutom sägs ökningen inte innebära en upprustning utan endast
            en strukturrationalisering av försvaret. Denna beskrivning är
            inte korrekt.
          </note>
          <note>
            Det handlar de facto om en militär upprustning av i vart fall
            luftförsvaret med JAS, av flottan med nya ubåtar och ytfartyg,
            och av delar av armén med nya stridsvagnar, ammunition och missiler.
            Dessutom ingår nyinköp av militär elektronik och radar.
          </note>
          <note>
            Om regeringsförslaget godkänns betyder det att
          </note>
          <note>
            Sverige genomför en militär utgiftsökning på 1,5
          </note>
          <note>
            miljarder om året under fem år, vilket motsvarar en ungefärlig
            årlig ökning med 4,3 %. Det vore en politik som står i strid med
            vad som sker i det övriga
          </note>
          <note>
            Europa. Det finns alltså inga skäl att öka försvarsutgifterna
            på detta sätt. I stället borde man låta dem ligga kvar på samma
            nivå eller t.o.m.
          </note>
          <note>
            sänka dem.
          </note>
          <note>
            Jag yrkar därför bifall till de reservationer och yttranden som
            står i överensstämmelse med dessa synpunkter.
          </note>
          <note>
            Jag vill särskilt säga några ord om JAS-projektet, eftersom jag
            på denna punkt har ett yrkande. Det finns en rad starka skäl för
            att ifrågasätta en fortsättning av JAS-projektet. Vad jag här
            nämnt om avspänningen i Europa gör att det inte finns skäl att
            ge regeringen ett bemyndigande att beställa delserie 2.
          </note>
          <note>
            Det är för överskådlig tid tillräckligt att bibehålla det luftförsvar
            som vi har genom modernisering av
          </note>
          <note>
            Viggen och genom de JAS-plan som redan är beställda. Sverige
            har i förhållande till jämförbara länder ett mycket starkt flygvapen.
            Vi har mycket större flygvapen än Finland, Schweiz, Österrike
            och Irland, för att jämföra med neutrala länder i
          </note>
          <note>
            Europa. Det finns också utrymme för en minskning, inte en ökning,
            av det svenska luftvapnet.
          </note>
          <note>
            JAS-projektet riskerar att bli en gökunge i det svenska försvaret.
            Jag konstaterar också, enligt försvarsutskottets betänkande på
            s. 71, att av planerade 2 200 provpass bedöms endast 600 ha genomförts
            till den 1 juli, trots att det finns ett behov av långt fler provflygningar.
          </note>
          <note>
            Det sägs att projektläget är tidsmässigt och ekonomiskt ansträngt,
            att programmet är kraftigt försenat, att industrigruppen JAS anmält
            osäkerheter beträffande vissa underleverantörer, att utvecklingsläget
            bedöms medge att flygplan kan börja levereras först i slutet av
            år 1995 och att delserie 2 kommer att levereras tidigast under
            budgetåret 2001/02, vilket är cirka två år senare än ursprungligen
            planerat.
          </note>
          <note>
            De omständigheter som jag här har anfört är tillräckliga för
            att inte ge regeringen det bemyndigande som föreslås om beställning
            av delserie 2.
          </note>
          <note>
            Jag yrkar därför bifall till det särskilda yttrande som finns
            av Jan Jennehag, där han yrkar bifall till den motion som jag
            tillsammans med fyra andra socialdemokrater har framlagt under
            beteckningen
          </note>
          <note>
            Fö303.
          </note>
          <note type="speaker">
            Anf. 95 ARNE ANDERSSON (m) replik:
          </note>
          <note>
            Herr talman! Även om tiden är kort vill jag tillåta mig ett par
            ord med anledning av Hans Göran
          </note>
          <note>
            Francks inlägg om försvarsramen.
          </note>
          <note>
            Det tillhör denna debatts obegripligheter att Hans
          </note>
          <note>
            Göran Franck gör sig omaket att över huvud taget motivera sitt
            motstånd mot ökade försvarsanslag.
          </note>
          <note>
            Min uppfattning är att Hans Göran Franck alltid har haft den
            uppfattningen, oberoende av det säkerhetspolitiska läget, att
            försvarsramen är för omfattande. Följaktligen tycker jag att det
            var väldigt mycket av kammarens tid som gick åt till att motivera
            precis samma ställningstagande, oberoende av det säkerhetspolitiska
            läget.
          </note>
          <note type="speaker">
            Anf. 96 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! Det är riktigt att jag även tidigare har intagit
            en position som har inneburit att det gäller att iaktta mycket
            stor restriktivitet med ökning av militärutgifterna. Den omständigheten
            att jag även tidigare ansett att det har funnits behov av denna
            restriktivitet innebär inte på något sätt att jag inte i dag skulle
            framföra de synpunkter jag har gjort.
          </note>
          <note>
            Det innebär bara att skälen för att framställa dessa yrkanden
            har blivit oändligt mycket starkare.
          </note>
          <note type="speaker">
            Anf. 97 MIKAEL ODENBERG (m):
          </note>
          <note>
            Herr talman! Tiden börjar nu ta ut sin rätt. Vi tycks ha passerat
            försvarsdebattens debattstadium och kommit över i det skede då
            vi i stället ägnar oss åt att framföra något disparata anföranden
            från talarstolen. Jag skall dra mitt strå till stacken, men från
            en något annorlunda utgångspunkt än flertalet tidigare talare.
          </note>
          <note>
            Jag har ägnat en del av min tid åt att studera de motioner som
            väckts i anledning av regeringens försvarsproposition. Jag har
            funnit att aktiviteten varit stor. 39 enskilda motioner har väckts,
            varav 6
          </note>
          <note>
            främst behandlar frågor med anknytning till totalförsvarets civila
            delar. De resterande 33 som vi behandlar i samband med dagens
            betänkande tar upp olika aspekter på det militära försvaret.
          </note>
          <note>
            Med min smak har jag funnit att fyra av dessa motioner utgör
            en särskilt positiv och upplyftande läsning. Utöver Hans Lindblads
            -- om jag får kalla det så -- testamentariska föreskrifter, har
            föregående talare, Hans Göran Franck, tillsammans med andra socialdemokrater
            ur nedrustningsfalangen väckt två motioner där man ifrågasätter
            regeringens säkerhetspolitiska analyser. Ifrån dessa ifrågasättanden
            förordas kraftiga anslagsminskningar och inställd anskaffning
            och utveckling av ny försvarsmateriel, som flygplan 39 Gripen,
            nya stridsvagnar, ubåtar och luftvärnsrobotar. I en kds-motion
            tycker man att regeringens slutsatser av de säkerhetspolitiska
            förändringarna i omvärlden inte är helt korrekta, och att man
            borde kunna nöja sig med mindre medelstillskott än regeringen
            har föreslagit.
          </note>
          <note>
            Jag betraktar inte de tre sistnämnda motionerna som en positiv
            och upplyftande läsning därför att jag delar deras sakliga innehåll
            -- jag vill gärna understryka det. Tvärtom! Men jag tycker att
            läsningen är positiv därför att dessa fyra motioner åtminstone
            behandlar just de säkerhets- och försvarspolitiska principer och
            avvägningar som rimligen borde vara huvudfrågan för det folkvalda
            parlamentet. Av samma skäl tycker jag att det är närmast beklämmande
            att de resterande 29
          </note>
          <note>
            motionerna, dvs. 90 % av ledamöternas energi, har ägnats åt att
            försöka hindra föreslagna förändringar, dvs. i praktiken flyttningar
            eller nedläggningar i försvarets fredsorganisation.
          </note>
          <note>
            De skäl som anförs i motionerna är heller nästan aldrig operativa.
            De har att göra med regionalpolitik och arbetsmarknadspolitik.
          </note>
          <note>
            Till yttermera visso råder ett närmast matematiskt samband mellan
            å ena sidan ledamöters vilja att bevara ett visst regemente och
            å andra sidan det geografiska avståndet från sagda regemente till
            ledamotens hemvist. Enligt min uppfattning ger detta påtagliga
            samband -- som naturligtvis kan vara ett rent sammanträffande
            -- ändå inte så stor respekt för det parlament som ju rimligen
            har att tillvarata nationens försvars- och säkerhetspolitiska
            intressen.
          </note>
          <note>
            När överbefälhavaren för några år sedan presenterade sin s.k.
            Verksamhetsidé 90 (VI 90)
          </note>
          <note>
            innebar det mycket av ett brott mot det traditionella tänkandet
            inom försvaret, kanske särskilt inom armén och kustartilleriet,
            som har längst att gå från fredsdrift till krigsdrift. VI 90
          </note>
          <note>
            syftade till att sätta krigsförbanden i centrum. Det var mycket
            lovvärt. Man skulle möjligen önska att något av VI 90-andan kunde
            sprida sig också in i
          </note>
          <note>
            Sveriges riksdag.
          </note>
          <note>
            Under senare år har snart sagt alla delar av offentlig sektor
            i Sverige påverkats av nya idéer kring management, målstyrning,
            rambudgetering och decentralisering. Jag tycker man kan se VI
            90 som ett uttryck för samma strävan inom den del av offentlig
            sektor som utgörs av försvarsmakten. Men riksdagen envisas alltjämt
            med att lägga sig i vilka kaserner som skall användas i försvarets
            fredstida verksamhet. Jag menar att den hittillsvarande erfarenheten
            av denna klåfingrighet inte är särskilt uppmuntrande.
          </note>
          <note>
            Sanningen är att försvarets utförskana under gångna år har sin
            grund dels i den förra regeringens oförmåga att ta tag i strukturfrågorna,
            dels också i hög grad i att riksdagen faktiskt aktivt hindrat
            försvarsmakten från att genomföra nödvändiga rationaliseringar
            av fredsorganisationen som den har bett om att få genomföra och
            har velat genomföra.
          </note>
          <note>
            Försvarsministern har tidigare i den här debatten vältaligt utvecklat
            vilket trendbrott dagens beslut kan innebära. Äntligen kan vi
            återställa en balans mellan försvarsmaktens uppgifter och dess
            resurser. Äntligen kan vi ge försvaret medel till en sedan länge
            eftersatt modernisering och materielanskaffning. Men hela trendbrottet
            förutsätter att kammarens ärade ledamöter är beredda att acceptera
            ett borttagande av den del av fredsorganisationen som inte behövs.
          </note>
          <note>
            Ian Wachtmeister redovisade tidigare vilka enorma rationaliseringar
            han anser möjliga att göra i fredsorganisationen. Men rationaliseringsvinsterna
            vill Ny demokrati just använda till att rädda diverse förband
            från nedläggning.
          </note>
          <note>
            Den stillsamma fråga som infinner sig är naturligtvis: Vad är
            det för vits med att rädda och driva vidare fredsförband som faktiskt
            inte behövs för att försörja krigsorganisationen? Det är just
            den typen av populistisk bevarandepolitik som har grundlagt urholkningen
            av försvarets förmåga och lett oss fram till den situationen där
            det av regeringen föreslagna trendbrottet är en absolut nödvändighet.
          </note>
          <note>
            Jag kan gärna, herr talman, instämma i delar av den kritik som
            framför allt Hans Lindblad och i någon mån också Ian Wachtmeister
            har gett uttryck för, nämligen kritiken mot tröghet och byråkrati
            inom försvarsmakten. I fråga om svårstyrbarhet är det klart att
            det inte är någon stor skillnad mellan försvarsmakten och andra
            delar av svensk offentlig sektor, men ett av skälen till den här
            trögheten är att riksdagen beredvilligt lämnar ifrån sig resurser
            och anvisningar men inte ansvar till myndigheterna.
          </note>
          <note>
            Det är givet att rationaliseringstakten i försvaret påverkas
            av vetskapen om att litet tidsutdräkt ger hyggliga möjligheter
            till nya politiska räddningsaktioner i riksdagen. En sådan räddningsaktion
            har nyligen utspelats här i kammaren, till förmån för F 13 i Norrköping.
            Utan att gå in på skälen för och emot, vill jag ändå säga att
            det blir särskilt uppseendeväckande när företrädare för Socialdemokraterna
            och Ny demokrati äntrar talarstolen och ondgör sig över utskottets
            förslag till nedläggning av F 13. Det är ju
          </note>
          <note>
            Socialdemokraterna som har drivit frågan om nedläggning av F
            13, och det är Ny demokrati som slutligen har beseglat flygflottiljens
            öde. De borgerliga partierna hade ett bättre förslag men fick
            inte gehör för det.
          </note>
          <note>
            Herr talman! Enligt min uppfattning är vårt sätt att bereda och
            besluta i försvarsangelägenheter förlegat. Enligt min mening är
            det nödvändigt att etablera en ordning som innebär att riksdagen
            anger de säkerhetspolitiska och försvarspolitiska målen, att man
            gör nödvändiga prioriteringar och avvägningar, att man anslår
            erforderliga medel och att man beställer den krigs- och beredskapsorganisation
            som anses behövlig. Hur, var och när dessa krigsförband utbildas
            och övas borde över huvud taget inte vara föremål för diskussion
            i denna kammare. Det är i grunden en ren verksledningsfråga, dvs.
            det borde ankomma på ÖB och försvarsmakten, inte på kammarens
            ledamöter, att besluta om hur riksdagens krigsförbandsbeställningar
            skall levereras.
          </note>
          <note>
            Med det, herr talman, ber jag att få yrka bifall till hemställan
            i försvarsutskottets betänkande.
          </note>
          <note type="speaker">
            Anf. 98 STURE ERICSON (s) replik:
          </note>
          <note>
            Herr talman! Det fanns en hel del som var positivt i det som
            Mikael Odenberg anförde. Han är ny i riksdagen, så det må vara
            honom förlåtet att han inte har ägnat några djupare studier åt
            vad hans eget parti har åstadkommit här. Det var en förödande
            kritik av den moderata försvarspolitiken under 80-talet som han
            levererade. Han talade om försvarets utförsbacke, oförmågan att
            ta i strukturfrågorna och på det sättet hindra försvaret att moderniseras,
            att man inte hade fått medel till materiel, osv.
          </note>
          <note>
            Det räcker att titta i protokollet från 1989, under den förra
            riksdagsperioden. Vilket parti var det då som mest energiskt motsatte
            sig nedläggning av fredsförband? Tidigare här i dag har Sven
          </note>
          <note>
            Lundberg citerat Arne Anderssons prestationer i den debatten.
          </note>
          <note>
            Det är faktiskt så att Moderaternas bidrag till svensk försvarspolitik
            -- där Carl Bildt spelade en mycket aktiv roll under 80-talet
            -- har bestått i att man har bevarat en alltför stor armé, med
            28
          </note>
          <note>
            brigader, m.m. Tyvärr -- det är vår huvudsakliga kritik i dag
            -- tar man inte steget fullt ut, utan man bevarar fortfarande
            för mycket. Det kommer inte att hålla särskilt länge, innan man
            måste ta mer.
          </note>
          <note>
            Man kommer inte att klara av den materiella förnyelse som både
            vi och Moderaterna anser är nödvändig.
          </note>
          <note>
            Jag vill bara påminna om att försvarsministern i ett av de senaste
            inläggen ganska tydligt antydde de likviditetsproblem som man
            har exempelvis inom flyget. Vi föreslår i dag nedläggning av fler
            flygflottiljer, och vi kommer att bli bönhörda under innevarande
            period. Men Mikael Odenberg och hans försvarsminister orkar inte
            ta tag i frågorna nu, och det kommer att innebära ytterligare
            problem med likviditeten inom flyget. Flyget har redan nu bränt
            ungefär ett års kostnader för JAS
          </note>
          <note>
            och vill nu ha ett förslagsanslag på 1 000 kr., som man skall
            kunna tappa på miljarder räntefritt.
          </note>
          <note>
            Det är vad det handlar om. Det hade varit mycket klokare, Mikael
            Odenberg, att gå mera radikalt fram i det här sammanhanget. Då
            hade talet om höjd kvalitet kunnat hålla.
          </note>
          <note type="speaker">
            Anf. 99 MIKAEL ODENBERG (m) replik:
          </note>
          <note>
            Herr talman! Kritiken för att vi inte skulle orka ta tag i frågorna
            är skäligen häpnadsväckande, när den kommer från en företrädare
            för det parti som i försvarsfrågan inte lyckades åstadkomma ett
            enda dugg under de gångna sex åren. Det finns skäl därtill, att
            skilja mellan de krigsorganisationsfrågor som vi borde diskutera
            mer i kammaren och de fredsorganisationsfrågor som vi i huvudsak
            ägnar diskussionen åt.
          </note>
          <note>
            Det är inte konstigt att Moderata samlingspartiet har legat på
            en högre nivå när det gäller krigsförband än Socialdemokraterna,
            eftersom vi har varit beredda att anslå mer medel till försvaret
            än Socialdemokraterna. Det är precis vad vi kommer att göra också
            i dag, när kammaren så småningom formar sig till ett beslut.
          </note>
          <note>
            Vad jag kritiserade Socialdemokraterna för var att de inte vill
            ta tag i anpassningen av fredsorganisationen till krigsorganisationen.
            Det må vara att Sture Ericson kan skryta med att
          </note>
          <note>
            Socialdemokraterna nu föreslår fler nedläggningar än den borgerliga
            majoriteten i utskottet. Det vore märkligt om de inte gjorde det,
            med hänsyn till att de inte vill ge försvaret några medelstillskott
            och vill banta krigsorganisationen betydligt hårdare än vad regeringen
            har föreslagit.
          </note>
          <note>
            Den historia som Sture Ericsons parti har i närtid är inte imponerande.
            Vad vi nu får är det försvarsbeslut som Sture Ericsons parti aldrig
            mäktade med att få fram under den gångna mandatperioden -- en
            nesa som borde få Sture
          </note>
          <note>
            Ericson att rodna, en skammens rodnad, herr talman!
          </note>
          <note type="speaker">
            Anf. 100 STURE ERICSON (s) replik:
          </note>
          <note>
            Herr talman! När Mikael Odenberg nu försöker få oss att glömma
            de bravader som hans partiledare och gruppledaren i försvarsutskottet
            har åstadkommit i det här sammanhanget, är det en beklämmande
            advokatyr. Gå till protokollet för
          </note>
          <note>
            1989! Då ville vi lägga ned I 3, I 11 och I 12, med brigader.
            Vilka var det som kämpade emot? Det var en lång rad andra strukturanpassningar
            som till omfånget var betydligt större än dem som Anders
          </note>
          <note>
            Björck nu har föreslagit.
          </note>
          <note>
            Anders Björcks andra steg i denna reform är betydligt kortare
            än det första steg som vi tog 1989.
          </note>
          <note>
            Det är vår huvudsakliga kritik, att man inte orkar med vad man
            säger sig vilja, nämligen att skaffa fram ett mindre men mycket
            vassare försvar. De pengar som blir över kommer inte att räcka
            till för att vässa försvaret. Det är vår huvudsakliga kritik.
          </note>
          <note>
            Det är beklämmande att man kan gå upp och hålla ett långt anförande
            och vara så historielös som
          </note>
          <note>
            Mikael Odenberg är.
          </note>
          <note type="speaker">
            Anf. 101 MIKAEL ODENBERG (m)
          </note>
          <note>
            replik:
          </note>
          <note>
            Herr talman! Det är inte nödvändigt för mig att gå tillbaka till
            riksdagens protokoll från 1989 för att få belagt att Socialdemokraterna
            beredvilligt lägger ned både krigsförband och fredsförband. Det
            kommer att räcka alldeles utmärkt att gå till protokollet från
            debatten inför det beslut vi skall fatta senare i dag för att
            få svart på vitt om den ambitionen.
          </note>
          <note>
            Regeringen, de borgerliga partierna och jag gör en annan bedömning
            än Sture Ericson. Vi menar att den bantning av krigsorganisationen
            och den anpassning av fredsorganisationen till sagda krigsorganisation
            som regeringen nu föreslår är tillräcklig för att frigöra resurser
            till nödvändig materielförnyelse och materielanskaffning.
          </note>
          <note>
            Det hot som möjligen skulle kunna finnas är naturligtvis att
            några av kammarens ledamöter, genom den bypolitik som en partikollega
            till Sture
          </note>
          <note>
            Ericson för någon timme sedan berömde sig för att föra i talarstolen,
            slår sig ihop och förhindrar den anpassning av fredsorganisationen
            till krigsorganisationen som vi i likhet med regeringen bedömer
            som entydigt nödvändig. Det är hotet, men det kan Sture Ericson
            säkert i kraft av sin gruppledarställning hjälpa till att förhindra.
          </note>
          <note type="speaker">
            Anf. 102 BÖRJE NILSSON (s):
          </note>
          <note>
            Herr talman! Regeringen och försvarsutskottets majoritet föreslår
            i detta betänkande beträffande arméns grundorganisation att P
            6 i Kristianstad avvecklas samt att A 3, också det beläget i
          </note>
          <note>
            Kristianstad, flyttas till Hässleholm och samlokaliseras med
            P 2. Det står helt klart att de här förslagen får stora konsekvenser
            för
          </note>
          <note>
            Kristianstadsregionen, och reaktionerna över detta är också mycket
            starka.
          </note>
          <note>
            P 6 och A 3 är ju en mycket viktig del av
          </note>
          <note>
            Kristianstad ekonomiskt, socialt och arbetsmarknadsmässigt. Flera
            tusen personer kommer att kastas ut i en mycket oviss arbetsmarknad
            om förslaget går igenom. Detta är ju inget unikt för Kristianstad;
            motsvarande effekter uppkommer på alla de platser där det är aktuellt
            med reduceringar av förband. Skillnaden är dock att det i Kristianstad,
            med regeringens förslag, försvinner två regementen och att vi
            därmed blir mer utsatta än andra regioner.
          </note>
          <note>
            Kommunen betecknar med all rätt förslaget som ett dråpslag mot
            bygden, och det kommer naturligtvis att ta mycket lång tid för
            regionen att återhämta sig.
          </note>
          <note>
            En nedläggning av den här omfattningen kommer i olika avseenden
            att sätta mycket djupa spår. Det har man också framfört i uppvaktning
            till utskottet, men man har inte nått någon större framgång i
            den borgerliga gruppen. Länet, och alldeles speciellt
          </note>
          <note>
            Kristianstad, är alltså mycket starkt beroende av militär verksamhet.
            Det är väl helt klart att sådana här dramatiska förändringar slår
            mycket hårt mot regionen.
          </note>
          <note>
            Socialdemokraterna föreslår i sin reservation nr 15
          </note>
          <note>
            att A 3 skall stanna kvar på Norra Åsum i
          </note>
          <note>
            Kristianstad. Det hälsas med tillfredsställelse. Vi grundar vårt
            förslag närmast på att utbildningsbetingelserna där är betydligt
            bättre än i
          </note>
          <note>
            Hässleholm och att det därför vore fel att flytta regementet
            som regeringen och utskottsmajoriteten vill. Det är väl alldeles
            klart att ekonomin spelar en mycket stor roll vid bedömningar
            av det här slaget. Men kostnadsskillnaden mellan regeringens
          </note>
          <note>
            Hässleholmsalternativ och det socialdemokratiska förslaget blir
            faktiskt liten i ett längre perspektiv.
          </note>
          <note>
            Det finns mycket starka sakskäl för att bifalla den socialdemokratiska
            reservationen och låta A 3
          </note>
          <note>
            stanna kvar i Kristianstad. Jag hoppas naturligtvis att kammarens
            ledamöter tar detta till sig, särskilt alla de som tidigare gett
            intryck av att anse att någon nedläggning eller flyttning inte
            skall ske.
          </note>
          <note>
            Det är väl helt klart att många i dag är mycket besvikna på de
            borgerliga partiernas agerande i frågan. Speciellt Moderaterna,
            med nuvarande skatteminister Bo Lundgren i spetsen, profilerade
            sig mycket starkt i frågan om regementet i
          </note>
          <note>
            Kristianstad under valrörelsen och lämnade upprepade garantier
            för att såväl P 6 som A 3 skulle få vara kvar vid en borgerlig
            valseger. Också andra ledande moderater deltog lokalt på torgmöten
            under valrörelsen och backade upp det moderata förslaget. Många
            trodde naturligtvis på de här löftena. Det handlade t.o.m. om
            ett ekonomiskt tillskott till försvaret på över 20 miljarder,
            som skulle garantera att regementena skulle finnas kvar.
          </note>
          <note>
            Man hade alltså en uppfattning före valet och en annan uppfattning
            efter valet. Jag tycker inte att det är vidare hederligt att agera
            på det sättet. I dag gäller alltså något helt annat. Det vi nu
            upplever betecknar jag som en politisk skandal. Jag tycker inte
            att man får bete sig så här i något sammanhang -- inte heller
            i det politiska livet. Jag tycker att det är ett anständighetskrav
            att
          </note>
          <note>
            Moderaterna hade levt upp till det man sade i valrörelsen.
          </note>
          <note>
            Jag noterar också att utskottet ställer sig positivt till att
            regementsledningen, bl.a. vid P 6, får stor frihet att själv besluta
            om kvarvarande förbandsproduktion i syfte att finna nya verksamheter
            för de anställda. Det skulle då bli ett tillkännagivande till
            regeringen på den punkten.
          </note>
          <note>
            Därmed öppnas möjligheten att använda pengar som annars skulle
            gått till värnpliktsersättningar, ammunition, drivmedel, övningar
            och till personalinsatser av olika slag. Det är, som jag ser det,
            en klok uppläggning.
          </note>
          <note>
            De borgerliga partierna i utskottet avstyrker dock den socialdemokratiska
            partimotionens krav på särskilda medel för de orter som drabbas.
            Det beklagas. Konsekvenserna för
          </note>
          <note>
            Kristianstadregionen av regeringens förslag, som här följs upp
            av den borgerliga majoriteten, blir mycket svåra, vilket jag har
            pekat på tidigare.
          </note>
          <note>
            Indragningarna kommer att sätta mycket djupa spår i kommunen,
            och staten bör naturligtvis ta ansvar för investeringar i ny sysselsättning.
          </note>
          <note>
            Till sist, herr talman, vill jag något kommentera min motion
            som föreslår att P 6 i Kristianstad blir platsen för ett miljövärnsregemente.
            I
          </note>
          <note>
            behandlingen av motionen säger utskottet att man erfarit att
            FN-konferensen i Rio de Janeiro skall behandla en rapport om bl.a.
            civil användning av militära resurser som kan användas för miljön
            och att en nationell aktionsplan görs upp. Innan Sverige vidtar
            några åtgärder i denna riktning bör konferensens resultat avvaktas,
            säger utskottet.
          </note>
          <note>
            Tanken på ett miljövärnsregemente är god och bör sättas i verket,
            som jag ser det.
          </note>
          <note>
            Sverige, som initiativtagare till frågan i FN, bör också mycket
            snabbt agera och ta det första steget för att omvandla militära
            resurser till miljövärn. Jag hade naturligtvis hoppats på en mer
            offensiv inställning till ett miljövärnsregemente på P 6 i
          </note>
          <note>
            Kristianstad. Jag respekterar dock att man nu vill avvakta FN-konferensens
            resultat, och jag får för egen del snabbt återkomma i frågan efter
            det att konferensens resultat har utvärderats och vi har fått
            ett positivt besked från FN.
          </note>
          <note>
            Herr talman! Jag ansluter mig till samtliga socialdemokratiska
            reservationer, men nöjer mig med att yrka bifall till samma reservationer
            som
          </note>
          <note>
            Sture Ericson, särskilt till reservation nr 15 som föreslår att
            A 3 skall stanna kvar i Kristianstad.
          </note>
          <note type="speaker">
            Anf. 103 WIGGO KOMSTEDT (m) replik:
          </note>
          <note>
            Herr talman! Eftersom Börje Nilsson och alla andra socialdemokrater
            i den här debatten har framhållit vad vi sagt före valet vill
            jag erinra om att jag i mitt anförande i dag sade att jag i dag
            inte har någon annan uppfattning än vad jag hade före valet den
            15 september. Jag beklagar att vi tappar ett pansarregemente i
            Skåne, ur försvarssynpunkt --
          </note>
          <note>
            inte av det skäl som Börje Nilsson argumenterar för, nämligen
            sysselsättningen i Kristianstads kommun. Det är bra att regementen
            har den bieffekten att de skapar sysselsättning, men det kan inte
            vara det primära. Det måste vara kommunens uppgift i det civila
            samhället att skapa arbetstillfällena. Skall vi ha ett försvar
            för sysselsättningens skull är det inte mycket till försvar. Ett
            försvar skall vi faktiskt ha av andra skäl.
          </note>
          <note>
            Jag har sagt tidigare, och jag kan upprepa det för
          </note>
          <note>
            Börje Nilsson, att jag beklagar att vi moderater inte har nått
            längre i förhandlingen mellan regeringspartierna. Vi hade velat
            gå längre -- det sticker vi inte under stol med -- men vi erkänner
            samtidigt att vi inte klarade det. Men Börje
          </note>
          <note>
            Nilssons parti har inte velat släppa till mer pengar, tvärtom
            är det ju knappt att man får dem så här långt.
          </note>
          <note>
            När Börje Nilsson nu så varmt agerar för A 3 gör han det naturligtvis
            som boende i Kristianstad kommun. Jag har sagt det tidigare, och
            får väl upprepa även det, att jag inte tycker att det är den största
            olycka som kan drabba Kristianstads län att man flyttar ett regemente
            tre mil inom samma län, när det kommer att finnas moderna lokaler
            lediga.
          </note>
          <note>
            Av de etablissemang när det gäller arméregementen som finns i
            länet råder det inget tvivel om att det sämsta ur kvalitetssynpunkt
            i fråga om byggnaderna är A 3-området på Åsum. P 6 som läggs ned
            är bättre, och Hässleholm med sina ganska nya lokaler är bättre.
            Då kan det inte vara annat än ekonomiskt vansinne att inte använde
            de lokaliteterna i Hässleholm i stället för att satsa på nybyggnation
            på Åsum. Jag tycker att man faktiskt måste agera som riksdagsman
            för hela länet.
          </note>
          <note>
            Och, Börje Nilsson, bytet bestod ju enligt motionen, även om
            det sedan slutade med bara ett särskilt yttrande -- faktiskt i
            att i stället för A 3 lägga ned F 10. Jag kan undra vad Börje
            Nilssons partikollega som bor i Ängelholm har att säga i den debatten.
          </note>
          <note type="speaker">
            Anf. 104 BÖRJE NILSSON (s) replik:
          </note>
          <note>
            Herr talman! Jag kan tillstå att Wiggo Komstedt själv har agerat
            ganska schyst i försvarsfrågan och inte sagt mer än han står för,
            men det har andra moderater i länet gjort, framför allt Bo Lundgren.
          </note>
          <note>
            Också andra ledande moderater har varit i länet och uppträtt;
            man har talat om tillskott till försvaret på mer än 20 miljarder
            och lämnat mycket bestämda garantier för att P 6 och A 3 skall
            vara kvar.
          </note>
          <note>
            Det handlar inte bara om sysselsättning. Det är klart att lägger
            man ned två regementen slår det väldigt hårt i Kristianstad. Men
            jag menar att det finns starka skäl för att ha kvar A 3 i Kristianstad.
          </note>
          <note>
            Utbildningsbetingelserna är bättre där -- det tillstår också
            utskottet.
          </note>
          <note>
            Jag menar att Moderaterna inte har uppträtt vidare hederligt
            i den här frågan. Man profilerade sig mycket, mycket starkt under
            hela valrörelsen -- inte
          </note>
          <note>
            Wiggo Komstedt men andra. Det finns i dag en mycket stor besvikelse
            riktad mot Moderaterna, och med all rätt, eftersom man har lovat
            att regementena skall finnas kvar.
          </note>
          <note>
            Jag förstår naturligtvis att också Kristianstad på ett eller
            annat sätt måste drabbas eller beröras av nedläggningar, men när
            det flyger två regementen är det ett för mycket. Jag menar att
            det finns starka sakskäl för att A 3 skall vara kvar i Kristianstad,
            och jag hade hoppats att också Wiggo Komstedt skulle agera så.
          </note>
          <note>
            Jag lyssnade på Wiggo Komstedts anförande, där han beklagade
            att P 6 faller. Han sade också att A 3
          </note>
          <note>
            egentligen inte bör flytta. Men Wiggo Komstedt har ju hela tiden
            medverkat till detta i utskottet.
          </note>
          <note>
            Slutligen tycker jag att Moderaterna lokalt inte har agerat vidare
            hederligt, och egentligen borde Bo
          </note>
          <note>
            Lundgren själv ha uppträtt här och försvarat vad han har sagt.
            Jag tycker att det är svagt att han inte har gjort det.
          </note>
          <note type="speaker">
            Anf. 105 WIGGO KOMSTEDT (m) replik:
          </note>
          <note>
            Herr talman! Jag hoppas att Börje Nilsson och Bo
          </note>
          <note>
            Lundgren kan ta den debatten hemma på torget i
          </note>
          <note>
            Kristianstad i sommar. Bo Lundgren är på utrikes resa i egenskap
            av minister, och kan av det skälet inte vara här. Av den anledningen
            får Börje Nilsson väl ge sig till tåls med att föra den debatten.
          </note>
          <note>
            När det sedan gäller P 6 vill jag bara fråga, Börje
          </note>
          <note>
            Nilsson: Finns det ett enda socialdemokratiskt förslag om att
            P 6 skall bevaras? Har det förts fram av Socialdemokraterna i
            utskottet? Det skulle jag gärna vilja veta.
          </note>
          <note type="speaker">
            Anf. 106 BÖRJE NILSSON (s) replik:
          </note>
          <note>
            Herr talman! Jag förstår, som jag tidigare sade, att också Kristianstad
            i det här läget måste beröras av neddragningar. Men två regementen
            är ett för mycket. Här borde Moderaterna åtminstone ha ställt
            upp för A 3. Jag förväntar mig också att man gör det i omröstningen.
            Detta är naturligtvis en oerhört viktig fråga ur olika aspekter.
          </note>
          <note>
            Sedan har jag för egen del också föreslagit ett miljövärnsregemente
            på P 6, och det tycker jag är ett mycket bra förslag; jag får
            naturligtvis senare återkomma i den frågan.
          </note>
          <note type="speaker">
            Anf. 107 YLVA ANNERSTEDT (fp):
          </note>
          <note>
            Herr talman! I betänkandet liksom i propositionen föreslås att
            det militära centret i Almnäs,
          </note>
          <note>
            Södertälje, skall läggas ned. Som jag har sagt flera gånger tidigare
            här i kammaren finns det en rad argument för att detta är oklokt.
            Det innebär dessutom att man avstår från välbehövliga besparingar.
          </note>
          <note>
            Jag vill speciellt peka på de operativa, produktionsmässiga och
            ekonomiska fördelarna med att bevara Ing 1 och övriga enheter
            på Almnäs.
          </note>
          <note>
            I skuggan av kriget i Gulfen, oron i Baltikum och den militära
            upprustningen på Nordkalotten finns det all anledning att understryka
            den betydelse som
          </note>
          <note>
            Almnäs och Ing 1 har för huvudstadens försvar.
          </note>
          <note>
            Enligt militär sakkunskap är Stockholmsområdet särskilt känsligt
            för angrepp efter kort militär förvarning. Ju mer överraskande
            en angripare kan göra en operation, desto mer har han att vinna
            på att han inriktar sig på Stockholmsområdet.
          </note>
          <note>
            Avgörande för försvarsområdets förmåga att lösa sina uppgifter
            är hur lång eller kort den förvarning blir som gör det möjligt
            att höja beredskapen, t.ex.
          </note>
          <note>
            genom att kalla in krigsförband.
          </note>
          <note>
            Mot bakgrund av de erfarenheter som finns av modern krigföring
            är det inte realistiskt att räkna med att allmän mobilisering
            skall hinnas med före ett krigsutbrott. Därför är det av stor
            vikt att kunna disponera förband på nära håll.
          </note>
          <note>
            Stockholm bedöms kunna bli inneslutet i ett mycket tidigt skede
            av ett angrepp. Försvaret av detta inneslutna Stockholm skall
            kunna ske ända till dess förstärkning anländer. Förmågan att försvara
            huvudstaden beror då på hur många förband som kan mobiliseras
            innanför ''inneslutningsringen''.
          </note>
          <note>
            Detta kräver dels att de värnpliktiga till 100 % är rekryterade
            från Stockholmsområdet, dels att reservbefäl och yrkesbefäl bor
            i Stockholm och dels att förbandets materiel finns i området och
            inte är utlånat till något utbildningsregemente utanför länet,
            t.ex. i Småland.
          </note>
          <note>
            Det är helt orealistiskt att tro att det tänkta försvaret av
            Stockholm skall kunna fullföljas om utbildning skall ske i Eksjö.
            Ing 1 på Almnäs har därför en utomordentligt viktig operativ betydelse.
          </note>
          <note>
            En nedläggning av Ing 1 innebär stor risk för att befälhavaren
            i Storstockholms försvarsområde inte disponerar några ingenjörsförband
            i det mest kritiska skedet. En nedläggning kan alltså innebära
            att länets olika delar blir skilda från varandra och från omvärlden
            utan att det finns resurser att upprätthålla förbindelser i form
            av väg- och brobyggnad och dessutom flygfältsreparationer.
          </note>
          <note>
            Den operativa betydelsen av att ha två förband, I 1
          </note>
          <note>
            och Ing 1, i Storstockholmsområdet är alltså odiskuktabel. Det
            är inte heller oväsentligt att ha ett skräddarsytt förband för
            att kunna lösa just förbindelseproblemen i Stockholm, ''staden
            mellan broarna''.
          </note>
          <note>
            Betydelsen av Ing 1 i freds-, kris- och krigstid har också ökat
            för flera andra funktioner: utrymning och transporter från Storstockholm,
            transporter av förband till Stockholm för stadens försvar, försvar
            av Arlanda och samtidigt därmed också förbindelserna till övre
            Norrland.
          </note>
          <note>
            Den produktionsmässiga fördelen är också helt oomtvistlig, liksom
            det faktum att Ing 1 och
          </note>
          <note>
            Almnäs är överlägset när det gäller kostnadseffektivitet.
          </note>
          <note>
            --Anläggningen är modern.
          </note>
          <note>
            --Den är skräddarsydd för utbildning av fältarbetsförband.
          </note>
          <note>
            --Den ligger nära det område i Sverige där den allra största
            delen av värnpliktiga bor, vilket ger mycket låga kostnader för
            värnpliksresor.
          </note>
          <note>
            --Den har mycket goda sociala förhållanden för de värnpliktiga.
          </note>
          <note>
            --Den har effektivt personalutnyttjande i utbildningen. Ing 1
            utbildar samma antal värnpliktiga som Ing 2 med lika bra resultat
            men med 40 % färre yrkesofficerare.
          </note>
          <note>
            De ekonomiska sakskälen talar för sig själva.
          </note>
          <note>
            Chefen för armén har i en PM så sent som i januari i år redovisat
            nya beräkningar för omstruktureringen av armén. Efter att ha tagit
            del av dessa beräkningar är det helt klart att man utan kostnader
            kan spara
          </note>
          <note>
            156 milj.kr. om Ing 1 behålls och Ing 2 avvecklas.
          </note>
          <note>
            Dessa beräkningar, som chefen för armén redovisar, pekar på en
            sådan avsevärd besparing både i närtid och i perspektivet fram
            till år 2002 att det är ett ekonomiskt lättsinne att avveckla
            Ing 1 och
          </note>
          <note>
            Almnäs.
          </note>
          <note>
            Utskottet vill nu göra gällande att huvudskälet till att Ing
            1 skulle behållas vid det tidigare beslutet var femmånadersutbildningen.
            Det här är en efterhandskonstruktion i försöken att hitta argument
            för utskottets ställningstagande.
          </note>
          <note>
            Besparingsargumentet är utskottet inte heller intresserat av.
            Också om man använder andra siffror än chefen för armén har gjort
            och tar utskottets beräkningar, som ger väsentligt lägre besparingar,
            är detta märkligt. I en tid då Sverige har ett budgetunderskott
            på 100 miljarder kronor, är riksdagen ointresserad av en besparing
            som enligt utskottet skulle ge 50 milj.kr. fram till år 2002
          </note>
          <note>
            och därefter 40 milj.kr. per år.
          </note>
          <note>
            Utskottet förtiger också det faktum att Ing 1 är så mycket effektivare
            än Ing 2. Klara utvärderingar visar att Ing 1 med samma eller
            bättre kvalitet kan prestera samma resultat som Ing 2 men med
            40 %
          </note>
          <note>
            färre yrkesofficerare.
          </note>
          <note>
            Personalen vid Ing 1, både den militära och den civila, är en
            mycket effektiv säkerhets- och försvarsenhet, som arbetat oerhört
            hårt för att göra anläggningen till den bästa i Sverige. Tyvärr
            är det i detta sammanhang uppenbarligen inte sakskäl och omsorg
            om huvudstadens försvar och skydd som styr beslutet.
          </note>
          <note>
            Det är dessutom intressant att notera att ingen av mina kolleger
            från Södertälje finns med i debatten, vare sig Lars Biörck, Sören
            Lekberg eller Pär
          </note>
          <note>
            Granstedt, som ju tidigare har sagt sig vara för att bevara Ing
            1. Betyder det också att de tänker rösta för en nedläggning?
          </note>
          <note>
            Herr talman! Det är tyvärr bara att konstatera att skyddsbehovet
            för huvudstaden är ointressant, att besparingsmöjligheterna inte
            tas till vara, att
          </note>
          <note>
            Sveriges modernaste anläggning offras och att
          </note>
          <note>
            Sveriges effektivaste ingenjörsförband läggs ned.
          </note>
          <note>
            Detta, herr talman, är ett mycket högt pris för att försvarsministern
            skall få ha kvar regementet i sin egen valkrets.
          </note>
          <note>
            Herr talman! Jag yrkar bifall till reservation 19.
          </note>
          <note type="speaker">
            Anf. 108 LENA KLEVENÅS (s):
          </note>
          <note>
            Herr talman! Kära åhörare! I dag den 3 juni börjar
          </note>
          <note>
            FN:s konferens Miljö och utveckling i Rio. Där konstaterar man
            att en summa motsvarande världens militära utgifter under en vecka,
            750
          </note>
          <note>
            miljarder kronor, skulle behöva överföras till uländerna varje
            år om vi skall kunna rädda miljön på jorden.
          </note>
          <note>
            Samma dag, just i dag, kommer vi i Sverige att besluta om att
            höja våra militära utgifter. Det är skamligt, och jag skäms.
          </note>
          <note>
            Vad jorden behöver är inte mer vapen och fler militärer. Det
            som hotar Sverige är inte en invasion utan en pågående miljöförstöring,
            med bl.a. ett uttunnat ozonlager, klimatförändringar och ett växande
            sopberg.
          </note>
          <note>
            Många saker kan man förhandla om, men livet är inte förhandlingsbart.
            Vi håller på att föröda förutsättningarna för liv på jorden, därför
            att de flesta av oss har skygglappar för ögonen och bara tittar
            på sin egen lilla ort, sitt eget lilla utskott eller har för mycket
            gammalt tänkande i huvudet och inte kan ta till sig nya kunskaper.
          </note>
          <note>
            Utan ozonlager, utan rent vatten och utan matjord kan inte människor
            leva. Vi har kanske tio år på oss att vända utvecklingen rätt.
            Därför tycker jag att det är så beklämmande att vi här i dag diskuterar
            ökade militära utgifter i stället för att diskutera de verkliga
            hoten, dvs. hoten mot vår livsmiljö.
          </note>
          <note>
            Fienden kommer inte utifrån utan finns mitt ibland oss och består
            till stor del av vår egen livsstil.
          </note>
          <note>
            Miljöhoten är verkligen akuta och riktade mot oss som lever nu.
            Konsekvenserna kommer med oerhörd kraft att drabba våra barnbarn
            om vi inte besinnar oss.
          </note>
          <note>
            Det mest tragiska i dagens försvarsbeslut är att vi förmodligen
            kommer att fatta beslut om att fortsätta JAS-projektet med delserie
            2. Just nu skulle vi kunna avbryta projektet utan att drabbas
            av skadeståndskrav. Delserie 1 måste fullföljas, men varför vi
            skall fortsätta att bygga ytterligare plan som vi inte behöver
            och inte har råd med går över mitt förstånd. Det minsta vi borde
            göra är att använda de plan vi har så länge de duger och inte
            ersätta dem snabbare än nödvändigt. Det är ett upprörande slöseri!
          </note>
          <note>
            I jämförelse med alla de besparingar vi kommer att tvingas till
            på alla andra områden, är jag övertygad om att väljarnas vrede
            kommer att drabba oss hårt när de ser att vi har satt militära
            behov före såväl miljön som vård och utbildning.
          </note>
          <note>
            Om Ny demokratis ledare vore här i kammaren, men det är han ju
            inte, skulle jag be honom precisera hur man, som han sade här
            för en stund sedan, lätt som en plätt skulle kunna rationalisera
          </note>
          <note>
            10 % inom sjukvården och där spara 20 miljarder kronor per år.
            Jag skulle också vilja fråga honom om motivet till att han vill
            spara och rationalisera inom sjukvården och inte inom försvaret.
            Det kan knappast vara vanligt folk eller sunt förnuft som har
            väglett honom i det här fallet. Massmedia kanske kan hjälpa mig
            att få svar.
          </note>
          <note>
            I går träffade jag en grupp arbetslösa från
          </note>
          <note>
            Gullmarsplans vuxengymnasium. De undrade vad vi håller på med
            i riksdagen, och vad vi socialdemokrater är för ett konstigt arbetarparti
            som vill slänga ut ytterligare 40 miljarder på ett förlegat militärt
            projekt, när det är så många mer angelägna behov som vi inte kan
            tillgodose. Jag kunde bara instämma och svara att vårt parti tyvärr
            är splittrat när det gäller JAS-projektets fortsättning.
          </note>
          <note>
            Jag är övertygad om att vi politiker även i denna fråga har avskärmat
            oss från folkviljan och genomdriver ett förslag som inte är förankrat
            bland våra väljare, oavsett parti.
          </note>
          <note>
            Enligt uppgifter från statistiska centralbyrån stöds den borgerliga
            regeringens förslag om ökade militärutgifter av endast 12 % av
            folket. Jag uppmanar alla övriga riksdagsledmöter att ta hänsyn
            till denna folkliga opinion. Jag stöder helhjärtat motionerna
            på detta område, skrivna av ledamöter från Broderskapsrörelsen,
            de kristna socialdemokraterna, från SSU och från kvinnoförbundet.
            Jag står också bakom motionerna från Hans Göran Franck m.fl.
          </note>
          <note>
            Herr talman! Jag yrkar bifall till meningsyttringen när det gäller
            mom. 53, som innebär att delserie 2
          </note>
          <note>
            av JAS-projektet stoppas.
          </note>
          <note>
            För övrigt anser jag att vapenvägran skall avkriminaliseras och
            att de resurser som används till att sätta värnpliktsvägrare i
            fängelse skall föras över till anslaget för bekämpande av ekonomisk
            brottslighet.
          </note>
          <note>
            Jag yrkar därför bifall även till motionerna Fö901
          </note>
          <note>
            och Fö5, som tas upp i mom. 102.
          </note>
          <note type="speaker">
            Anf. 109 ARNE ANDERSSON (m) replik:
          </note>
          <note>
            Herr talman! Jag vill med ett par ord korrigera en del av de
            missförstånd som Lena Klevenås gav uttryck för.
          </note>
          <note>
            Det är inte någon lösning att ställa olika samhällsintressen
            mot varandra. Jag reagerar mycket bestämt emot att Lena Klevenås
            talar om de plan och den materiel som vi inte behöver. Vad vet
            Lena Klevenås om det?
          </note>
          <note>
            I Kuwait vet man att om man hade haft motståndskraft under tio
            dagar hade oljekällorna inte brunnit och det hade funnits förutsättningar
            för landets välstånd, både när det gäller att arbeta med miljö
            och övrigt mänskligt välstånd, som inte finns på motsvarande sätt
            i dag. Då resonerar man inte så ansvarslöst.
          </note>
          <note type="speaker">
            Anf. 110 LENA KLEVENÅS (s) replik:
          </note>
          <note>
            Herr talman! Mina kunskaper om att vi inte behöver dessa plan
            i den takt som de nu kommer att beställas har jag fått bl.a. här
            i kammaren i dag.
          </note>
          <note>
            Jag har lyssnat bl.a. på Hans Lindblad.
          </note>
          <note>
            Att olika behov ställs mot varandra kommer vi nog snart att bli
            varse. Det är inte bara på miljöområdet som vi behöver oändliga
            resurser. Jag pekade på ett exempel, nämligen de 750 miljarder
            som uländerna behöver för att rädda den miljö som vi alla är beroende
            av. Men även inom vårt land kommer vi att tvingas till stora besparingar
            som vi bara har sett början på med nedskärningar på många områden.
            Det kan väl inte vara främmande för
          </note>
          <note>
            Arne Andersson, som har suttit i denna kammare mycket länge,
            att vi ständigt väger olika behov mot varandra.
          </note>
          <note type="speaker">
            Anf. 111 INGEGERD SAHLSTRÖM (s):
          </note>
          <note>
            Herr talman! Jag vill i inledningen av mitt anförande betona
            att jag till största delen instämmer i de socialdemokratiska deklarationerna
            då det gäller inriktningen av vår kommande säkerhets- och försvarspolitik.
          </note>
          <note>
            Det är min fasta övertygelse att vi skall arbeta för en mindre
            försvarsorganisation än den nu föreslagna. Jag vill framför allt
            poängtera vikten av ett stärkt och effektiviserat civilförsvar.
          </note>
          <note>
            Tanken att i framtiden kunna bekämpa exempelvis miljökatastrofer
            med hjälp av försvaret bör uppmärksammas och utvecklas med det
            snaraste.
          </note>
          <note>
            Ett internationellt miljöhot finns, och militära resurser borde
            i framtiden kunna användas för att skydda, förbättra och återställa
            miljö.
          </note>
          <note>
            Herr talman! Minskningen av försvarsutgifterna kan naturligtvis
            ske på olika sätt. Jag har sett en rationaliseringsvinst i den
            nu föreslagna samlokaliseringen av Lv 6 och I 16. Redan i dag
            övar Lv 6 på Ringenäs skjutfält, och det är endast här, bara några
            kilometer från I 16, som skarpskjutning kan ske med luftvärnskanoner.
          </note>
          <note>
            Samarbetet mellan Lv 6 och I 16 är sedan länge påbörjat. För
            den del av luftvärnet som är föreslagen att flyttas till Halmstad
            hyser jag inga farhågor då det gäller förlorad kompetens. Mig
            veterligt ser inte heller personalen en flyttning från
          </note>
          <note>
            Göteborg till Halmstad som något dramatiskt.
          </note>
          <note>
            Det bör också tilläggas att flygvapnets tekniska skola i Halmstad
            garanterar en teknisk kompetens, och en framtida robotutveckling
            kan ges goda förutsättningar i det här området.
          </note>
          <note>
            Jag vill också, herr talman, erinra om processen för några år
            sedan kring Mästockas övnings- och skjutfält. Här finns landets
            enda anläggning för strid i bebyggelse med skarp ammunition.
          </note>
          <note>
            Mästockafältet tillsammans med övningsfältet vid
          </note>
          <note>
            Nyårsåsen och Ringenäs medger utbildning av samtliga funktioner
            inom en brigad, vilket torde vara ganska unikt i landet. Anskaffningen
            av
          </note>
          <note>
            Mästockafältet var halläningarnas bidrag till ett aktivt försvar.
            Inom fältet fanns på den tiden sammanlagt 57 registerfastigheter,
            flertalet skogsoch jordbruk av varierande storlek och ett antal
            fritidshus. Kostnaderna för all markanskaffning m.m. uppgick till
            40 milj.kr. Fältet togs i anspråk så sent som för åtta år sedan.
            Stora uppoffringar gjordes för ett framtida försvar.
          </note>
          <note>
            I 16 är en för Halland och landet i övrigt viktig del av försvaret.
            Herr talman! I 16 är den enda infanteribrigaden längs hela västkusten,
            och det är för mig viktigt att markera viljan till försvar också
            av denna del av landet.
          </note>
          <note>
            Självfallet har I 16 också stor betydelse för
          </note>
          <note>
            Halmstad kommun. Med sina nästan 500 anställda är I 16 en av
            kommunens största arbetsplatser.
          </note>
          <note>
            Hälften av personalen är civilanställd.
          </note>
          <note>
            Sambruksprojekt av olika slag har startat med landstinget, kommunen
            och länsstyrelsen, och dessa arbetsformer vill vi, herr talman,
            fortsätta att utveckla. Det är goda exempel på hur civila och
            militära verksamheter tillsammans kan hushålla med offentliga
            medel.
          </note>
          <note>
            Jag har, herr talman, tidigare i en motion deklarerat mina åsikter
            gällande I 16. Jag och övriga socialdemokratiska riksdagsledamöter
            på
          </note>
          <note>
            Hallandsbänken kommer i kväll att rösta för ett bevarande av
            I 16 och för en samlokalisering av
          </note>
          <note>
            Lv 6 med Hallands regemente.
          </note>
          <note type="speaker">
            Anf. 112 KARIN STARRIN (c):
          </note>
          <note>
            Herr talman! I dag, den 3 juni, fattar riksdagen beslut om att
            lägga ned regementet I 14 i Gävle. I
          </note>
          <note>
            morgon åker hela riksdagen till Gävle för att fira
          </note>
          <note>
            200 år; det är nu 200 år sedan riksdagen hade sitt riksmöte i
            Gävle. Vi kommer också att besöka I 14.
          </note>
          <note>
            Visst känns det en aning ironiskt. Ja, jag tycker att det är
            mycket mycket värre än så -- det är allvarligt att ett regemente
            som är fullt av aktivitet direkt av oss skall behöva få beskedet
            att dagarna nu är räknade.
          </note>
          <note>
            Hälsinge regemente har ett ur försvarssynpunkt viktigt strategiskt
            läge. Brigaden kan tillsammans med andra förband sättas in mot
            en luftlandsatt fiende i Arlandaområdet. Om en angripare skulle
            lyckas inta och hålla Arlanda, försvåras starkt en snabb transport
            av både militärer och förnödenheter till övre Norrland. För att
            kunna genomföra en mobilisering är det nästan nödvändigt att vi
            behåller det här regementet, den här brigaden. Eftersom Gästrikebrigadens
            befäl och värnpliktiga till huvuddelen bor inom närområdet, kan
            en snabb och säker mobilisering genomföras. Det innebär i sin
            tur att brigaden efter mycket kort förberedelsetid kan utföra
            sina stridsuppgifter.
          </note>
          <note>
            Gästrikebrigaden har en dokumenterat hög kvalitet och kvantitet
            när det gäller både personal och materiel. Brigaden är nyutbildad
            och en av de få som har repetitionsutbildats under de senaste
            åren.
          </note>
          <note>
            Detta har givit som resultat att ingen annan brigad i landet
            har högre betyg. Det är kapitalförstöring att avveckla en brigad
            med den här kvaliteten.
          </note>
          <note>
            Hälsingeregementet har mycket låga utbildningskostnader, och
            det tycker jag att man måste väga in när man fattar ett totalt
            försvarsbeslut och försöker få till stånd bästa möjliga användning
            av statens medel. Skillnaden i kostnader mellan Hälsingeregementet
            och andra förband i Norrland är minst 300 milj.kr. på en tioårsperiod
            -- till fördel för I 14. Det är 300 milj.kr.
          </note>
          <note>
            som vi borde kunna använda på ett mycket mycket bättre och effektivare
            sätt än till resekostnader för förflyttning av värnpliktiga.
          </note>
          <note>
            Hela Gävleborg har deltagit aktivt för ett bevarande av I 14.
            Alla kommuner, landstinget, länsstyrelsen -- ja alla i Gävleborg
            har deltagit. Vi på Gävleborgsbänken har varit fullständigt överens
            när vi har gjort allt vad vi har kunnat för att I 14
          </note>
          <note>
            skall kunna bevaras. Men tyvärr har utskottet kört över oss.
            Jag förstår naturligtvis att utskottet i det här läget har ett
            oerhört tufft, svårt uppdrag, men jag tycker samtidigt att utskottet
            har gjort det mycket lätt för sig när man i betänkandet skriver
            bara två rader om motiveringen till varför det är
          </note>
          <note>
            I 14 som man väljer att lägga ner. Utskottet skriver:
          </note>
          <note>
            Regeringen anser i likhet med överbefälhavaren att
          </note>
          <note>
            I 14 bör läggas ner. Utskottet gör i denna fråga ingen annan
            bedömning. Det är kommentaren i betänkandet. Jag tycker att det
            känns nonchalant mot alla berörda, inte minst på I 14 -- från
            regementschefen till alla värnpliktiga.
          </note>
          <note>
            Vi vet vad ÖB:s ursprungliga förslag var. Det var att lägga ner
            I 21 i Sollefteå. Men efter starka regionalpolitiska påtryckningar
            frångick man försvarsstrategiska underlag och föreslog i stället
          </note>
          <note>
            I 14. Ett annat alternativ hade naturligtvis varit I 20
          </note>
          <note>
            i Umeå.
          </note>
          <note>
            Från försvarspolitisk synpunkt är avvecklandet av
          </note>
          <note>
            I 14 i Gävle det absolut sämsta alternativet, och jag anser att
            en nedläggning av det regementet inte är bra ur försvarssynpunkt.
            Det måste vara möjligt att ta hänsyn till regionalpolitiska motiv
            i andra bedömningar. Staten får i andra sammanhang hitta lösningar
            på sysselsättningsproblemen.
          </note>
          <note>
            Herr talman! Jag yrkar därför bifall till motion
          </note>
          <note>
            Fö18, men jag tänker för att spara kammarens tid inte begära
            rösträkning.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslöt kl. 18.00 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            6 § (forts.)
          </note>
          <note>
            Totalförsvarets fortsatta utveckling 1992/93--
          </note>
          <note>
            1996/97 (forts. FöU12)
          </note>
          <note type="speaker">
            Anf. 113 INES UUSMAN (s):
          </note>
          <note>
            Herr talman! Jag vill beröra några delar av ett antal motioner
            som jag själv och andra kvinnor som är aktiva i det socialdemokratiska
            kvinnoförbundet har skrivit. Det gäller motionerna Fö312, 313
            och
          </note>
          <note>
            34.
          </note>
          <note>
            När riksdagen 1982 beslöt att satsa på JAS-
          </note>
          <note>
            projektet beskrevs det som ett litet och billigt svenskt alternativ
            till dyra utländska stridsflygplan.
          </note>
          <note>
            Det trodde då den socialdemokratiska riksdagsgruppen och inte
            minst de socialdemokratiska kvinnorna på. Sedan dess har kostnaderna
            ökat alldeles oerhört. Regeringen konstaterar också detta i den
            proposition som vi nu behandlar.
          </note>
          <note>
            Man konstaterar också att det nu aktuella prisläget förutsätter
            fortsatta flygplansleveranser efter delserie 2.
          </note>
          <note>
            Enligt överbefälhavaren bör JAS produceras i minst 300 exemplar
            för att löna sig, dvs. mer än dubbelt så många som de 140 som
            vi i dag har att direkt ta ställning till. Det handlar alltså
            knappast om 57,8 miljarder utan om väsentligt mer pengar.
          </note>
          <note>
            I ett läge när kvaliteten försämras i barnomsorg, äldreomsorg,
            vuxenutbildning och sjukvård och då välfärdssystemen raseras --
            jag vet att dessa jämförelser inte är populära, men vi måste faktiskt
            göra dem -- kan det inte vara vare sig rimligt eller försvarbart
            att fortsätta med ett JAS-projekt som slänger miljard efter miljard
            i ett stort svart hål.
          </note>
          <note>
            Ingen politiker skulle i dag komma på tanken att ta initiativ
            till JAS. Vi har nu en chans att sätta stopp efter delserie 1.
            Det är verkligen att beklaga att detta inte verkar bli det beslut
            som skall fattas här i dag.
          </note>
          <note>
            Det är också något av slumpens cynism att vi här i riksdagen
            i dag skall fatta beslut om förlängning av en satsning på ett
            militärt högteknologiskt system som JAS samtidigt som FN:s stora
            miljökonferens startar i Rio.
          </note>
          <note>
            FN antog i höstas en resolution om hur man kan använda militära
            resurser för miljöändamål.
          </note>
          <note>
            Resolutionen bygger på en FN-studie, som är utarbetad av en arbetsgrupp
            vars ordförande var
          </note>
          <note>
            Maj Britt Theorin. I den föreslår man att alla miljökrav som
            gäller det civila samhället också skall gälla all militär verksamhet.
            Den FN-studien kommer att behandlas på Rio-konferensen.
          </note>
          <note>
            I vår motion Fö313 föreslår vi att regeringen skall ta fram en
            nationell aktionsplan för hur militära resurser kan användas för
            att rädda eller återställa förstörd miljö.
          </note>
          <note>
            Utskottet menar att vi bör vänta på resultatet av
          </note>
          <note>
            Rio-konferensen. Jag tycker att det är ett väl defaitistiskt
            sätt att se på de här viktiga frågorna. I
          </note>
          <note>
            många andra sammanhang har vi i Sverige, åtminstone tidigare,
            kunnat gå före och fungera som spjutspetsar. Det vore inte mer
            än rimligt att vi kunde göra det också när det gäller miljö och
            militär verksamhet.
          </note>
          <note>
            Det är inte så att jag inte har fullt förtroende för att mina
            partivänner som befinner sig i Rio just nu kommer att driva de
            här frågorna mycket aktivt på miljökonferensen, men jag tycker
            att det hade varit en styrka om de hade vetat att de hade haft
            försvarsutskottet mer aktivt bakom sig i sitt arbete.
          </note>
          <note>
            Nu är det inte så.
          </note>
          <note>
            Jag förutsätter trots allt att det i framtiden kommer att bli
            ett mer aktivt miljöarbete också i försvaret.
          </note>
          <note>
            Herr talman! Jag tänker inte framföra några yrkanden vad gäller
            de motioner som jag nu har berört, men jag står givetvis bakom
            de förslag som finns i dessa motioner.
          </note>
          <note type="speaker">
            Anf. 114 PATRIK NORINDER (m):
          </note>
          <note>
            Herr talman! Under allmänna motionstiden lämnade Rolf Dahlberg
            och undertecknad in en motion inför det försvarspolitiska beslutet,
            där vi hävdade att Hälsinge regemente, I 14, bör bevaras.
          </note>
          <note>
            Ur försvarspolitisk och ur försvarsekonomisk synpunkt är ett
            bevarande av I 14 att föredra framför t.ex. I 21 i Sollefteå.
            Detta är överbefälhavarens synpunkter, inte mina -- tungt vägande
            skäl för bevarande av I 14, kan man tycka, när ett försvarspolitiskt
            beslut skall tas. Regeringen och försvarsutskottet väger dock
            in andra aspekter än de rent försvarspolitiska och ansluter sig
            till överbefälhavarens alternativ 2, avveckling av
          </note>
          <note>
            Hälsinge regemente. De regionalpolitiska effekterna i Sollefteå
            anses så viktiga att dessa går före de uppgifter i beredskap och
            krig som I 14 och försvarsområde 21 i Gävle har.
          </note>
          <note>
            Bakom detta ställningstagande står ett enigt försvarsutskott.
            I kammaren finns alltså en enig politisk uppfattning att I 14
            skall avvecklas och I 21
          </note>
          <note>
            bevaras.
          </note>
          <note>
            Samtidigt finns det från Gävleborgs läns ledamöter en enig uppfattning,
            som kommer till uttryck i en gemensam motion, att de försvarspolitiska
            och försvarsekonomiska aspekterna skall gå före de regionalpolitiska.
            Det gläder mig att vi riksdagsledamöter från Gävleborg, oavsett
            partitillhörighet, har kunnat visa upp en samstämmig uppfattning
            i denna fråga. Tyvärr har vi inte fått gehör för våra synpunkter
            inom resp.
          </note>
          <note>
            partier.
          </note>
          <note>
            I 14:s avveckling är tyvärr ett faktum. Detta är ett tungt beslut,
            som berör inte bara Gävle utan många enskilda människor. Jag har
            personligen djupt engagerat mig inför detta beslut. Samtidigt
            som jag förstår att det är helt nödvändigt att banta den fredstida
            organisationen för att få ett långsiktigt effektivt försvar av
            hög kvalitet tycker jag att det känns svårt att medverka till
            att lägga ned Hälsinge regemente.
          </note>
          <note>
            I den situation som vi gävleborgare nu ställs inför ges ingen
            reell möjlighet att här i kammaren fullfölja vår ambition att
            bevara I 14 i Gävle, då det inte finns något förslag till alternativ
            nedläggning av något annat regemente. Skall de försvarspolitiska
            ramarna hållas, måste besparingar ske någon annanstans, antingen
            genom att något regemente avvecklas eller genom andra besparingar,
            t.ex. på materiel. För avveckling av I 21 i Sollefteå, finns det
            definitivt ingen majoritet.
          </note>
          <note>
            Det gäller nu att se framåt, och jag hoppas nu på att planerna
            på en utbyggd högskola på I 14:s område snabbt kan realiseras.
            Det gläder mig särskilt att regementschefen är så positiv till
            planerna, vilket borgar för ett gott samarbete med högskolan.
          </note>
          <note>
            I morgon skall riksdagen besöka Gävle. Jag vill inte sticka under
            stol med att det hade känts betydligt bättre att komma med den
            glada nyheten att regementet skulle bevaras. Nu blir det inte
            så.
          </note>
          <note>
            Jag vill då passa på att hälsa er alla hjärtligt välkomna som
            har för avsikt att åka. Ni kommer att bli mycket väl mottagna,
            och ni kommer att få ta del av den gävleborgska gästfriheten.
            Välkomna till
          </note>
          <note>
            Gävle!
          </note>
          <note>
            I detta anförande instämde Rolf Dahlberg (m).
          </note>
          <note type="speaker">
            Anf. 115 KENT CARLSSON (s):
          </note>
          <note>
            Herr talman! Vårt försvar skall enligt riksdagens uppfattning
            formas utifrån det säkerhetspolitiska läget i vår omvärld och
            då utifrån de eventuella hot som vår nation kan stå inför. Det
            är den formella utgångspunkten.
          </note>
          <note>
            Men verkligheten ser med mycket stor sannolikhet väldigt mycket
            annorlunda ut i dag. Vid de samtal som jag har haft med försvarspolitiker
            och militärer har jag ställt frågan hur man har kommit fram till
            de olika siffrorna, hur stor försvarskostymen behöver vara. Jag
            kan faktiskt säga att jag aldrig har fått något tillfredsställande
            svar på hur man har kommit fram till just den storlek som man
            föreslår på försvaret för de kommande åren.
          </note>
          <note>
            Det här bekräftas ju också, när Hans Lindblad tidigare i dag
            visade hur det snarare är försvarsbyråkratin och gammalt konservativt
            tänkande som har styrt utformningen av försvaret än det säkerhetspolitiska
            läget och de hot vi kan stå inför.
          </note>
          <note>
            Herr talman! Det är inte okänt, och det har några stycken sagt
            här i dag, att vår omvärld har genomgått en kraftig politisk förändring.
            Öst--västkonflikten är borta. En anda av samarbete och gemensam
            konfliktlösning har trätt i dess ställe.
          </note>
          <note>
            Warszawapakten har liksom packat ihop, och
          </note>
          <note>
            Sovjetunionen har upplösts. Den här nya situationen ger oss givetvis
            både nya möjligheter och också en del nya svårigheter.
          </note>
          <note>
            Slutsatsen av den här positiva utvecklingen har i princip i alla
            europeiska länder lett till omprövning av försvarspolitik och
            försvarsutgifter, dock inte i
          </note>
          <note>
            Sverige. Här föreslår regeringen och en majoritet i försvarsutskottet
            -- och troligtvis också senare i kväll här i kammaren -- att man
            realt höjer försvarsanslagen. Det finns fog för att fråga om man
            har uppfattat utvecklingen i vår omvärld. Jag måste tolka det
            här med försvarsanslaget som att majoriteten anser att hoten snarare
            ökat, trots att alla andra är eniga om att hoten mot Sverige har
            minskat.
          </note>
          <note>
            I motion Fö34 har sex socialdemokrater försökt resonera kring
            det här och har också föreslagit en annan inriktning än vad försvarsutskottets
            majoritet har gjort. Vi skiljer oss från utskottsmajoriteten på
            ett antal principiellt viktiga punkter, och det finns också punkter
            där vi skiljer oss från den socialdemokratiska linjen i försvarsutskottet.
          </note>
          <note>
            Med det förslag som vi har ges ett ekonomiskt utrymme såväl för
            att höja kvaliteten på utrustningen i försvaret som för att göra
            ökade säkerhetspolitiska insatser och givetvis för att kunna hantera
            de sysselsättningsproblem som blir en följd av minskad försvarsorganisation.
          </note>
          <note>
            Herr talman! Jag har lyssnat mycket på den debatt som har förts
            under dagen här i kammaren. Många saker har diskuterats, och definitivt
            har många detaljer i försvarsorganisationen debatterats. Det har
            varit mycket om olika regementen och delar i försvarsorganisationen.
          </note>
          <note>
            Det är självklart viktigt att diskutera en del av detta, men
            det jag saknar i debatten är ju grunden för hur försvaret skall
            utformas och hur stor försvarskostymen skall vara utifrån en säkerhetspolitisk
            analys.
          </note>
          <note>
            I de olika dokument och diskussioner som föregått dagens beslut
            har jag inte kunnat finna att man redovisat något militärt hot
            som Sverige skulle stå inför i dag eller under överskådlig framtid.
          </note>
          <note>
            Personligen har jag frågat en hel del folk som sysslar med försvarsfrågan,
            om de anser att det föreligger ett militärt hot mot Sverige. Alla
            jag har pratat med säger att det gör det inte.
          </note>
          <note>
            Argumentet för försvaret från dem som vill ha ökade anslag är,
            i brist på militära hot, givetvis den osäkerhet som utvecklingen
            i öst faktiskt innehåller. Man brukar säga att vi vet inte vad
            som kan hända i det forna Sovjetunionen, numera
          </note>
          <note>
            Ryssland, och i de baltiska staterna, som ligger närmast oss.
            Därför måste vi öka anslagen och ha en mycket stark försvarsmakt.
          </note>
          <note>
            Herr talman! Det är ovedersägligen så att det råder osäkerhet
            om hur utvecklingen i vårt närområde kan bli. På den punkten måste
            jag ge försvarsivrarna rätt. Men vad är det då man föreslår för
            att minska osäkerheten, som kan leda till militära hot i framtiden?
            Ja, som jag ser det, förespråkar man en mycket passiv linje och
            stora inköp av stridsvagnar, flygplan och ubåtar.
          </note>
          <note>
            Jag tycker att man i stället skall börja analysera vad osäkerheten
            består i och utifrån det säga vad vi från svensk sida kan göra.
            Den främsta osäkerhetsrisken finns givetvis i vårt närområde,
            i det gamla Sovjetunionen och framför allt i
          </note>
          <note>
            Ryssland.
          </note>
          <note>
            Återtagandet av trupper från olika länder --
          </note>
          <note>
            Ungern, Tjeckoslovakien, Östtyskland och andra östländer -- har
            skapat problem. Man har överfyllda förläggningar i S:t Petersburgsområdet
            och vid Murmansk. Den enorma bristen på bostäder och problemet
            att försörja de återvändande trupperna skulle kunna vara krutdurken
            som faktiskt kan leda till att andra politiska krafter, mera aggressiva,
            ser till att ta makten.
          </note>
          <note>
            Om jag får ägna mig litet litet åt historia, vill jag säga att
            den bolsjevikiska statskuppen 1917 började faktiskt i arméförläggningar,
            på grund av dåliga förhållanden och brist på mat. Det är inte
            helt otroligt att historien skulle kunna upprepas. Det finns politiska
            krafter i Ryssland som redan i dag utnyttjar det här. Man kan
            också säga att en förklaring till att trupperna inte har dragits
            tillbaka från de baltiska staterna är problemen att finna förläggningar.
          </note>
          <note>
            Det är klart att vi måste börja diskutera i Sverige vad vi gör
            åt detta. Vad gör vi åt de ekonomiska problem som finns på östsidan
            som kan skapa social oro och som i förlängningen ger möjligheter
            för andra politiska krafter att ta över, i Ryssland framför allt?
          </note>
          <note>
            Vad gör man med de akuta miljöproblem som faktiskt också kan
            leda till social oro, därför att man inte klarar vattenförsörjningen?
            Om hälsosituationen blir akut, ges också utrymme för andra krafter,
            som vi inte från svensk sida skulle se som speciellt positivt
            om de styrde Ryssland.
          </note>
          <note>
            Vad kan vi göra? Jo, vi kan använda de nya resurser som vi kan
            skrapa ihop till att i större utsträckning göra insatser, hjälpa
            till att bygga bostäder för de hemvändande soldaterna, hjälpa
            till med snabbare återuppbyggnad av den ryska ekonomin och göra
            insatser för att stoppa miljökatastroferna. Det är vår slutsats
            som står bakom motion Fö34 att detta är vad man behöver göra.
          </note>
          <note>
            Jag måste ändå få fråga dem som sitter i försvarsutskottet: På
            vilket sätt minskar osäkerheten i vårt närområde, hur försvagar
            vi de faktorer som skulle kunna leda till militära hot, med de
            här inköpen av utrustning? På vilket sätt kan fler stridsvagnar,
            fler ubåtar och mer annan sådan materiel leda till att det blir
            lugn och ro i
          </note>
          <note>
            Ryssland?
          </note>
          <note>
            I vår motion föreslår vi också, för att få loss pengar till att
            göra den typ av säkerhetspolitiska satsningar som vi förordar
            och för att kunna se till att försvaret verkligen får den högkvalitativa
            utrustningen, att man säger nej till stridsvagnsinköpen, att man
            omprövar delserie 2 av JAS och att man också gör kraftigare neddragning
            av krigs- och fredsorganisationen.
          </note>
          <note>
            Herr talman! Det totala försvarsanslagets storlek har varit det
            som mest har debatterats i den allmänna debatten. Det har också
            sagts av många att bantningen som man nu gör av organisationen
            och den samtidiga höjningen av anslagen ändå inte kommer att passa
            ihop och att det skulle behövas betydligt kraftigare nedbantningar.
            Vad vi gör i motion Fö34 är att vi föreslår oförändrat försvarsanslag
            och att man i konsekvens därmed måste minska försvarsorganisationen
            något mer än vad t.o.m. den socialdemokratiska partimotionen föreslår.
          </note>
          <note>
            Det är också så, som några stycken har påpekat, att den folkliga
            opinionen mot ökade försvarsanslag är mycket stark. 70 riksorganisationer,
            nästan alla politiska ungdomsförbund, nästan hela det kyrkliga
          </note>
          <note>
            Sverige, fackföreningar, folkrörelser och andra har starkt uttalat
            sig mot höjda försvarsanslag.
          </note>
          <note>
            Statistiska centralbyråns undersökning av hur svenska folket
            ställer sig till höjda försvarsanslag visar att 75 % vill ha oförändrade
            eller minskade anslag, trots att de har blivit upplysta om att
            det skulle innebära mycket kraftiga neddragningar av försvarsorganisationen.
          </note>
          <note>
            Det beslut som vi i dag troligen kommer att fatta går emot det
            stora folkliga motstånd som faktiskt finns mot att använda mer
            pengar till försvaret. Jag tror att många svenskar tycker att
            det ter sig märkligt att riksdagen och dess folkvalda har råd
            att lägga betydande mängder nya pengar på försvaret när vi på
            andra områden måste göra kraftiga nedskärningar.
          </note>
          <note>
            Herr talman! Med detta vill jag yrka bifall till motion Fö34
            yrkande 1, 2, 5, 6, 7, 9 och 13. Jag vill också yrka bifall till
            reservationen 9 och till
          </note>
          <note>
            Vänsterpartiets meningsyttring vid mom. 53.
          </note>
          <note type="speaker">
            Anf. 116 HANS LINDBLAD (fp) replik:
          </note>
          <note>
            Herr talman! Det är väl ingen som hävdar att hotbilden gör att
            det finns skäl att öka de svenska försvarsanslagen, dvs. att hotet
            skulle vara större nu än tidigare. I stället gäller detta det
            jag sade tidigare, nämligen byråkratin.
          </note>
          <note>
            Det har i det tidigare svenska försvaret funnits så oerhört stora
            brister som till stora delar har varit dolda. Det har framkommit
            siffror som har visat att mängden materiel som har funnits på
            papper men inte i verkligheten har motsvarat 10--14 miljarder
            kronor. Grabbarna har inte skyddsvästar, och det finns andra stora
            brister.
          </note>
          <note>
            Det normala hade varit att när man minskar på krigsorganisationen
            hade man också kunnat minska på anslagen. Tänk om det hade blivit
            krig de senaste åren! Då hade det blivit fullkomlig katastrof
            med dessa brister. Frågan är hur lång tid det får ta att reparera
            dessa brister. I det nya läget kan vi kanske ta ganska många år
            på oss.
          </note>
          <note>
            Det pris vi nu får betala är för att återställa kvaliteten i
            en organisation som har varit i en oerhört stor obalans. Hos vem
            ligger skulden?
          </note>
          <note>
            Skulden ligger till stor del på de myndigheter som hela tiden
            har rått oss att behålla den stora organisationen och har hårt
            kritiserat de politiker som har velat genomföra strukturomvandlingar.
          </note>
          <note>
            Men det är också en kritik mot oss i det här huset som inte har
            försökt att sätta sig djupare in i detta.
          </note>
          <note>
            Jag har själv framfört kritik, men jag borde också ha gått ännu
            tuffare fram. Det var egentligen först efter Kuwaitkrisen som
            alla insåg att det inte går att ha en försvarsmakt med så stora
            brister, som inte kan slåss nattetid, har för dålig kommunikationsutrustning
            och där skyddet är utomordentligt litet. De mekaniserade förbanden
            består av stridsvagnar från 50- och 60-talen och som därmed är
            utslitna. Om ett förband skall åka ut på övning med tio vagnar
            är det fem som tar sig ut utanför kaserngården. De andra blir
            stående. Det är en orimlig situation. Det är det här, inte hotbilden,
            som har lett till den väldiga obalansen.
          </note>
          <note>
            Det är naturligtvis djupt tragiskt att den största statliga verksamheten,
            vilket det här ju faktiskt är, har drivits under sådana former
            med så ytterligt stora obalanser.
          </note>
          <note>
            Men i mycket har värnpliktshysterin fått styra, inte balansen
            eller hotbilden. Därför blir det litet märkligt att öka försvarsanslagen
            i det här läget.
          </note>
          <note>
            Det är därför det är helt oacceptabelt med dessa brister. Vi
            måste både minska organisationen och åtgärda de värsta kvalitetsbristerna.
          </note>
          <note type="speaker">
            Anf. 117 KENT CARLSSON (s) replik:
          </note>
          <note>
            Herr talman! Jag håller med Hans Lindblad om mycket av det han
            säger, dvs. att försvarsbyråkratin har fått styra och ställa på
            ett sätt som har gjort att vi sitter i den situation vi gör i
            dag. Vi har från de folkvaldas sida varit alldeles för flata och
            inte gjort några uppföljningar och inte kontrollerat att fattade
            beslut har blivit genomförda. Det ansvaret får riksdagen och regeringen
            ta på sig -- både borgerliga och socialdemokratiska sådana.
          </note>
          <note>
            Det är klart att vi står inför en situation där materiel behöver
            förnyas. Precis som jag sade behöver vi ett vassare försvar. Men
            för att då inte behöva gå så långt som den borgerliga majoriteten
            gör, dvs. att vilja höja försvarsanslagen i dag, och samtidigt
            få råd att skapa det vassare försvaret, måste man skära ytterligare
            i organisationen.
          </note>
          <note>
            Det här handlar också om politiska bedömningar, dvs. om en avvägning
            mot andra intressen. Det är ju inte så att vi har obegränsat med
            pengar.
          </note>
          <note>
            Det är väl också så, Hans Lindblad, att både i debatten, och
            även i de dokument som har funnits, har osäkerhetsmomentet, dvs.
            vad som kan hända, varit en viktig faktor i resonemangen om en
            höjning av anslaget. Det är riktigt att vi i dag inte kan veta
            vad som händer i alla delar efter år 2000 och hur
          </note>
          <note>
            Ryssland skall uppträda.
          </note>
          <note>
            Men denna osäkerhet får ha sina begränsningar i hur mycket den
            får kosta. I mitt anförande försökte jag framföra frågan om vad
            vi skall göra för att minska denna osäkerhet som skulle kunna
            leda till ett militärt hot. Jag har hört litet från försvarsutskottet
            och från regeringen om vad man har tänkt att göra för att minska
            riskerna för oroshärdar, även sociala sådana, i det forna
          </note>
          <note>
            Sovjetunionen, som skulle kunna leda till ett framtida militärt
            hot mot oss.
          </note>
          <note>
            Jag tycker att det är sorgligt -- och det bevisar ytterligare
            Hans Lindblads och min tes -- att dagens försvarsbeslut inte är
            baserat på det säkerhetspolitiska läget utan snarare på ett slags
            baklängesräkning, som framför allt våra militärer har gjort, under
            parollen ''behåll så mycket som möjligt av det gamla''.
          </note>
          <note type="speaker">
            Anf. 118 INGELA MÅRTENSSON (fp):
          </note>
          <note>
            Herr talman! Det förslag till försvarsbeslut som riksdagen skall
            ta ställning till i dag innebär en kraftig satsning på svensk
            försvarsindustri. Det innebär inte bara beställning av ytterligare
            JAS-
          </note>
          <note>
            plan utan dessutom beställningar av ytfartyg, stridsvagnar, missiler,
            ammunition, utveckling av de nya vapensystemen Bamse och Bonus
            m.m. Det är därför som försvarsnotan blir så dyr. Inte minst i
            dag när ekonomin är i så dåligt skick att man måste dra ner på
            den sociala servicen och kulturutbudet är det oacceptabelt att
            plussa på försvarsbudgeten med över 7 miljarder.
          </note>
          <note>
            Konkurrensen på den internationella vapenmarknaden har hårdnat
            betydligt, bl.a.
          </note>
          <note>
            beroende på att många industriländer har minskat på sina försvarsutgifter
            -- dock inte Sverige. Detta har lett till att den svenska försvarsindustrin
            har tvingats till omstruktureringar och minskningar av antalet
            anställda.
          </note>
          <note>
            Nu tvingas riksdagen besluta om miljardbelopp för materielanskaffning,
            och därmed hålla industrin under armarna med förhoppning om att
            reglerna skall förändras vad gäller internationellt samarbete
            om utveckling och produktion av krigsmateriel.
          </note>
          <note>
            Försvarsindustrin förbereder sig på ökad export.
          </note>
          <note>
            I detta läge anser jag att det vore mera rimligt att planera
            för en omställning från militär till civil produktion. Jag har
            väckt en motion i den frågan.
          </note>
          <note>
            En utredning gjordes redan 1984 av Inga Thorsson, som också kom
            med förslag till hur man skulle kunna gå till väga. Hade utredningens
            förslag följts då, hade vi inte befunnit oss i det prekära läge
            vi nu gör med den svenska försvarsindustrin.
          </note>
          <note>
            I min motion har jag pläderat för hur angeläget det är att planera
            för en omställning. Tyvärr avstyrker utskottet motionen med hänvisning
            till att det i första hand åligger de aktuella företagen att själva
            ta initiativ till erforderliga strukturåtgärder.
          </note>
          <note>
            Bofors nye VD Egon Linderoth har i en intervju i
          </note>
          <note>
            Svenska Dagbladet klart deklarerat att det inte är aktuellt med
            någon omställning till civil produktion. De civila produktidéer
            som kan komma fram skall i stället tas om hand av företag utanför
            koncernen.
          </note>
          <note>
            Det nygamla Bofors har vidare klart slagit fast att affärsidén
            är att ''utveckla, tillverka och marknadsföra kvalificerad försvarsmateriel
            för det svenska försvarets behov och för den internationella marknaden.''
          </note>
          <note>
            Visionen är att Bofors vid sekelskiftet skall vara en av Europas
            ledande leverantörer av kvalificerad försvarsmateriel. Är det
            som vapenproducent
          </note>
          <note>
            Sverige skall profilera sig i framtiden? Jag tycker inte det.
          </note>
          <note>
            Försvarsutskottets betänkande inleds med en beskrivning av inriktningen
            av säkerhets- och utrikespolitiken. Det slås fast: ''Ett viktigt
            inslag i säkerhetspolitiken är att utåt verka för avspänning,
            nedrustning, samarbete och demokratisk utveckling.'' Det står
            vidare att: ''Den svenska utrikespolitiken som del av säkerhetspolitiken
            syftar till att främja en fredlig utveckling i vår omvärld, att
            förhindra konflikter, att undanröja konfliktorsaker samt att även
            i övrigt främja och tillvarata Sveriges säkerhetsintressen.''
          </note>
          <note>
            En sådan inriktning går inte att förena med en aggressiv marknadsföring
            av krigsmateriel. Just nu pågår för övrigt en missilmässa i Stockholm
            som har upprört många fredsvänner. Sverige har inbjudit representanter
            från stater som har kränkt mänskliga rättigheter å det grövsta.
          </note>
          <note>
            Tidigare motiverades en livskraftig svensk försvarsindustri med
            att det för att vår neutralitetspolitik skall vara trovärdig,
            behövdes att vi var oberoende att införskaffa krigsmateriel till
            det svenska försvaret. Nu tunnas neutralitetsbegreppet ut utan
            att egentlig analys och debatt förekommer. Man talar inte särskilt
            mycket om oberoende, utan nu är det tvärtom tal om att vi skall
            ha internationellt samarbete.
          </note>
          <note>
            Utskottet refererar vad regeringen skriver i propositionen om
            behovet av att överväga svenska relationer till existerande samarbetsorgan
            i Europa på det försvarsindustriella området. I första hand talar
            man om The Independant European
          </note>
          <note>
            Programme Group, IEPG. Det är en samarbetsgrupp som består av
            europeiska NATO-
          </note>
          <note>
            länder förutom Island. Den här gruppen har till syfte att utveckla
            och producera vapen. Det kan ju knappast kallas att förhålla sig
            militärt oberoende till en allians när man nu vill söka kontakter
            med allierade stater och deras utveckling av försvarsmateriel.
          </note>
          <note>
            Varken utrikesutskottet eller försvarsutskottet kommenterar förslaget
            om att överväga samarbete med IEPG. Jag tycker att man kunde ha
            gjort detta. Borde inte riksdagen diskutera en sådan viktig kursändring?
            Det är ändå allvarligare att man inte bara överväger, utan man
            har faktiskt redan tagit kontakter och ansökt om ett samarbete
            med
          </note>
          <note>
            IEPG. Men NATO-länderna har ställt sig tveksamma till att Sverige
            skulle ingå i gruppen.
          </note>
          <note>
            För övrigt är Sverige det första neutrala land som har ansökt
            om ett sådant samarbete.
          </note>
          <note>
            Bofors vision är att vara ledande när det gäller att leverera
            vapen till världens länder. Min vision är att
          </note>
          <note>
            Sverige skall vara ledande när det gäller aktivt fredsarbete
            och att bidra till att konflikter löses med fredliga medel. Då
            kan vi inte tillsammans med
          </note>
          <note>
            Turkiet vara de enda stater i Europa som ökar försvarsanslagen.
          </note>
          <note type="speaker">
            Anf. 119 MARTIN NILSSON (s):
          </note>
          <note>
            Herr talman! Ledamöter! Det har hänt ganska mycket sedan denna
            riksdag diskuterade försvarspolitik och fattade försvarsbeslut
            senast.
          </note>
          <note>
            Läget i vår omvärld och det världspolitiska läget har förändrats
            oerhört. Det kalla kriget har ersatts av demokrati, samförstånd
            och öppenhet. Ett helt nytt läge har uppstått.
          </note>
          <note>
            I dag kan ingen peka ut vilka hot vi ser. Det har verifierats
            i den debatt som har pågått här under dagen. Den enda hotet som
            kan tänkas anges är osäkerheten i sig själv. Trots detta läge
            med avsaknad av militära hot väljer regeringen, och tyvärr också
            mitt eget parti Socialdemokraterna, att satsa nya pengar utöver
            inflation och nuvarande ram. Detta trots att övriga världen gör
            en helt annan bedömning av det säkerhetspolitiska läget.
          </note>
          <note>
            Om man utgick från osäkerheten som ett allvarligt hot skulle
            alla andra länder i Europa ha exakt samma utgångspunkt. Då skulle
            de också upprusta och öka sina kostnader för det militära försvaret.
          </note>
          <note>
            Det gör man de facto inte. Trenden just nu är minskade försvarskostnader
            eller eventuellt oförändrade kostnader.
          </note>
          <note>
            Trots att Sverige befinner sig i ett oerhört svårt läge budgetmässigt,
            med stora budgetunderskott och stora nedskärningskrav på hela
            den sociala välfärdssektorn, väljer regering, och tyvärr även
            opposition, att öka anslagen. Trots den folkliga opinion som Kent
            Carlsson redovisade här, där
          </note>
          <note>
            74 % säger nej till ökade försvarsanslag, ökar man anslagen.
            Om man skall göra en jämförelse med hur EG-frågan behandlats i
            Sverige, framstår den nästan som ett demokratiskt föredöme.
          </note>
          <note>
            Man kan ju diskutera vilka orsaksgrunderna till den här satsningen
            är. Det finns ett par partier som redan i valrörelsen låste upp
            sig oerhört. De har låst upp sig historiskt för att i varje läge
            vilja satsa på försvaret, oavsett vilket hotläge vi ser runt omkring
            oss. Moderaterna är självfallet de främsta företrädarna för detta.
            Det är ingen hemlighet att regeringspartierna har varit djupt
            splittrade.
          </note>
          <note>
            Folkpartiet drev en helt annan linje innan valet. I
          </note>
          <note>
            dag är säkert inte heller Folkpartiets väljare glada.
          </note>
          <note>
            De låsta positionerna inom partierna är en av orsakerna.
          </note>
          <note>
            Man kan också konstatera att de lokala befolkningsopinionerna
            och professionens tryck antagligen är andra orsaker. Professionen
            har diskuterats en hel del här i riksdagen i dag. Det har diskuterats
            på vilket sätt de styr försvarsbeslutet och på vilket sätt de
            egentligen har en oerhörd makt över vilka beslut som kommer att
            fattas.
          </note>
          <note>
            När det gäller den lokala opinionen tror jag att samtliga ledamöter
            i den här kammaren har varit ganska utsatta och har ganska stor
            kännedom om vad lokala opinioner förmår att göra. Om riksdagen
            enbart skulle utgå från dessa opinioner, skulle vi ha kvar vart
            enda regemente och helst bygga tre nya i varje medelstor kommun.
          </note>
          <note>
            Det hemska är inte att människor har kommit upp till Stockholm
            från orter med nedläggningshotade regementen. De har vallfärdat
            hit med sina overheadpapper och sina kompendier. Det hemska är
            att t.o.m. de städer som aldrig har diskuterats eller varit utsatta
            för nedläggningsrisker också kommer upp för säkerhets skull. Det
            finns ett oerhört tryck här. Tyvärr måste man nog säga att
          </note>
          <note>
            Sveriges försvarspolitiker, varken i försvarsutskott eller på
            försvarsdepartementet har vågat ta tag i detta. De har inte vågat
            lägga upp motbild och bemöta detta.
          </note>
          <note>
            Grunden för den svenska försvarspolitiken borde handla om den
            hotbild, det säkerhetspolitiska läge vi ser runt omkring oss.
            Kent Carlsson redovisade här förut att i dag är hotbilden inte
            främst militär.
          </note>
          <note>
            Den har andra grunder och karaktärer. Det rör sig om befolkningskriser,
            miljöproblem, hungersnöd, folkomflyttningar, kris inom andra militära
            styrkor osv. Det har i princip inte nämnts någonting om detta,
            varken i propositionen eller betänkandet.
          </note>
          <note>
            Det har inte föreslagits några konkreta åtgärder.
          </note>
          <note>
            Det är egentligen inte så underligt.
          </note>
          <note>
            När militärer och försvarsbyråkrater skall skriva en proposition
            och ett betänkande är man inte fostrade till att göra den bedömningen.
            Militärer har ett militärt utgångsläge. Det kan man inte lasta
            dem för. Men det är litet fel och svagt av oss politiker att vi
            inte vågar bryta den metoden och att vi inte vågar gå in och peka
            på alternativa hot osv.
          </note>
          <note>
            Vi är sex socialdemokrater som har lagt en motmotion Fö34. Jag
            vill passa på att i det här sammanhanget göra samma yrkande som
            Kent
          </note>
          <note>
            Carlsson. Det innebär i princip att vi säger ja till ett nollbud.
            Det handlar inte om att vi vill nedrusta, utan det handlar om
            att vi vill satsa samma pengar som vi har i dag plus inflation
            eftersom att vi vill avvakta och se vad som händer.
          </note>
          <note>
            Vi säger nej till den teknikutvecklingsfaktor som med säkerhet
            kommer att innebära en konstant utgiftsökning, vilket också sannolikt
            kommer att vara inflationsdrivande. Tji fick de moderata politiker
            som ville sänka skatten! Det blir antagligen inte så mycket med
            det, eller så blir det ett ökat budgetunderskott.
          </note>
          <note>
            På kort sikt vill vi förändra fredsorganisationen. Vi tror att
            det också är nödvändigt att gå längre än vad som föreslås i den
            socialdemokratiska motionen, även om den går åt rätt håll. Det
            är ingen omöjlighet att gå ner till tio brigader. Det är tvärtom
            antagligen nödvändigt om vi skall ha möjlighet att satsa på kvalitet,
            och det har varit ledstjärnan i hela denna debatt. Tyvärr har
            vi inte gått tillräckligt långt, eftersom vi har varit utsatta
            för tryck.
          </note>
          <note>
            På lång sikt måste man börja diskutera vilket slags försvar som
            Sverige har störst nytta av. Det har inte diskuterats mycket.
            Vi har varit inne litet på den frågan. Vi har i vår motion pekat
            på att vi inte tror att det är det stora plattformsförsvaret med
            JAS, stridsvagnar och ubåtar som är det intressanta. Vi vet inte
            om det är troligt att Sverige skulle bli utsatt för något slags
            stort invationskrig med front-motfront-strider.
          </note>
          <note>
            Vi är inte militärer, och vi har självfallet inte den kunskap
            om vad som man i alla lägen borde ha.
          </note>
          <note>
            Däremot borde dessa tankegångar förts fram och diskuterats, men
            det har man inte gjort. Den debatten har inte förts, och inte
            heller detta är i försvarsbudgetens intresse.
          </note>
          <note>
            Den enda av de heliga kor som egentligen har varit uppe till
            debatt är något som vi i grund och botten inte diskuterar i dag,
            men som vi kommer tillbaka till så småningom. Det handlar om värnpliktsfrågorna
            och den diskussion som förts om totalförsvarsplikten. Det är bra
            att vi där har lyckats nå fram till en konstruktiv lösning. Det
            visar just på vikten av att göra omprövningar och våga diskutera
            hur vi skall kunna lyckas upprätthålla demokratiska krav och ha
            kvar pliktsystemet. Vi har ju ändå ett pliktsystem som inte tvingar
            oss till onödigt höga försvarskostnader, och vi kan dessutom stärka
            det civila försvaret.
          </note>
          <note>
            Det finns ytterligare en punkt där vi har riktat kritik mot detta
            förslag. Det rör sig om det sätt på vilket man har behandlat det
            civila försvaret. Just inom det civila försvaret finns det oerhört
            stora problem som måste lösas och diskuteras. Men tyvärr finns
            inte heller här några lösningar. I dag har många av det civila
            försvarets uppgifter lagts över på kommunerna och blivit kommunaliserade.
          </note>
          <note>
            Däremot har inte finansieringen och inte heller pengarna blivit
            det.
          </note>
          <note>
            Vi ser i dag hur många kommuner negligerar de krav som riksdagen
            ställer. Detta har inte diskuterats. De internationella civila
            hoten, som
          </note>
          <note>
            Kent Carlsson var inne på, har inte heller tagits med. Jag tycker
            därför att betänkandet är ofullständigt. De frågeställningar som
            är viktiga är inte med. På något sätt kan man få intrycket av
            att detta är det förra försvarsbeslutet, som omskrivits litet
            grand för att passa år 1992, och något som man gjort i stället
            för att försöka formulera svar på de nya frågorna. Det tror inte
            jag är rätt metod. Det behövs nya tankar och nya lösningar.
          </note>
          <note>
            Med detta vill jag yrka bifall till de yrkanden som
          </note>
          <note>
            Kent Carlsson har avgivit.
          </note>
          <note type="speaker">
            Anf. 120 HENRIK LANDERHOLM (m)
          </note>
          <note>
            replik:
          </note>
          <note>
            Herr talman! Jag tackar Martin Nilsson för hans anförande. Han
            beskriver världen med en ganska stor och bred pensel med rosa
            färg, en värld präglad av demokrati, samförstånd och öppenhet.
            Jag kan ge en bild av en annan värld, en värld av osäkerhet, där
            risken för storkrig har minskat, men där småkrigen faktiskt finns
            runt omkring oss. I vårt närområde finns politisk instabilitet
            med snabba skiftningar. Det är framför allt en värld där de militära
            resurserna i vårt närområde är fortsatt stora.
          </note>
          <note>
            Jag skulle vilja be Martin Nilsson att tänka på skillnaden mellan
            politiska och militära hot. Visst har det direkta politiska hotet
            i form av expansionism i vårt närområde och snabbt användbara
            militära styrkor som kan användas mot vårt land minskat. Men så
            länge vi kan se stora militära styrkor i vårt närområde måste
            vi absolut upprätthålla ett starkt försvar.
          </note>
          <note>
            Vi måste lära oss att skilja mellan militära och politiska hot.
            Politiska hot kan skifta mycket snabbt. De kan skifta under några
            dagar, som vid sovjetkuppen i augusti och september, under veckor
            och månader. Att bygga upp förlorad militär kapacitet tar inte
            veckor eller månader. Det tar år och decennier att utbilda soldater
            och utveckla vapensystem för framtiden. Det är därför som vi även
            för framtidens säkerhet behöver ett starkt försvar.
          </note>
          <note>
            Även om vi kan se många positiva tecken skall vi komma ihåg att
            det även i vår omvärld kommer att vara de vassaste vapensystemen
            --
          </note>
          <note>
            marininfanteribrigader, luftlandsättningsdivisioner, modernt
            jakt- och attackflyg -- som kommer att skrotas sist, de som är
            mest användbara och starka som försvar mot en tänkbar angripare.
          </note>
          <note>
            Jag skall anknyta till det som Hans Lindblad tidigare sade. En
            av de viktiga anledningarna till att vi vill satsa 7,3 miljarder
            under dessa fem år och
          </note>
          <note>
            Socialdemokraterna vill satsa 3,8 miljarder, vilket också är
            en ökning av försvarsanslaget, är att de länder i vår omvärld
            som nu kan hösta in nedrustningens frukter, efter att ha upprustat
            under en stor del av 80-talet, har ett mycket bättre läge.
          </note>
          <note>
            De har redan köpt stridsvagnar, nya ubåtar, i de fall de har
            behövt dem och nya jaktflygplan. Det har inte vi kunnat göra,
            och därför måste vi genomföra den moderniseringen nu.
          </note>
          <note>
            Jag är ledsen att behöva höra det försåtliga talet om att vi
            skall få ett vassare försvar med hög kvalitet i dessa tio brigader,
            dvs. 50 000 man, som skall utgöra vår fältarmé, när vi inte skall
            köpa nya stridsvagnar, något som är en förutsättning för att kunna
            föra effektiva markstrider, när vi inte skall köpa JAS och inte
            skall köpa nya ubåtar. Jag undrar verkligen om Martin Nilsson
            har tänkt efter vilka militära styrkor som faktiskt finns kvar
            och som kommer att finnas kvar under överskådlig framtid.
          </note>
          <note>
            När stridsvagnarna smids om till plogbillar, skall jag vara den
            förste som står i denna kammare och säger: Nu är det dags att
            dra ner våra försvarsansträngningar.
          </note>
          <note type="speaker">
            Anf. 121 MARTIN NILSSON (s) replik:
          </note>
          <note>
            Herr talman! Det är fint det, Henrik Landerholm.
          </note>
          <note>
            I grunden håller vi med varandra. Jag håller med om att det finns
            en instabilitet i världen, och vi har inte sagt någonting annat.
            Instabiliteten är ett problem. Vi säger också i våra motioner
            och förslag att vi inte vill avrusta, utan vi vill ha kvar samma
            summa pengar till det militära försvaret som sådant.
          </note>
          <note>
            Men vi måste ju också diskutera hur vi bäst kan motarbeta och
            förebereda oss för de hot och den instabilitet vi ser. Det är
            detta som Kent Carlsson och jag här har försökt diskutera, nämligen
            vilka hotbilder vi ser och hur vi bäst skulle kunna möta dem.
            Då måste man tyvärr konstatera att det inte först och främst är
            fråga om militära medel. De pengar som vi lägger på militära medel
            skulle vi sannolikt kunna få ut mer av genom andra säkerhetspolitiska
            åtgärder.
          </note>
          <note>
            Tyvärr är ni inte -- herr Landerholm, som tillhör den profession
            som jag tidigare talade om -- rätt personer för att komma till
            rätta med de problem vi ser i dag. De är i grund och botten inte
            militära.
          </note>
          <note>
            Man kan alltid vilja ha mer pengar till försvar och olika angelägna
            åtgärder. Det tycker också jag skulle vara mycket fint och bra.
            Men nu har det svenska samhället inte obegränsat med resurser.
          </note>
          <note>
            Det borde inte minst Henrik Landerholm veta, som är anhängare
            av stora skattesänkningar i samhället.
          </note>
          <note>
            För att klara välfärden och de grundläggande uppgifter som finns
            i samhället, måste vi faktiskt kunna prioritera, och då kommer
            inte detta högst upp på dagordningen. Det finns andra saker som
            är mer angelägna. Satsar vi dessa 7,3 miljarder, plus teknikutvecklingsfaktorn,
            har vi bundit oss för högre utgifter inte bara för denna femårsperiod
            utan även längre fram i tiden.
          </note>
          <note>
            Självfallet kan man som borgerlig majoritetsföreträdare tycka
            att det är fint med större försvarskostnader. Men detta kommer
            tillsammans med exempelvis vårdnadsbidrag och de skattesänkningar
            ni nu genomför att leda till att vi så småningom kommer att urholka
            välfärden ännu mer, och vi kommer att ha kvar ett högt skattetryck.
            Det är möjligt att det är detta ni önskar. Men jag tror inte att
            det är vad majoriteten av svenska folket önskar, nämligen att
            rasera välfärden för att vi skall ha råd att öka försvarskostnaderna
            och exempelvis införa vårdnadsbidrag.
          </note>
          <note type="speaker">
            Anf. 122 HENRIK LANDERHOLM (m)
          </note>
          <note>
            replik:
          </note>
          <note>
            Herr talman! Martin Nilsson gör samma misstag som hans partikamrater
            gör när de byter argumentation från motion till reservation. Martin
          </note>
          <note>
            Nilsson byter argumentation från från anförande till replik genom
            att helt plötsligt säga att det nu inte är hotbilden som skall
            styra försvarets inriktning och omfattning, utan i första hand
            de begränsade ekonomiska resurserna. Hur Martin Nilsson skall
            förklara den logiska kullerbyttan vet jag inte.
          </note>
          <note>
            Jag säger det igen: Martin Nilsson målar upp en annan säkerhetspolitisk
            bild än den som alla partier gemensamt utom vänsterpartiet har
            kommit överens om och som finns beskriven här i försvarspropositionen.
            Osäkerheten, den politiska instabiliteten och småkrigen är viktiga
            faktorer, och det militära hotet kvarstår. Även om det politiska
            hotet -- den politiska riskbilden, om vi så kallar det -- i dag
            ter sig ganska mycket snällare än vad den har gjort under en stor
            del av 80-talet, tycker jag att det är falskt av Martin Nilsson
            att beskriva vår omvärld som en omvärld med enbart demokrati,
            samförstånd och öppenhet, när dessa militära resurser fortfarande
            finns kvar.
          </note>
          <note>
            Jag menar att vi måste anpassa vårt militära försvar efter i
            första hand de militära resurser som finns i vår omvärld och först
            i andra hand efter de ganska flyktiga och snabba politiska förändringar
            som kan ske.
          </note>
          <note>
            De pengar som vi nu satsar på försvaret är inga gigantiska summor.
            Det är inte så fruktansvärt stor principiell skillnad mellan regeringens
            satsningar och den socialdemokratiska oppositionens satsningar.
            Oppositionen vill satsa 3,8 miljarder och regeringen vill satsa
            7,3 miljarder. I summan 7,3
          </note>
          <note>
            miljarder ingår faktiskt den teknikutvecklingsfaktor som Martin
            Nilsson hävdade skulle ligga utanför.
          </note>
          <note>
            Nästa gång vi fattar ett försvarsbeslut, oavsett om det blir
            1995, 1996, eller 1997, skall jag vara den förste att ta en ny
            debatt med Martin Nilsson och se om de moderna stridsvagnar som
            fortfarande sprutas ut ur ryska stridsvagnsfabriker har smitts
            om till plogbillar. Då skall jag vara den förste i kammaren att
            säga att Martin Nilsson fick rätt, vi kunde nedrusta. Men vi kan
            inte göra det nu.
          </note>
          <note>
            Jag vill ha svar på frågan i min förra replik: Hur kan någon
            någonsin påstå att vi får ett vassare försvar om vi inte köper
            JAS, inte köper nya stridsvagnar och inte köper nya ubåtar? Att
            kalla det för kvalitet, för ett vassare försvar, är att lura inte
            bara den opinion som lyssnar på vår debatt utan också kamraterna
            i kammaren. Hur ser detta ''vassare''
          </note>
          <note>
            försvar ut?
          </note>
          <note type="speaker">
            Anf. 123 MARTIN NILSSON (s) replik:
          </note>
          <note>
            Herr talman! Henrik Landerholm säger att han skulle vara den
            förste att om fem eller sex år ställa upp på att minska försvarsanslagen,
            ifall vi skulle se att rustningen minskar osv. Det skulle vara
            hemskt kul. Det skulle nämligen vara en totalt revolutionerande
            nyhet bland moderata riksdagsledamöter. Jag tror inte att det
            har hänt någon gång. Oavsett vilket läge vi har befunnit oss i
            har Moderaterna sagt att vi skall rusta upp. När nu omvärlden
            rustar ner, bryter ni helt plötsligt mot era principer och säger
            att vi inte alls skall följa omvärlden. Nu skall vi bilda en ny
            och helt egen linje, dvs. vi skall öka omkostnaderna.
          </note>
          <note>
            Henrik Landerholm menar att det finns en motsättning i det jag
            säger, att å ena sidan hotbilden skall styra och å andra sidan
            välfärden skall styra.
          </note>
          <note>
            Det är självklart att jag säger det. Det gör ni också.
          </note>
          <note>
            Om ni hade fått bestämma helt fritt och säga att det är en osäker
            värld som skall styra våra försvarskostnader, skulle ni ha satsat
            hur mycket pengar som helst, om ni hade haft dem. Men ni har inte
            de pengarna. Det finns andra angelägenheter i samhället som vi
            måste sköta gemensamt via skattefinansiering.
          </note>
          <note>
            Den avvägningen gör ni i propositionen och i motioner precis
            lika mycket som vi gör den i vår motion. Men vi kommer fram till
            att resurserna till större del borde läggas på välfärden och på
            att bearbeta hotbilden där vi ser den, dvs.
          </note>
          <note>
            instabiliteten. Där finns också ett problem.
          </note>
          <note>
            Ni säger att det finns en instabilitet i första hand i
          </note>
          <note>
            Östeuropa. Ni delar vår syn att det rör sig om sociala problem
            i första hand, som kan leda fram till ett auktoritärt samhällssystem
            i Östeuropa. Men ni vågar inte göra någonting åt det. Ni säger
            att det bästa sättet att motarbeta det är att satsa litet till
            på vårt eget militära försvar. Vi säger att det bästa sättet att
            åtgärda det är att satsa på bistånd där det bäst behövs, dvs.
            för tillfället i Östeuropa.
          </note>
          <note>
            Det är mycket möjligt att vi skulle få ett vassare försvar med
            JAS och nya stridsvagnar, men jag tror inte det. Jag tror att
            det är ett gammalt, klumpigt försvarssystem. Men jag kritiserar
            inte först och främst det. Vad jag kritiserar är att försvarsutskottet,
            framför allt den borgerliga majoriteten, inte har vågat, inte
            velat ta diskussionen om hur ett framtida försvarssystem skall
            se ut, om hur hotbilden har förändrats och om behovet av ett nytt
            försvarssystem. Så länge ni inte är beredda att ta den diskussionen
            här i kammaren eller ute i samhället, kommer ni att måla upp en
            bild med bara två system, där det handlar om ja eller nej, och
            det blir en oerhört förenklad försvarsdebatt. Det tjänar varken
            Henrik
          </note>
          <note>
            Landerholm eller jag på, tyvärr.
          </note>
          <note>
            Förste vice talmannen anmälde att Henrik
          </note>
          <note>
            Landerholm anhållit att till protokollet få antecknat att han
            inte ägde rätt till ytterligare replik.
          </note>
          <note type="speaker">
            Anf. 124 IRÉNE VESTLUND (s) replik:
          </note>
          <note>
            Herr talman! Jag inser naturligtvis att Martin
          </note>
          <note>
            Nilsson inte har kunnat följa debatten i dess helhet under dagen
            och i och med det kanske inte heller har haft klart för sig vad
            vi socialdemokrater har hävdat under dagens lopp.
          </note>
          <note>
            Jag avslutade mitt anförande med att säga att jag tycker, när
            vi nu talar om trendbrott, att det verkligen har skett ett trendbrott
            i dag. Vi tar t.ex.
          </note>
          <note>
            fram det civila försvaret. Men vi har också gemensamt beslutat
            om en kommitté för en utredning av det totala civila försvaret,
            och framför allt en uppföljning. Det är ändå någonting som vi
            gemensamt har kommit fram till och som jag tror är mer väsentligt
            för den framtida diskussionen om totalförsvaret än många andra
            resonemang.
          </note>
          <note>
            Martin Nilsson tar också upp de säkerhetspolitiska hoten. Diskussionen
            mellan Henrik Landerholm och Martin Nilsson tänker jag inte lägga
            mig i. Men jag vill nog framhålla att om det är några som har
            resonerat om de framtida säkerhetspolitiska hoten, så är det vi
            socialdemokrater i försvarsutskottet. Vi ser bl.a. miljöhoten
            som en av de stora frågorna.
          </note>
          <note>
            Själv pekade jag på bristen på rent vatten som kanske ett av
            de större hoten inför framtiden. Jag tog också upp andra saker,
            bl.a. konsekvenserna av de etniska och religiösa krig, eller skall
            vi säga historiskt grundade krig, som vi för närvarande ser i
            Centraleuropa. Allt detta kan få konsekvenser som vi i dag inte
            riktigt kan räkna ut.
          </note>
          <note>
            Jag tror att det måste finnas en öppenhet i diskussionen om säkerhetspolitik.
            Det säkerhetspolitiska resonemanget måste innehålla en helhetsbild.
            Jag vill inte dela den något förenklade syn som Martin Nilsson
            företräder här, och som även andra talare har företrätt.
          </note>
          <note type="speaker">
            Anf. 125 MARTIN NILSSON (s) replik:
          </note>
          <note>
            Herr talman! Jag delar Iréne Vestlunds syn på ett par områden.
            Jag menar också att
          </note>
          <note>
            Socialdemokraterna delvis har en bättre syn, både vad gäller
            beskrivningen av det civila försvaret och den säkerhetspolitiska
            hotbilden som finns i dag.
          </note>
          <note>
            Jag håller med henne. Utskottsgruppen har skrivit bra reservationer.
            Jag är nöjd med att ni har avgett dem. Men tyvärr går de inte
            tillräckligt långt.
          </note>
          <note>
            Det kanske inte finns förutsättningar för att diskutera detta
            och klara ut det så lätt. Men det som i dag känns viktigt för
            det civila försvaret är inte först och främst en kommitté. Det
            skulle i första hand behövas lösningar på de resursproblem vi
            ser ute i kommunerna i dag. Det är möjligt att en kommitté så
            småningom kan komma fram till sådana förslag.
          </note>
          <note>
            Det är litet tragiskt att man satsar 7,3 nya miljarder och i
            princip inte lägger någon enda krona, eller väldigt begränsade
            resurser, på det civila försvaret.
          </note>
          <note>
            Även när det gäller de säkerhetspolitiska hoten finns en skrivning
            som är bättre än den skrivning den borgerliga majoriteten har
            förmått prestera.
          </note>
          <note>
            Men tyvärr leder inte heller den någonstans. Det är en skrivning
            som är till intet förpliktigande. Den leder inte till några nya
            resurser eller något nytt förhållningssätt i den praktiska politiken.
            Det är en bra skrivning. Men det fordras kanske litet mer än så.
            Jag hoppas att det blir nästa steg i den socialdemokratiska försvarsutskottsgruppen,
            att man kommer längre.
          </note>
          <note type="speaker">
            Anf. 126 IRÉNE VESTLUND (s) replik:
          </note>
          <note>
            Herr talman! Detta med förhållningssätt tycker jag är mycket
            intressant. Dessutom är det intressant hur man för en sådan här
            debatt. Jag tror nog,
          </note>
          <note>
            Martin Nilsson, att det är viktigare att gå ut och diskutera
            dessa saker på plats, ute i kommunerna, för att också resonera
            om hur kommunerna fördelar de statliga bidragen. De statliga bidragen
            kommer ju att bli annorlunda konstruerade nu.
          </note>
          <note>
            Jag är medveten om att Kommunförbundet och regeringen inte har
            kommit överens särskilt väl om de ekonomiska ersättningarna. Det
            har varat under ganska många år. Men det har också att göra med
            att kommunerna inte alltid kanske har haft klart för sig att fredstida
            beredskap också gäller för krig.
          </note>
          <note>
            Man har hela tiden sagt att elavbrott, bekymmer med vatten, värme,
            sjukvård osv. har med krigssituationen att göra, och då skall
            staten betala.
          </note>
          <note>
            Men det fredstida samhället måste också vara robust och klara
            av dessa saker.
          </note>
          <note>
            Jag är medveten om att en utredning inte kommer att klara av
            detta, men jag är övertygad om att en mycket klar diskussion mellan
            kommunala politiker och oss försvarspolitiker måste komma till
            stånd för att man skall se helheten.
          </note>
          <note>
            Det är ingen lätt materia, det vet vi, inte minst när man också
            har andra prioriteringsdiskussioner som jag väl inser är ännu
            nödvändigare och hårdare. Då kan det vara lätt att skjuta ifrån
            sig det här.
          </note>
          <note>
            Jag tog ett exempel på förmiddagen. Det är den situation man
            har i en kommun uppe i Dalarna, där hela dricksvattentäkten blivit
            förgiftad. Vad gör man där? Det kan hända många kommuner i framtiden.
            Det är ett av de faktiska miljöhot som finns nära inpå oss.
          </note>
          <note>
            Den diskussionen tror jag Martin Nilsson och jag kommer att klara
            ut tillsammans. Man skall inte tala om korståg i detta sammanhang,
            men vi kan väl flagga för det.
          </note>
          <note type="speaker">
            Anf. 127 MARTIN NILSSON (s) replik:
          </note>
          <note>
            Herr talman! Vi hoppas det. Jag tror att Iréne
          </note>
          <note>
            Vestlund och jag är överens i mycket. Problemet är att saken
            diskuterats i många år men inte kommit någonstans. Det vi ser
            i dag är det problem Iréne
          </note>
          <note>
            Vestlund tar upp, att kommunerna tvingas prioritera mellan olika
            verksamheter. Då ligger tyvärr inte det civila försvaret så högt.
          </note>
          <note>
            Vi får hoppas att regeringen kommer med något slags rättighetslag
            även på detta område. Det brukar man vara rätt duktig på annars.
          </note>
          <note type="speaker">
            Anf. 128 PEHR LÖFGREEN (m):
          </note>
          <note>
            Herr talman! Sveriges flygvapen står inför genomgripande förändringar.
            Flygvapnets betydelse har kommit alltmer i fokus tack vare de
            senaste årens internationella händelser. Tålighet och avancerad
            teknik har visat sig överlägset i ett modernt krig.
          </note>
          <note>
            Sammanbrottet i Östeuropa har medfört att den stabilitet som
            Warszawa- och NATO- pakterna trots allt stod för, inte längre
            finns. Som exempel kan man peka på motsättningarna inom det gamla
          </note>
          <note>
            Sovjetunionen, sammanbrottet och inbördeskriget i Jugoslavien.
            Enligt flera bedömare är risken stor att den konflikten kan sprida
            sig till resten av
          </note>
          <note>
            Balkan.
          </note>
          <note>
            Det är en mycket allvarlig felbedömning att tro att krigsrisken
            minskat i vårt närområde på grund av upplösningen av Warszawapakten
            och nedrustningen i Centraleuropa. Motsättningarna är tydligare
            än någonsin, och sannolikheten för väpnade konflikter är större
            än tidigare. Behovet av ett starkt och effektivt flygvapen har
            blivit viktigare än tidigare. Därför är det för tidigt att göra
            stora nedskärningar, nedläggningar eller omflyttningar av det
            svenska flygvapnet utan att samtidigt göra en bedömning av de
            säkerhetspolitiska konsekvenserna.
          </note>
          <note>
            Under de senaste tio åren har flygvapnet satsat mycket på att
            bygga upp ett ''tåligt'' system. Vi har förändrat vår basfilosofi
            till att, i krig, ha så stor spridning av materiel och personal
            som möjligt.
          </note>
          <note>
            ÖB:s direktiv om försvarets organisation, att arbeta så ''krigslikt''
            som möjligt i fred, för att övergången till krig skall kunna genomföras
            så snabbt och enkelt som möjligt, innebär att flygvapnet måste
            finnas nära de baser man kommer att använda i krig.
          </note>
          <note>
            Besluten om flygvapnet och framför allt vår framtida organisation
            måste grundas på möjligheten att hävda vårt luftrum, att bibehålla
            en hög incidentberedskap och en effektiv havsövervakning.
          </note>
          <note>
            F 13 i Norrköping spelar en viktig roll för vår närvaro i det
            strategiskt viktiga Östersjöområdet.
          </note>
          <note>
            Att från andra flygflottiljer bedriva samma effektiva spaningsflygverksamhet
            är omöjligt.
          </note>
          <note>
            Eftersom F 13 alltid bedömts ligga inom ett strategiskt viktigt
            område har omfattande investeringar gjorts här de senaste tre
            åren.
          </note>
          <note>
            Berghangaren, en av Sveriges två, är bl.a.
          </note>
          <note>
            förberedd för JAS 39 Gripen.
          </note>
          <note>
            Sammantaget innebär detta att F 13 är en av
          </note>
          <note>
            Sveriges modernaste flygflottiljer. Flottiljens läge, uppgifter
            och kompetensnivå gör F 13 till ett av
          </note>
          <note>
            Sveriges viktigaste flygförband. En nedläggning av
          </note>
          <note>
            F 13 skulle avsevärt försämra Sveriges möjligheter att effektivt
            övervaka ett av norra Europas
          </note>
          <note>
            ''hetaste'' områden med en kraftig militär närvaro.
          </note>
          <note>
            Tyvärr har den tidigare socialdemokratiska regeringen haft ett
            ganska ljumt intresse för de svenska försvars- och säkerhetspolitiska
            frågorna.
          </note>
          <note>
            Intresset har varit mer inriktat på länder långt från
          </note>
          <note>
            Europa. Urholkningen av försvarets resurser har lett till att
            vi bl.a. inte klarat skyddet av våra kuster.
          </note>
          <note>
            Försvarets trovärdighet har naggats i kanten.
          </note>
          <note>
            Socialdemokraternas oförmåga att fatta de nödvändiga strategiska
            besluten om försvarets framtid har lett till att den nuvarande
            regeringen tvingas fatta en rad svåra beslut som dess värre kommer
            att påverka många människor.
          </note>
          <note>
            Sammanslagningar och nedläggningar av förband är nödvändiga.
            Om den tidigare socialdemokratiska regeringen fattat de nödvändiga
            besluten hade effekten för de orter som nu drabbas kunnat lindras
            eller uteblivit helt.
          </note>
          <note>
            Riksdagens beslut om vårt framtida flygvapen måste fattas utifrån
            en säkerhetspolitik som bygger på vårt behov av skydd och säkerhet
            och inte av sysselsättnings- och regionalpolitiska skäl. Sådana
            beslut kommer att undergräva flygvapnets möjligheter att lösa
            sina uppgifter, dvs. försvara
          </note>
          <note>
            Sverige i händelse av ofred.
          </note>
          <note>
            Herr talman! För att riksdagen skall kunna fatta ett långsiktigt
            beslut om vårt framtida flygvapen är det nödvändigt att chefen
            för flygvapnet tillsammans med ÖB gör en plan för hur freds- och
            krigsorganisationen skall se ut för att flygvapnet skall kunna
            lösa sina uppgifter effektivt. Det är nödvändigt att undvika förhastade
            beslut som leder till en omfattande flyttkarusell av flygplan,
            materiel och människor och som kommer att kosta skattebetalarna
            ansenliga belopp.
          </note>
          <note>
            En nedläggning av F 13 kommer att leda till en mycket omfattande
            flyttkarusell, eftersom huvuddelen av verksamheten skall behållas
            i krigsorganisationen.
          </note>
          <note>
            F 13:s uppgifter är omfattande, eftersom man tidigare övertagit
            verksamheterna från fyra nedlagda flottiljer. Om F 13 läggs ner
            kommer nuvarande verksamhet att flyttas till F 16 i Uppsala,
          </note>
          <note>
            F 17 i Ronneby och F 6 i Karlsborg.
          </note>
          <note>
            Från Ronneby flyttas spaningsdivisionen till
          </note>
          <note>
            Karlsborg. För att ge plats i Karlsborg kommer ett antal Attackviggen
            att flyttas till Söderhamn. F 16 i
          </note>
          <note>
            Uppsala tar över ansvaret för baser, stridsledning och radarstationer.
            Så länge chefen för flygvapnet anser att ostkusten är värd att
            försvara kommer man att vara tvungen att ha personal stationerad
            i närheten.
          </note>
          <note>
            En flyttkarusell av denna omfattning är oerhört kostsam. Kostnaderna
            för att flytta materiel och människor kommer att öka avsevärt.
            Detsamma gäller kostnaderna för flygspaningen, som nu bedrivs
            från F 13 och som kommer att tas över av
          </note>
          <note>
            F 6. Dessutom kommer försvarseffekten att minska, enligt chefen
            för flygvapnet vid hans besök på F 13 fredagen den 15 maj.
          </note>
          <note>
            Eftersom Karlsborg även kommer att överta spaningen från Ronneby,
            kommer våra möjligheter till effektiv havsövervakning att kraftigt
            försämras.
          </note>
          <note>
            Den ökade transporttiden för både jakt och spaningsflyg kommer
            att innebära att Sverige inte kan klara av en tillfredsställande
            incidentberedskap i norra och mellersta Östersjöområdet. ''Gotland'',
          </note>
          <note>
            Sveriges hangarfartyg, lämnas utan tillfredsställande luftförsvar.
          </note>
          <note>
            Kostnaderna för en avveckling av F 13, tillsammans med den kraftiga
            försämringen av luftförsvaret inom Östersjöområdet, talar emot
            en nedläggning av F 13.
          </note>
          <note>
            Det är nödvändigt att riksdagen bildar sig en uppfattning om
            hur flygvapnet skall vara organiserat, vilka förband vi skall
            ha kvar och var dessa skall vara placerade.
          </note>
          <note>
            Alla delar inom flygvapnet skall beaktas, investeringskostnader,
            utbildning, administration, försvarsuppgifter, etc.
          </note>
          <note>
            Flygvapnets operativa delar skall vara decentraliserade så långt
            som möjligt för att få bästa yttäckning. Däremot kan administrationen
            mycket väl centraliseras. I dag sköter i stort sett varje flottilj
            sin egen adminstration. Här borde det finnas stora möjligheter
            till rationaliseringar.
          </note>
          <note>
            Administrationen för de olika flygförbanden borde kunna slås
            ihop till att klara tre--fyra flygförband.
          </note>
          <note>
            Historiskt har Östersjön alltid varit strategiskt viktigt för
            många nationer. Förutom handel och sjöfart har den militära närvaron
            alltid varit påtaglig. Vi delar också Östersjön med många nationer,
            alla med samma rätt att färdas över havet och genom luften men
            också med samma skyldighet att respektera varandras suveränitet.
            Denna skyldighet har tyvärr inte varit en självklarhet,
          </note>
          <note>
            Sverige har fått se sina gränser kränkta otaliga gånger. Genom
            vår närvaro i Östersjöområdet kan vi visa omvärlden att vi alltid
            kommer att hävda vårt territorium, att vi kommer att hävda vår
            rätt att finnas där.
          </note>
          <note>
            När nu riksdagen skall besluta om F 13:s framtid kommer riksdagen
            också att markera för omvärlden vår syn på det viktiga Östersjöområdet.
          </note>
          <note>
            Bevara Sveriges suveränitet, slå vakt om F 13!
          </note>
          <note>
            Jag yrkar bifall till regeringens proposition i den del som avser
            bevarande av Kungl. Bråvalla flygflottilj
          </note>
          <note>
            F 13 samt avslag på utskottets förslag och samtliga motioner
            och reservationer. Yrkandet finns utdelat i kammaren.
          </note>
          <note>
            (Pehr Löfgreens yrkande hade följande lydelse:
          </note>
          <note>
            beträffande nedläggning av Bråvalla flygflottilj
          </note>
          <note>
            (F 13) att riksdagen med bifall till proposition
          </note>
          <note>
            1991/92:102 i denna del samt med avslag på motionerna 1991/92:Fö6
            i denna del, 1991/92:Fö16
          </note>
          <note>
            yrkande 2, 1991/92:Fö21 i denna del, 1991/92:Fö28
          </note>
          <note>
            yrkande 23, 1991/92:Fö47 och 1991/92:Fö331
          </note>
          <note>
            yrkande 1 godkänner vad regeringen föreslagit.)
          </note>
          <note>
            I detta anförande instämde Mona Saint Cyr och
          </note>
          <note>
            Birger Hagård (båda m).
          </note>
          <note type="speaker">
            Anf. 129 BRITT BOHLIN (s) replik:
          </note>
          <note>
            Herr talman! Jag finner Pehr Löfgreens säkerhetspolitiska bedömning
            milt uttryckt märklig. Pehr Löfgreen torde stå tämligen ensam
            i denna kammare om denna bedömning. Inget parti i denna kammare
            har gett uttryck för en sådan bedömning tidigare.
          </note>
          <note>
            Jag föreslår att Pehr Löfgreen snarast vänder sig till sin egen
            försvarsminister och sitt eget parti för att få rätsida på de
            frågeställningar han har kring den säkerhetspolitiska bedömningen.
          </note>
          <note>
            Hans resonemang leder honom fram till att vi i dag över huvud
            taget inte kan vidta några förändringar i grundorganisationen
            därför att det säkerhetspolitiska läget anses så ''farligt'' just
            nu.
          </note>
          <note>
            Jag skulle vilja påstå att det är precis tvärtom. Har vi någon
            gång i modern historia kunnat använda tidsuppehållet till att
            vidta förändringar i grundorgansationen är det exakt just nu.
            Det är såvitt jag förstår samtliga partier i riksdagen överens
            om.
          </note>
          <note>
            Pehr Löfgreen känner oro för att vi inte skall kunna hävda luftrummet.
            Men det är inte med fredsflottiljer vi gör det, utan med våra
            divisioner i krigsorganisationen. Dem har vi efter bästa förmåga
            försökt bibehålla på en hög standard. Det gäller också nästan
            alla partier.
          </note>
          <note>
            Pehr Löfgreen talar om invsteringar på F 13. Jag håller med om
            att F 13 är en modern, fin och bra flygflottilj. Problemet är
            att vi inte har några risiga, nedgångna flottiljer i flygvapnet
            i dag. Alla har en god standard. Det är alltså tyvärr inget bra
            urvalsinstrument som Pehr Löfgreen hänvisar till.
          </note>
          <note>
            När det gäller antalet flottiljer vill jag påstå att det kanske
            vore klokt av Pehr Löfgreen att diskutera den frågan med regeringskollegerna
            i Folkpartiet.
          </note>
          <note>
            Får jag påstå att det resonemang om Gotlands luftförsvar som
            fördes i talarstolen är fullständigt felaktigt. Jag skulle nästan
            vilja gå så långt att jag sade att Pehr Löfgreen borde fundera
            litet på devisen för första divisionen på F 13: Utan spaning,
            ingen aning. Är det så att Pehr Löfgreen inte har tillämpat någon
            spaning?
          </note>
          <note type="speaker">
            Anf. 130 PEHR LÖFGREEN (m) replik:
          </note>
          <note>
            Herr talman! Först vill jag beklaga att jag hörde illa vad som
            sades av föregående talare, och det vore bra om det gick att tala
            litet tydligare. Jag hörde ändå i stort sett vad det rörde sig
            om, och jag vill hävda att en incidentberedskap är mycket nödvändig.
            Vad jag i övrigt har sagt vidhåller jag.
          </note>
          <note>
            Vi är tvungna att ha ett starkt försvar, ett starkt flygvapen.
            Ryssland är i dag en stat som består av många delstater, och det
            finns alltså möjlighet att precis vad som helst kan hända, när
            som helst. Min uppfattning är att oron ute i världen är betydligt
            större än vad många vill framhålla.
          </note>
          <note type="speaker">
            Anf. 131 BRITT BOHLIN (s) replik:
          </note>
          <note>
            Herr talman! Jag skall verkligen försöka att vara tydlig och
            klar. Mitt budskap till Pehr Löfgreen är:
          </note>
          <note>
            Incidentberedskapen skall inte förändras. Punkt.
          </note>
          <note type="speaker">
            Anf. 132 PEHR LÖFGREEN (m) replik:
          </note>
          <note>
            Herr talman! Jag vidhåller vad jag har sagt i mitt anförande.
            Jag hoppas nu att flygvapnet skall få fortsätta att försvara det
            här landet.
          </note>
          <note type="speaker">
            Anf. 133 TORGNY LARSSON (s):
          </note>
          <note>
            Herr talman! En lång dags debatt börjar närma sig sitt slut.
            Det har sagts mycket i dag, både sådant som är värt att komma
            ihåg och sådant som vi kanske ganska snabbt glömmer. Det som somliga
            talare ändå har kunnat ställa sig bakom är att det kalla kriget
            är slut. Det är inte det intryck man får när man lyssnar på alla.
          </note>
          <note>
            Det har i alla fall skett en dramatisk och positiv ändring i
            de internationella relationerna i Europa.
          </note>
          <note>
            Sovjetunionen är upplöst, och Warszawapakten existerar inte längre.
            Tillbakadragandet av sovjetiska trupper och upplösningen av
          </note>
          <note>
            Sovjetunionen har lett till en totalt förändrad situation i Europa.
            En mycket kraftig konventionell nedrustning pågår, liksom en kraftig
            nedrustning av kärnvapen.
          </note>
          <note>
            Detta var några meningar i den motion nr 34 som företrädare för
            de socialdemokratiska sidoorganisationerna -- Broderskapsrörelsen,
          </note>
          <note>
            Socialdemokratiska kvinnoförbundet och ungdomsförbundet -- har
            skrivit under.
          </note>
          <note>
            Det kan inte längre påvisas att det finns något verkligt militärt
            hot mot Sverige i dag. Varifrån skulle i så fall ett anfall kunna
            tänkas komma?
          </note>
          <note>
            Varken ÖB, regeringen eller utskottet kan ge något svar på den
            frågan.
          </note>
          <note>
            Vi lever alltså i en ny situation, vilket även utskottet åtminstone
            delvis medger. Den logiska slutsatsen av detta faktum borde rimligtvis
            vara att även
          </note>
          <note>
            Sverige skulle kunna minska sina försvarsutgifter.
          </note>
          <note>
            Åtminstone borde vårt land kunna undvika att öka sina militära
            kostnader.
          </note>
          <note>
            Det kalla krigets slut borde göra det möjligt att frigöra stora
            resurser av olika slag. Det hade varit bra om vi nu hade kunnat
            ta chansen och använda oss av den möjligheten.
          </note>
          <note>
            Visserligen medger utskottet att den säkerhetspolitiska utvecklingen
            innehåller många positiva element, men det framhåller samtidigt
            att denna utveckling också innehåller stora osäkerheter. Därför
            kan man inte tänka sig varken att sänka militärutgifterna eller
            ens att behålla dessa på en oförändrad nivå.
          </note>
          <note>
            Det finns ingen anledning att förneka att utvecklingen framöver
            kan innebära osäkerheter, men utskottet drar fel slutsatser med
            anledning av det. Den grundläggande frågan som bör ställas är
            om detta innebär ett hot mot Sveriges säkerhet. De konfliktrisker
            som kan tänkas uppstå i form av social oro, etniska och nationella
            motsättningar kan inte i första hand mötas med militära metoder.
          </note>
          <note>
            I stället är bistånd till ekonomisk utveckling, försvar av mänskliga
            rättigheter och miljösatsningar exempel på insatser som bör göras.
          </note>
          <note>
            Därför finns ingen anledning att realt höja de militära anslagen.
          </note>
          <note>
            I dessa dagar presenterar en av mina medmotionärer, Maj Britt
            Theorin, vid den stora konferensen i Rio en FN-studie om hur militära
            resurser kan användas för att rädda och återställa miljön.
          </note>
          <note>
            Slutsatsen är att den ekonomiska ramen för det militära försvaret
            kan hållas oförändrad i jämförelse med dagsläget. Försvarskostnaderna
            bör inte fortsätta att öka.
          </note>
          <note>
            Herr talman! Det är mycket som man skulle kunna säga med anledning
            av detta, men med hänsyn till den långa debatten nöjer jag mig
            med att i allt väsentligt instämma i det som Kent Carlsson och
          </note>
          <note>
            Martin Nilsson har sagt tidigare i debatten. Jag vill bara göra
            ett litet tillägg, en markering, och det gäller JAS.
          </note>
          <note>
            Det har många gånger sagts, även i dag, att JAS är en gökunge
            i försvarsboet. Det tål att upprepas.
          </note>
          <note>
            JAS-projektet borde aldrig ha kommit till stånd. I
          </note>
          <note>
            den situation vi är i nu, borde riksdagen i dag fatta ett beslut
            om att säga nej till delserie 2. Tyvärr kommer riksdagen inte
            att göra det, och jag beklagar det, herr talman.
          </note>
          <note>
            Jag instämmer i de yrkanden som Kent Carlsson och Martin Nilsson
            här har framfört.
          </note>
          <note>
            Anf. 134 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! ''F 13 är inte utbytbart i försvarets nedläggningsprocess.
            400 miljoner kostar det att
          </note>
          <note>
            ''byta'' F 13 mot F 6 i Karlsborg. Och det inryms inte i försvarsbeslutets
            ramar.''
          </note>
          <note>
            Det här sade försvarsminister Anders Björck i
          </note>
          <note>
            Linköping i april.
          </note>
          <note>
            I maj var försvarsministern i Norrköping, och enligt
          </note>
          <note>
            Norrköpings Tidningar fällde han följande yttrande:
          </note>
          <note>
            ''Ett militärt sett felaktigt beslut. Så kommenterar en kritisk
            försvarsminister Anders Björck (m)
          </note>
          <note>
            försvarsutskottets beslut på tisdagen att offra F 13 i
          </note>
          <note>
            Norrköping.'' Enligt Björck kostar utskottets beslut flera miljoner
            mer än om F 13 fått vara kvar.
          </note>
          <note>
            Regeringens proposition är ju klar: man föreslår en nedläggning
            av F 6 och ett bibehållande av F 13 --
          </note>
          <note>
            detta av försvarspolitiska och ekonomiska skäl. Vi har hört det
            av flera talare, och jag skall inte gå in i detalj på det. Vi
            vet av den debatt som har varit vilka skälen är. Mina kamrater
            på Östgötabänken har lagt fram dem mycket tydligt, nämligen Lars
          </note>
          <note>
            Stjernkvist, Pehr Löfgreen, Inge Carlsson, Dan
          </note>
          <note>
            Ericsson i Kolmården och Ingvar Björk. De har berättat om läget
            nära Östersjön, de gjorda investeringarna på F 13, ekonomin, de
            kortare flygtiderna i förhållandet mellan F 13 och F 6, transportsträckorna
            om F 6 får behållas och F 13
          </note>
          <note>
            läggas ned.
          </note>
          <note>
            Ett argument som har framförts flera gånger och som naturligtvis
            är besvärande för oss som försvarar F 13, är att ÖB och flygvapenchefen
            skulle ha förordat att F 13 skall läggas ned. Men jag tror att
            det kan vara skäl att påminna om att de gjorde det i ett läge
            när ''ÖB 92 komplement''
          </note>
          <note>
            presenterades. Jag undrar om de skulle ha gjort samma bedömning
            i dag, när regeringen har föreslagit att en och en halv division
            AJ 37 skall avvecklas. Hade flygvapenchefen och ÖB haft de fakta
            i målet, tror jag att det inte är en alltför djärv gissning att
            de skulle ha föreslagit att lägga ned F 6
          </note>
          <note>
            och behålla F 13.
          </note>
          <note>
            Det tror jag hade blivit den logiska slutsatsen.
          </note>
          <note>
            Men när den socialdemokratiska partimotionen lades fram blev
            det naturligtvis en rejäl dolkstöt för
          </note>
          <note>
            F 13. I den föreslogs just en nedläggning av
          </note>
          <note>
            Norrköpingsflottiljen. Då förstod vi nog litet till mans att
            det kanske skulle bli litet besvärligt att rädda F 13. Men hoppet
            fanns naturligtvis, och nu hängde det på utskottet och den här
            kammaren. Vi skall snart gå till beslut, och fortfarande finns
            naturligtvis chans att vi kan följa propositionen, regeringen
            och försvarsministern.
          </note>
          <note>
            I utskottet blev det en majoritet för ett bibehållande av F 6.
            Socialdemokraterna och Ny demokrati fann varandra. Detta gjorde
            det naturligtvis också besvärligt för de fyra borgerliga regeringspartierna
            att sedan gå vidare och föreslå att F 13 skulle vara kvar. Då
            skulle man inte få en nedläggning av någon flottilj. Det var den
            kniptång man satt fast i.
          </note>
          <note>
            Jag frågar mig ändå: Var är de borgerliga reservationerna mot
            det här förslaget? När man fastnade för F 6 hade jag väntat mig
            att regeringsföreträdarna skulle ha reserverat sig till förmån
            för förslaget i propositionen.
          </note>
          <note>
            I ett särskilt yttrande förklarar de fyra partierna sitt agerande.
            Det gör man mycket bra, tycker jag. Det är bara synd att det är
            ett särskilt yttrande och inte en reservation.
          </note>
          <note>
            I yttrandet skriver man på följande vis: ''Att
          </note>
          <note>
            Karlsborgs kommun skulle drabbas mycket hårt av effekterna av
            en nedläggning av F 6 är uppenbart.
          </note>
          <note>
            Inte desto mindre talar starka krigsorganisatoriska och ekonomiska
            skäl för en nedläggning.
          </note>
          <note>
            Nedläggning av något annat förband än F 6 sparar mindre pengar
            under försvarsbeslutsperioden och stämmer sämre överens med de
            prioriteringar avseende krigsuppgifterna som i enighet beslutats
            i avsnittet Säkerhetspolitiken och totalförsvaret.''
          </note>
          <note>
            Bakom detta står utskottets ordförande och de borgerliga ledamöter
            som företräder regeringspartierna.
          </note>
          <note>
            Det kunde naturligtvis ha blivit ett annat beslut, om t.ex. Ingvar
            Björk, som har talat väl för F 13 här i dag, också hade röstat
            på ett sådant sätt att vi kunde ha bevarat F 13. Genom att yrka
            på och rösta för ett bibehållande av F 6 slog han -- och det måste
            han ha varit medveten om -- undan benen för möjligheterna att
            behålla F 13.
          </note>
          <note>
            Hans Lindblad har också i debatten här i dag sagt att vilken
            flottilj som skall läggas ned -- F 6 eller
          </note>
          <note>
            F 13 -- inte objektivt kan fastställas. Jag vet inte riktigt
            vad Hans Lindblad menar med att det inte objektivt kan fastställas.
            Hans Lindblad har talat om olika variabler, och på något sätt
            måste man väl ändå kunna komma fram till vilket som är bäst att
            lägga ned -- F 6 eller F 13.
          </note>
          <note>
            Enligt det särskilda yttrandet, som Hans Lindblad ändå har ställt
            sig bakom, gör man bedömningen att det från försvarspolitisk och
            ekonomisk synpunkt vore bättre om man behöll F 13 än F 6.
          </note>
          <note>
            Vad man nu har gjort är att man har tagit andra hänsyn än försvarspolitiska.
            Utskottet skriver när det gäller F 6: ''Utskottet har noga prövat
            regeringens förslag att lägga ned Västgöta flygflottilj F 6 i
            Karlsborg och därvid funnit att övervägande skäl talar för att
            behålla flottiljen. Av betydelse har härvid varit att Karlsborgs
            kommun skulle ha drabbats mycket hårt av effekterna av en nedläggning.''
            Det är det första argument man för fram -- alltså ett arbetsmarknadspolitiskt,
            inte försvarspolitiskt, skäl. På den punkten finns ingen reservation.
          </note>
          <note>
            Utskottets ordförande, Arne Andersson, har här i dag lagt fram
            ett särskilt yrkande, och det är jag glad över att han har gjort.
            I det sägs att vad utskottet har anfört om friare former vid nedläggning
            av I 14 och P 6 jämväl bör innefatta de för nedläggning föreslagna
            förbanden F 13 och
          </note>
          <note>
            Ing 1. Är det nu F 13 som kommer att läggas ned enligt beslutet
            här i dag är det naturligtvis bra.
          </note>
          <note>
            Skulle det bli F 6 som läggs ned kan ju F 13 utbytas mot F 6.
            Det är enligt vad jag förstår en motion av
          </note>
          <note>
            Hans Lindblad som ligger till grund för detta yrkande.
          </note>
          <note>
            Alla de brev och andra påstötningar som vi har fått från dem
            som nu är oroliga i Norrköping har vi naturligtvis tagit intryck
            av. Men framför allt har det, precis som Lars Stjernkvist har
            sagt här i dag, funnits försvarspolitiska skäl. Enligt vad jag
            förstår blev Lars Stjernkvist egentligen aldrig rejält bemött
            på de konkreta punkter som han lade fram. Det är, som det står
            i det särkilda yttrandet, den bedömning man borde ha gjort när
            man tog ställning.
          </note>
          <note>
            Jag skall slutligen bara läsa upp ett par saker som jag har fått
            mig tillsända. En anställd skriver så här:
          </note>
          <note>
            Om F 13 i Norrköping läggs ned och all dess verksamhet flyttas
            förstår jag inte varför. Varför är vi, 530 civilanställda vid
            flottiljen, värda mindre än
          </note>
          <note>
            300 i Karlsborg, där dessutom den övervägande delen av de civilanställda
            jobbar för hela garnisonen. Alltså riskerar inte alla att bli
            helt arbetslösa som här i Norrköping. Vi skall ut på en arbetsmarknad
            som i dag består av 4 000 arbetslösa, med varsel och förvarsel
            på ytterligare tusentalet --
          </note>
          <note>
            en kris som är jämförbar med textilkrisen här i stan. -- Skulle
            man nu ha arbetsmarknadspolitiska skäl för sin bedömning kunde
            man lika väl ha tagit de här argumenten.
          </note>
          <note>
            Så här skriver en anställd som klagar över att de försvarspolitiska
            motiven lyser med sin frånvaro:
          </note>
          <note>
            Om vår Jakt var snabbare än tanken som Du tänker
          </note>
          <note>
            Och var byggnad utav guld och ädla stenar blänker
          </note>
          <note>
            Om vår berghangar var byggd så trygg och kostsamt stor
          </note>
          <note>
            att faktiskt alla rymdes där, i hela staden där vi bor
          </note>
          <note>
            Om vår spaning såg Moskva och ryssens Röda torg
          </note>
          <note>
            Allt tycks väga lätt mot F 6 och Karlsborg.
          </note>
          <note>
            Med det här, herr talman, yrkar jag bifall dels till det yrkande
            som Pehr Löfgreen har lagt fram, dels till ett som är utdelat
            på bänkarna och där jag yrkar bifall till det som har anförts
            i propositionen när det gäller F 6 i Karlsborg, dvs. beträffande
            bibehållande av Västgöta flygflottilj, mom. 76.
          </note>
          <note type="speaker">
            Anf. 135 HANS LINDBLAD (fp) replik:
          </note>
          <note>
            Herr talman! Karl-Göran Biörsmark tog upp mitt påstående att
            man inte objektivt kan fastställa vilken flottilj som skall läggas
            ned. Jag sade att jag var med i ''dödspatrullen''. När vi åkte
            runt och tittade på, jag tror det var sammanlagt 70
          </note>
          <note>
            myndigheter -- både civila och militära -- använde vi samma sätt
            att räkna vid bedömningen; vi hade samma räntor när vi beräknade
            kostnaderna för investeringar och samma siffror när vi beräknade
            vad avgångar och rekrytering etc. kostade. De ekonomiska kostnaderna
            kan på det sättet beräknas objektivt.
          </note>
          <note>
            Men när man skall avgöra vilken flottilj som skall läggas ned
            kan ett skäl vara att det på ett ställe är mera bullerstörningar.
            Ett annat skäl kan vara att arbetsmarknaden på orten är större.
            Det är svårt att sätta siffror på sådana faktorer, eftersom det
            är värderingar. En sådan fråga kan man aldrig bedöma objektivt,
            inte ens i efterhand.
          </note>
          <note>
            Jag kan ta några exempel. Riksdagen fattade beslutet att lägga
            ned I 11 i Växjö. Alternativet var då I 16 i Halmstad. Jag kan
            inte ärligt säga att detta var ett riktigt beslut. Jag kan t.o.m.
            personligen finna flera argument som talar för ett beslut i motsatt
            riktning.
          </note>
          <note>
            Vi hade en gång -- jag har redan nämnt det exemplet -- att ta
            ställning mellan flottiljen i
          </note>
          <note>
            Ronneby och den i Kalmar. Nedläggningen skedde i Kalmar, men
            objektivt sett kan man inte säga vilken som borde läggas ned.
          </note>
          <note>
            Ett annat exempel som kan vara intressant nu var vägningen mellan
            F 13 i Norrköping och F 11 i
          </note>
          <note>
            Nyköping. Det var alldeles uppenbart att bullerstörningarna var
            mycket större i Norrköping.
          </note>
          <note>
            F 11:s fält låg väldigt långt ut. Det fanns också berghangar
            och sådant som vägdes in. Men det som förmodligen gjorde att F
            13 blev kvar var att man sade att Norrköping nyss drabbats av
            en stor textilkris. Det var bara det att den dag tre år senare
            när flottiljen lades ned stod man mitt uppe i en stålkris med
            risk för att hela Oxelösund skulle ramla bort. Det som var rätt
            när beslutet fattades gällde inte längre när beslutet verkställdes.
          </note>
          <note>
            Jag är själv från Gävle. Jag tycker naturligtvis att det finns
            många skäl som talar för
          </note>
          <note>
            Gästrikebrigaden, men jag kan inte säga att det är objektivt
            och att det är fel att behålla regementet i
          </note>
          <note>
            Sollefteå; Ådalen har redan nyligen förlorat ett trängregemente,
            länet blev av med ett luftvärnsregemente i Sundsvall för ett antal
            år sedan, och risken är ganska stor att KA 5 i
          </note>
          <note>
            Härnösand också försvinner.
          </note>
          <note>
            Ingen har alltså rätt eller fel i sådana här frågor, utan alla
            för fram sina värderingar. Siffror och sådant kan man fastställa
            objektivt, men värderingar kan inte göras objektivt. Det är det
            som är politik -- man kan värdera regionalpolitik, miljö, statsfinanser,
            värnpliktssociala faktorer etc.
          </note>
          <note>
            på olika sätt.
          </note>
          <note>
            Det är klart att vi har tagit oerhört mycket hänsyn till regionalpolitik
            i den meningen att man har lagt ned nästan alla förband i storstäderna
            och bygger nya förband t.ex. uppe i Arvidsjaur dit de stackars
            värnpliktiga får åka. Det har tagits väldigt litet värnpliktssociala
            hänsyn från riksdagens sida under det att man tagit stor hänsyn
            till regionala skäl.
          </note>
          <note>
            Detta är en värderingsmässig bedömning, men den är inte felaktig
            i någon objektiv mening. Därför tror jag inte att vi kan säga
            att det bombsäkert är riktigt att lägga ned den ena flottiljen
            och fel att lägga ned den andra. Jag är betydligt mer ödmjuk,
            därför att jag har varit med om många sådana beslut.
          </note>
          <note>
            Anf. 136 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Herr talman! Jag respekterar Hans Lindblads ödmjukhet och förstår
            resonemanget att det är svårt att vara rent objektiv i detta och
            att väga faktorerna i en vågskål och få fram en absolut sanning.
            Jag respekterar det. Men samtidigt har ju
          </note>
          <note>
            Hans Lindblad varit väldigt vältalig när det gäller just hur
            man kan räkna med olika variabler, hur man kan ta in olika faktorer
            och väga dem mot varandra. Det jag saknar här är just detta underlag,
            när man nu ställer F 6 mot F 13. Det borde ha funnits en bättre
            presentation av de variabler som
          </note>
          <note>
            Hans Lindblad talar så vältaligt om. Då hade det kanske också
            varit lättare att ta ställning.
          </note>
          <note>
            Den information som jag har fått ut av den här debatten -- jag
            sitter inte i försvarsutskottet och ägnar mig inte så mycket åt
            de här frågorna annars -- är att de här variablerna talar för
            F 13. Det är vad jag har fått ut av den här informationen.
          </note>
          <note>
            Tydligen är det så att Hans Lindblad själv har gjort samma bedömning
            som jag, regeringen, försvarsministern och många andra, nämligen
            att de här variablerna talar för F 13. Annars skulle ju inte Hans
            Lindblad skriva som han gör i det särskilda yttrandet. Låt mig
            bara kort citera det en gång till: ''Inte desto mindre talar starka
            krigsorganisatoriska och ekonomiska skäl för en nedläggning''
            -- av F 6. ''Nedläggning av något annat förband än F 6 sparar
            mindre pengar under försvarsbeslutsperioden och stämmer sämre
            överens med de prioriteringar avseende krigsuppgifterna som i
            enighet beslutats i avsnittet
          </note>
          <note>
            Säkerhetspolitiken och totalförsvaret.'' -- Det är ju
          </note>
          <note>
            Hans Lindblads egen bedömning, objektiv eller subjektiv.
          </note>
          <note>
            Ni skriver vidare i det särskilda yttrandet: ''Med bakgrund av
            att en majoritet motsatt sig regeringens förslag har vi tvingats
            acceptera den socialdemokratiska partimotionens förslag -- --
            --.''
          </note>
          <note>
            Det är väl detta som har gjort att beslutet har blivit som det
            har blivit. Om Hans Lindblad hade fått göra dessa övervägningar
            med dessa variabler hade det, om jag har förstått texten, blivit
            F 13 enligt
          </note>
          <note>
            Hans Lindblads eget önskemål.
          </note>
          <note type="speaker">
            Anf. 137 HANS LINDBLAD (fp) replik:
          </note>
          <note>
            Herr talman! Visst är det så. Men det finns ett alternativ som
            jag har vänt mig oerhört starkt mot, nämligen att man inte skall
            göra något alls utan behålla båda. Då är det fredsorganisationen
            som styr. Då skall det vara ytterligare två divisioner, och det
            kostar, som jag har sagt tidigare, 2,5 miljarder.
          </note>
          <note>
            Det är alltså sex gånger mer än hela det belopp som gjorde att
            bombkapseln togs bort från attackflyget.
          </note>
          <note>
            Det är pengar som skulle kunna möjliggöra flygande radar eller
            jaktrobotar. Det kan inte vara rätt att i detta säkerhetspolitiska
            läge, då vi inte ser något stort hot i framtiden, lägga ned en
            väldig massa mer pengar på bränsle och underhåll. Det är detta
            som det de facto gäller.
          </note>
          <note>
            Det som är olyckligt både nu och vid besluten
          </note>
          <note>
            1989/90 är att man inte tar in alla dessa variabler.
          </note>
          <note>
            Det är inte politikerna som säger att man skall väga in alla
            faktorer -- miljö, värnpliktssociala faktorer, arbetsmarknadshänsyn,
            operativa faktorer etc. --
          </note>
          <note>
            och göra en vägning mellan de fem mest aktuella regementena och
            de tre mest aktuella flottiljerna och får stå för det. Det är
            i stället myndigheter som gör detta, och dessutom är det enmansmyndigheter
            där det inte ens finns en styrelse, utan det är arméchefen, flygvapenchefen
            och ÖB som har lagt fram detta.
          </note>
          <note>
            Utskottet har sagt att man i principiellt håller med mig om det
            som jag har sagt i motionen och såvitt jag förstår, om jag inte
            minns alldeles galet, gjort ett tillkännagivande om att man nästa
            gång måste låta politiker vara med i detta sammanhang. Det gjordes
            sista gången för tio år sedan. Men problemet är att det beslutet
            fick så dåligt rykte.
          </note>
          <note>
            Det var då fyra partier som var helt överens om vad man skulle
            lägga ned. Men det stoppades i regeringen, eftersom ÖB helt plötsligt
            ändrade uppfattning. Då följde regeringen naturligtvis
          </note>
          <note>
            ÖB -- det handlade om det minsta motståndets lag.
          </note>
          <note>
            Ett parti skulle ha en kongress på ett av dessa ställen, och
            därför gick det inte att lägga ned det regementet. Sedan blev
            det en uppgörelse mellan två partier. Därför gick det inte att
            lägga ned den milostaben. Och vad som läggs ned struntar myndigheterna
            i.
          </note>
          <note>
            Alla talade illa om ''dödspatrullerna''. Men ni har rätt. Det
            är precis på samma sätt som ''mina människor'' i Gävle tycker,
            nämligen att man inte har blivit just bedömd.
          </note>
          <note>
            Folk talar i denna kammare faktiskt ytterligt litet om det operativa
            och ytterligt litet om det civila.
          </note>
          <note>
            Det talas nästan bara om fredsorganisationen.
          </note>
          <note>
            Fredsorganisationsfrågor måste också behandlas i ett politiskt
            organ. Det är väl utomordentligt olyckligt.
          </note>
          <note>
            Det var på samma sätt förra gången. Det blev som myndigheterna
            hade föreslagit. Det gjordes de facto ingen politisk bedömning.
            Det är också bekvämt för politiker att säga att man inte tar in
            ytterligare någon, eftersom man då kan få skulden.
          </note>
          <note>
            På något sätt skyller man ifrån sig. Nu skyller politiker på
            myndigheter, och myndigheter skyller på politiker. Det är tyvärr
            på det sättet. Jag beklagade detta förra gången, och jag beklagar
            det nu. Men jag är inte beredd att lägga 2 500 milj.kr.
          </note>
          <note>
            av skattebetalarnas pengar på att behålla en organisation i ytterligare
            fem år för att man skall få titta på alternativen.
          </note>
          <note>
            Anf. 138 KARL-GÖRAN BIÖRSMARK (fp)
          </note>
          <note>
            replik:
          </note>
          <note>
            Herr talman! Jag respekterar naturligtvis Hans
          </note>
          <note>
            Lindblads ekonomiska resonemang. Något måste göras, och jag ställer
            upp på att en flottilj måste läggas ned.
          </note>
          <note>
            Vad jag beklagar är att Hans Lindblad med sin goda förmåga att
            argumentera inte har lyckats övertyga
          </note>
          <note>
            Socialdemokraterna eller Ny demokrati eller båda i försvarsutskottet
            hur man skulle hantera denna fråga. Det kanske var övermäktigt
            för Hans
          </note>
          <note>
            Lindblad att övertyga dem. Bollen låg ju väldigt mycket hos Socialdemokraterna
            och Ny demokrati, och t.ex. hos Ingvar Björk som hade kunnat få
            vågen att tippa över åt andra hållet.
          </note>
          <note>
            Det är litet tråkigt att höra att det är ett grunt underlag.
            Jag har under debatten mer och mer förstått att det är ett relativt
            grunt underlag som ligger till grund för besluten, och nu bekräftar
            Hans
          </note>
          <note>
            Lindblad det igen. Det är förödande att Sveriges riksdag sitter
            och fattar beslut om nedläggning av en bra flygflottilj på ett
            grunt underlag.
          </note>
          <note>
            När vi kommer hem skall vi alltså berätta för de anställda på
            F 13 att det egentligen var ett grunt underlag och att det t.o.m.
            fanns en majoritet i riksdagen som ville bevara F 13 men att F
            13 ändå läggs ned.
          </note>
          <note>
            I detta sammanhang har Socialdemokraterna och
          </note>
          <note>
            Ny demokrati en nyckelroll. Ny demokrati vill bevara F 13. Men
            genom sitt agerande föredrar man att behålla F 6 i stället för
            F 13. Det är de facto på det sättet. Ny demokrati kan säga att
            man vill behålla båda, men genom sitt agerande vet man att genom
            att behålla F 6 lägger man de facto ned F 13.
          </note>
          <note type="speaker">
            Anf. 139 STIG GRAUERS (m):
          </note>
          <note>
            Herr talman! Den långa debatt som vi nu har fört har praktiskt
            taget helt och hållet rört försvaret och detaljer i försvaret.
            Vad jag emellertid saknat är synpunkter på de övergripande bedömningar
            som jag tror vore bra att väga in när försvarspropositionen och
            betänkandet nu kommenteras.
          </note>
          <note>
            Låt mig därför snabbt redovisa motiven för att ett beslut nu
            behöver fattas och redovisa det som man skulle kunna kalla de
            dominerande idéer som legat till grund för betänkandet och till
            sist beskriva de principer som väglett oss vid den politiska hanteringen.
          </note>
          <note>
            Jag skulle först vilja säga att det är viktigt att betona detta
            med hänsyn till att beslutet som sådant är ett systemval som måste
            tas i sin helhet. Man kan, som jag ser det, inte gripa ut skilda
            delar eller skilda komponenter, eftersom man då mister en del
            av den samverkan som är målsättning för försvaret och för beslutet.
          </note>
          <note>
            Motiven till att ett beslut nu måste fattas är dels att planeringstiden
            nu har gått till ända, därmed behöver ett beslut fattas för en
            ny planeringsperiod, dels att de tekniska, de militärstrategiska
            och de omvärldsspecifika villkoren har förändrats.
          </note>
          <note>
            Till motiven för att ett beslut nu måste fattas skall också fogas
            den för försvaret mycket olyckliga uppbromsningen av utvecklingen
            och planeringen, som den tidigare regeringens oförmåga att förelägga
            riksdagen ett förslag inför ett försvarsbeslut innebar.
          </note>
          <note>
            Att den nya regeringen nu lyckats är en stor framgång för landet,
            men framför allt för försvaret och dess lednings möjligheter till
            framsynt planering och utveckling av verksamheten.
          </note>
          <note>
            Låt mig härefter gå över till att redovisa de dominerande idéer
            som präglat propositionen och betänkandet.
          </note>
          <note>
            Jag tror att det finns skäl att fördjupa sig i dessa, eftersom
            såväl propositionen som betänkandet från försvarsutskottet väckt
            stor debatt och stort engagemang i kommuner, bland berörd personal
            och i olika personalorganisationer och inte minst i ledningarna
            för de berörda enheterna.
          </note>
          <note>
            Den första idén med beslutet är att modernisera försvaret. I
            debatten här i kammaren har detta kallats för kvalitetshöjning.
            För denna modernisering krävs två åtgärder. Den ena är att försvaret
            tillförs mer medel. Den andra är att strukturella besparingar
            görs.
          </note>
          <note>
            Betänkandet som vi har att ta ställning till i dag är så utformat
            att båda dessa åtgärder genomförs.
          </note>
          <note>
            Därmed får man medel till den avsedda moderniseringen som i sak
            innebär att man ökar försvarskraften.
          </note>
          <note>
            Den andra idén som dominerat beslutet har med försvarsstrategi
            att göra. En presumtiv fiende väntas inte anfalla med stora förband
            över svenskt territorium, som man tidigare haft skäl att räkna
            med. I stället inleds sannolikt ett anfall mot strategiskt viktiga
            anläggningar, och därtill överraskande. Om inte försvaret står
            rustat för att möta ett sådant strategiskt överfall, kan en fiende
            strypa viktiga samhällsfunktioner av avgörande betydelse för vårt
            land. Betänkandets utformning har dominerats av risken för och
            möjligheten att möta sådana strategiska överfall.
          </note>
          <note>
            Den tredje dominerande idén har gällt luftförsvaret.
          </note>
          <note>
            I betänkandet har den idén beaktats genom satsningar på JAS,
            på dess beväpning, på luftvärnet och dess utrustning. Det finns
            naturligtvis flera idéer som har legat till underlag för beslutet
            och betänkandet, men dessa har dominerat propositionen och betänkandet.
            Jag tycker att det är viktigt att man har det klart för sig när
            man diskuterar det förslag som i dag ligger på kammarens bord.
          </note>
          <note>
            Avslutningsvis vill jag redovisa några av de principer som använts
            vid bedömningen av de strukturella besparingsförslagen.
          </note>
          <note>
            Motståndarna till strukturella besparingar, dvs. de som uppvaktat
            kammarens ledamöter i brev och genom olika manifestationer, har
            egentligen fört fram tre typer av argument. Det har varit ekonomiska
            argument, det har varit militärstrategiska argument, och det har
            varit personalpolitiska argument.
          </note>
          <note>
            De ekonomiska argumenten eller motiven bygger så gott som utan
            undantag på nu gällande villkor, dvs. på ett historiskt underlag.
            Men det finns en annan aspekt som ofta används när t.ex.
          </note>
          <note>
            näringslivet strukturrationaliserar eller genomför strukturella
            omdaningar och fusioneringar. Man lägger helt enkelt ett beting,
            ett effektivitetsbeting eller ett fusioneringsbeting, där man
            säger att efter det att denna fusionering är genomförd skall den
            ekonomiska effekten bli följande, och sedan talar man om hur många
            miljoner man förväntar sig att myndighetschefen så att säga sparar
            in genom åtgärden. Det här beslutet kommer att följas av sådana
            beting, det har jag fått bekräftat. Därmed kommer de ekonomiska
            argument som förs fram av företrädare för olika myndigheter som
            hotas av nedläggning inte att vara reella när genomförandet väl
            sker.
          </note>
          <note>
            Det finns också militärstrategiska motiv. Jag måste säga att
            det för en politiker har varit väldigt svårt att bedöma dessa.
            Företrädarna för de militära enheterna gör nämligen mycket mycket
            olika bedömningar av betydelsen av enheternas geografiska placering.
            Jag har sagt mig när jag har hört detta, att om det inom den militära
            sakkunskapen förekommer så olika bedömningar, kan betydelsen av
            den geografiska belägenheten inte tillmätas alltför stort värde.
          </note>
          <note>
            Sedan till floran av personalpolitiska argument, som syftar till
            att förhindra avvecklingar och samlokaliseringar. Alla personalpolitiska
            frågor skall ägnas uppmärksamhet och tänkas igenom ordentligt,
            men samtidigt skall man komma ihåg att vi här i landet under årens
            lopp har skaffat oss stor erfarenhet av verksamhetsavvecklingar
            såväl inom försvaret som inom näringslivet. De arsenaler av åtgärder
            som finns, som prövats och utvecklats, skall naturligtvis användas
            för t.ex. Lv 6, F 13 eller vilken enhet det nu må vara.
          </note>
          <note>
            Med dessa kommentarer, herr talman, yrkar jag bifall till utskottets
            hemställan och noterar att vi nu har valt en nödvändig ökning
            av landets försvarskraft.
          </note>
          <note type="speaker">
            Anf. 140 STEFAN ATTEFALL (kds):
          </note>
          <note>
            Herr talman! Europa befinner sig i ett nytt säkerhetspolitiskt
            läge. De gamla stormaktsmotsättningarna har försvunnit.
          </note>
          <note>
            Warszawapakten är upplöst, och NATO söker en ny, mer politisk
            roll. Samtidigt strävar Sverige efter medlemskap i EG, och också
            i våra nordiska grannländer diskuteras medlemskapsfrågan intensivt.
          </note>
          <note>
            Denna positiva utveckling i vår omvärld har också tagit sig konkreta
            uttryck i omvärldens anslag till det militära försvaret. Mellan
            åren 1990 och 1991
          </note>
          <note>
            minskade exempelvis NATO sina militära utgifter med 16,2 %. I
            Sverige däremot föreslås i propositionen en uppräkning av anslagen
            med 7,3
          </note>
          <note>
            miljarder kronor för den kommande femårsperioden. Det innebär
            en ökning med 5 %
          </note>
          <note>
            per år.
          </note>
          <note>
            En bred opinion är också emot ökningen av försvarsanslagen. Enligt
            SCB:s undersökning motsätter sig tre fjärdedelar av svenska folket
            en ökning av de militära anslagen. Breda grupper i vårt samhälle
            har också på olika sätt uttryckt sin protest mot anslagshöjningarna.
          </note>
          <note>
            Jag tror att det behövs både en omstrukturering och en neddragning
            av den svenska försvarsmaktens omfång. Det är också angeläget
            att de uppgifter som åläggs den svenska försvarsmakten åtföljs
            av rimliga resurser i form av teknik och utbildning.
          </note>
          <note>
            Kort sagt: Det vi skall ha skall vara av bra kvalitet.
          </note>
          <note>
            På detta område har stora försummelser gjorts under gångna år.
            Att banta organisationen och se till att utbildning och teknik
            håller hög klass är därför angeläget. På den här punkten tas också
            betydande steg i en bra riktning i utskottets betänkande.
          </note>
          <note>
            I min motion Fö39 argumenterar jag för att det säkerhetspolitiska
            och statsfinansiella läget inte motiverar regeringens föreslagna
            anslagsnivå. Det är inte rimligt med 7,3 miljarder kronor utöver
            nuvarande ram i ett läge när statens budgetunderskott stiger och
            resurser saknas för angelägna sociala behov. Med de rationaliseringar
            som föreslås i propositionen och i utskottets betänkande, kombinerat
            med en något lägre ambitionsnivå för försvarsmakten, bör anslagsnivån
            bli 2,8 miljarder kronor lägre än vad regeringen och utskottet
            har föreslagit. Det skulle innebära att den föreslagna ramuppräkningen
            på
          </note>
          <note>
            0,9 miljarder kronor per år bör kunna inrymma den nödvändiga
            teknikförnyelsen.
          </note>
          <note>
            Jag accepterar alltså en viss ramuppräkning på 0,9
          </note>
          <note>
            miljarder kronor per år, och det kan motiveras just med den omstruktureringskostnad
            som uppstår när vi nu krymper kostymen och den kostnad det innebär
            att åtgärda försummelser vad gäller teknik och utbildning som
            skett under de senaste åren, försummelser som Socialdemokraterna
            ytterst är ansvariga för.
          </note>
          <note>
            De resurser som kan anses motiverade att avdela till det militära
            försvaret bör prioriteras till luftförsvaret, marinen och de arméstridskrafter
            som skall värna landets gränser och bevaka att främmande makt
            inte kränker svenskt territorium.
          </note>
          <note>
            Det som därför bör prioriteras ner är just det s.k.
          </note>
          <note>
            djupförsvaret och den utrustning som i första hand är avsedd
            för bekämpning av angripare som invaderat Sverige och redan fått
            fotfäste i Sverige.
          </note>
          <note>
            I stället bör andra, alternativa försvarsformer utvecklas, exempelvis
            civilmotstånd. Det finns en delegation som jobbar med detta, men
            vi har hittills sett ganska litet resultat av det arbetet.
          </note>
          <note>
            Scenariot av ett stort invasionsförsök är också betydligt mindre
            realistiskt inom överskådlig tid än vad det var tidigare, vilket
            också regeringen erkänner i propositionen. Detta bör få konsekvenser
            när det gäller anslagen till det militära försvaret. Exempelvis
            bör de planerade inköpen av stridsvagnar, som skall påbörjas under
            planeringsperioden, utgå eller minska betydligt i omfattning.
            Enligt uppgift kan det komma att handla om inköp av 200 stridsvagnar
            till en total kostnad av 6--9 miljarder kronor, varav 3--4
          </note>
          <note>
            miljarder kronor skall belasta den kommande femårsperioden.
          </note>
          <note>
            Minskningen av anslagen i jämförelse med regeringens förslag
            bör således ske genom återhållsamhet med inköp av nya stridsvagnar
            och genom andra besparingar i linje med de principer jag här har
            anfört.
          </note>
          <note>
            Fortsätter den positiva säkerhetspolitiska utveckling som vi
            upplever just nu, måste 1997 års försvarsbeslut innebära kraftiga
            neddragningar av anslagen till det militära försvaret och alltså
            en ytterligare krympning av den militära kostymen.
          </note>
          <note>
            Planeringen inom armé, marin, flygvapen och försvarsindustri
            måste ha detta scenario klart för sig, så att beredskapen finns
            för stora förändringar.
          </note>
          <note>
            Men det är också viktigt att de kommuner som är starkt beroende
            av regemente och försvarsindustri för sin sysselsättning aktivt
            verkar för att minska detta beroende.
          </note>
          <note>
            Försvarsutskottet har i sitt betänkande beaktat resonemanget
            och yrkandet i min motion genom att skriva att ''kommuner som
            är beroende av militär beredskap dels aktivt försöker minska detta
            beroende, dels höjer sin beredskap att hantera frågor som kan
            aktualiseras vid kommande militära strukturförändringar''. Det
            är bra att detta skrivs tydligt, och det är viktigt att det poängteras.
            Nästa försvarsbeslut måste enligt min mening medföra ytterligare
            neddragning av den militära kostymen.
          </note>
          <note>
            Det är viktigt att de orter som i denna debatt ideligen onmämns
            börjar inse detta och har en beredskap för det.
          </note>
          <note>
            Herr talman! Jag vill i konsekvens med vad jag här har sagt yrka
            bifall till min motion Fö39, yrkande 1.
          </note>
          <note>
            Jag vill också deklarera att jag stöder reservation 8
          </note>
          <note>
            angående uppskjutande av beslut om stridsvagnsinköp.
          </note>
          <note type="speaker">
            Anf. 141 RUNE THORÉN (c):
          </note>
          <note>
            Herr talman! Att försvarsfrågorna tilldrar sig stort intresse
            visar bl.a. dagens debatt. Ungefär en sjundedel av denna kammares
            ledamöter har deltagit i denna snart elva timmar långa debatt.
          </note>
          <note>
            Tyvärr verkar det dock många gånger mera handla om regionalpolitik
            än om försvarspolitik.
          </note>
          <note>
            Huvudfrågan borde väl ändå vara hur vi skall få ett så bra och
            effektivt försvar till en så låg kostnad som möjligt.
          </note>
          <note>
            I propositionen framhålls att luftförsvarsförmågan bör prioriteras.
            Det är en uppfattning som jag till fullo delar med regeringen.
            Men denna uppfattning följs tyvärr inte upp i vare sig propositionen
            eller utskottets majoritetsbetänkande. I båda fallen vill man
            i stället lägga ned Lv 6 i Göteborg. Ett luftvärn med den placering
            som Lv 6 har i Göteborg kan inte vara bättre lokaliserat. Göteborg
            med sin hamn och tillhörande anläggningar samt tunga industrier
            är ett intressant anfallsobjekt vid ett eventuellt krig.
          </note>
          <note>
            Då gäller det att komma i försvarsställning snabbt.
          </note>
          <note>
            Det är ett luftvärn i Göteborg som vi behöver, inte ett utlokaliserat
            sådant. Det handlar om försvarspolitik, inte om arbetsmarknadspolitik.
          </note>
          <note>
            En annan grundläggande idé bakom propositionen var att försvarsmakten
            skulle ges hög teknisk kompetens och förmåga inom ramen för given
            ekonomi. Betydelsen av samgruppering av LvTS
          </note>
          <note>
            och leverantören Ericsson Radar samt kopplingen till Chalmers
            högteknologiska utbildning kan i detta sammanhang inte tillräckligt
            understrykas.
          </note>
          <note>
            Jag har tillsammans med några västkustkolleger väckt en motion
            om just detta. Vi är förresten många som har motionerat i denna
            angelägna fråga, och det borde båda gott att man har omtanke om
            en såväl bra som ekonomisk försvarspolitik och anser att även
            Västsverige är värt att försvara.
          </note>
          <note>
            Tyvärr har inte utskottsmajoriteten trots sakkunniga uppvaktningar
            tagit några intryck av dessa, vilket jag endast kan beklaga.
          </note>
          <note>
            Men då reservationerna nr 16 och 17 i föreliggande betänkande
            i huvudsak tillgodoser det yrkande vi har i nämnda motion, kommer
            jag vid en votering att stödja dessa reservationer.
          </note>
          <note type="speaker">
            Anf. 142 CARL FREDRIK GRAF (m):
          </note>
          <note>
            Herr talman! Jag skall försöka begränsa mig till att använda
            de tre minuter som jag har anmält mig för.
          </note>
          <note>
            Jag vill först instämma i Ingegerd Sahlströms anförande i eftermiddags
            beträffande västkustens försvar och Hallands regemente och samtidigt
            tacka för det stöd som hon och hennes socialdemokratiska kolleger
            avser att lämna till utskottsmajoriteten i detta sammanhang.
          </note>
          <note>
            Jag har vidare väckt en motion angående yrkesofficerarnas pensionsålder,
            och den har tillsammans med andra motioner i liknande ärenden
            behandlats i utskottet. Jag finner att utskottsskrivningen är
            relativt positiv, dvs. att utskottet inser att det är oriktigt
            att genomföra en höjning av pensionsåldern till 65 år för yrkesofficerare.
            Jag hoppas att regeringen tar det tillkännagivande, som nu skall
            göras, på allvar och lägger fram någon form av förslag så att
            vi får en flexibel pensionsålder enligt internationellt mönster.
          </note>
          <note>
            Jag är medveten om att det är svårt att göra detta, kanske bl.a.
            därför att detta delvis också är avtalsfrågor, som regleras mellan
            parterna. Men jag tror att det är alldeles fel signal när vi skall
            minska krigsorganisationen att samtidigt från annat håll signalera
            en höjning av pensionsåldern.
          </note>
          <note>
            Den tredje punkt som jag vill ta upp här gäller ett område som
            jag i varje fall inte tror har berörts av någon tidigare talare
            -- jag har inte kunnat följa hela debatten -- nämligen reservofficerarnas
            ställning. Det framgår av betänkandet att ca 1 200
          </note>
          <note>
            reservofficerare kommer att få lämna sina befattningar. I många
            fall kan det säkert ske genom naturligt avgång, och med nya reservofficersordningen
            kommer det kanske i vissa fall att lösa sig automatiskt. Men det
            finns ändå anledning att påpeka att de som är reservofficerare
            har åtagit sig att tjänstgöra i försvaret under en viss tid, samtidigt
            som försvaret har erbjudit sig att tillhandahålla tjänstgöring.
            Detta kommer att bereda problem i de fall där reservofficeraren
            vill tjänstgöra men försvaret inte har möjlighet att ställa upp.
            Man har i det sammanhanget också erbjudit olika typer av ersättningar.
          </note>
          <note>
            Jag tror att det finns anledning att fästa uppmärksamheten på
            de problem som kommer att finnas under de närmaste åren vad gäller
            reservofficerarnas anställning. Jag hoppas att regeringen kommer
            att lägga fram förslag för att underlätta en lösning även i det
            avseendet.
          </note>
          <note type="speaker">
            Anf. 143 ERLING BAGER (fp):
          </note>
          <note>
            Herr talman! Lv 6/LvTS i Göteborg är en rationell utbildningsanläggning
            med tillgång till för luftvärnet speciella lokaler och anordningar
            för utbildning vad gäller bl.a. radar, robotområdet, specialinstrumentering,
            luftvärnsautomatkanoner m.m. samt även för utbildning av tekniker.
          </note>
          <note>
            I de planeringsdirektiv som försvarsministern under hösten 1991
            lämnade till överbefälhavaren fanns tydlig markering av att luftförsvarsförmågan
            skulle prioriteras. Det var därför mycket anmärkningsvärt att
            ÖB i den kompletterande programplanen lade fram förslag som enligt
            min mening skulle leda till ett luftförsvar i obalans.
          </note>
          <note>
            Detta gäller såväl omsättningen av luftvärnssystemet som föreslagen
            förändring av luftvärnets grundorganisation.
          </note>
          <note>
            Det är därför enligt min mening oförklarligt och olyckligt att
            regeringen i sin proposition och försvarsutskottet i detta betänkande
            vidhållit arméchefens och ÖB:s förslag om en förflyttning av
          </note>
          <note>
            Lv 6 i Göteborg till Halmstad och Luftvärnets
          </note>
          <note>
            Tekniska Skola i Göteborg till Östersund.
          </note>
          <note>
            Lv 6 kan genom sin nuvarande placering svara mot de högst prioriterade
            uppgifterna också inom marinkommando Västs operativa riktlinjer,
            nämligen att snabbt luftskydda Göteborgsområdet.
          </note>
          <note>
            Om denna flyttning nu genomförs kommer detta även att försvåra
            det samarbete som nu finns mellan luftvärnsutbildningen och berörd
            industri.
          </note>
          <note>
            Inom den teletekniska triangel som utgörs av
          </note>
          <note>
            Chalmers, Ericsson Radar Electronics AB i
          </note>
          <note>
            Mölndal och Lv 6/LvTS i Göteborg pågår ett framgångsrikt samarbete,
            uppbyggt under många år. Värdet av att i närområdet förfoga över
            såväl utbildnings- och forskningsfunktioner som industriell högteknologi
            och fältanvändning med erfarenhetsåterföring kan inte nog betonas.
          </note>
          <note>
            Det är angeläget att inte förändra de arbetsvillkor som hittills
            bidragit till denna unika kompetensutveckling, som gjort viktiga
            högteknologiska industrisatsningar möjliga i
          </note>
          <note>
            Göteborgsregionen.
          </note>
          <note>
            Herr talman! I dag sker en stor samverkan mellan försvarsindustrin
            och försvaret. Det sker, som jag nämnt här, vid Ericsson i Mölndal,
            inte minst i form av marknadsföring för utländska kunder. Även
            rekryteringen av personal till Ericsson utgår till stor del från
            LvTS och Lv 6. Teknisk kunskap och fördjupning för LvTS personal
            har framför allt erhållits genom denna nära samverkan.
          </note>
          <note>
            Tillgången på teknisk personal har en avgörande betydelse för
            effektivitet och tillgänglighet, som tidigare framhållits. Jag
            kan då nämna att riksdagen har avsatt 2 miljarder kronor för anskaffning
            av ett nytt luftvärnssystem, Robot 90. För att detta nya robotsystem
            skall bli användbart mellan 1993 och
          </note>
          <note>
            1998 erfordras att det vid exempelvis LvTS utbildas
          </note>
          <note>
            120 värnpliktiga tekniker och 30 tekniska yrkesofficerare under
            åren 1992--1998.
          </note>
          <note>
            Kompetensen avseende utbildning finns i dag till
          </note>
          <note>
            90 % vid LvTS i Göteborg. En enkät bland personalen visar att
            ca 75 % ej avser flytta från
          </note>
          <note>
            Göteborgsregionen till Östersund. Detta innebär att ny kompetens
            måste byggas upp på de nya orterna, och det tar lång tid. LvTS
            kommer ej att kunna utbilda teknisk personal i tillräcklig omfattning.
            Det innebär förmodligen kraftiga förseningar för Robot 90-systemet.
          </note>
          <note>
            Genom en samgruppering av LvTS och ett luftvärnsregemente skapas
            gynnsammaste möjliga utbildningssituation för såväl värnpliktiga
            som officerare i teknisk tjänst vid luftvärnet.
          </note>
          <note>
            Samnyttjande av lärarpersonal, materiel och speciallokaler ger
            hög och kostnadseffektiv produktion. Genom en samgruppering av
            Lv 6 med
          </note>
          <note>
            LvTS och de militära verkstäderna kan också underhåll och materialutnyttjande
            ordnas på ett sätt som ger mycket stora fördelar.
          </note>
          <note>
            Herr talman! Jag har tillsammans med partikolleger och Rune Thorén
            från Centern skrivit motioner där vi framhållit vikten av att
            Lv 6 och
          </note>
          <note>
            LvTS ligger kvar i Göteborg. I reservationerna 16
          </note>
          <note>
            och 17 från Socialdemokraterna yrkas bifall till dessa fp- och
            c-motioner, och det är därför logiskt och konsekvent att jag i
            den kommande omröstningen kommer att stödja dessa reservationer.
          </note>
          <note type="speaker">
            Anf. 144 JOHN BOUVIN (nyd):
          </note>
          <note>
            Herr talman, riksdagsledamöter! Vi har pratat här hela dagen
            om att lägga ner F 13. Efter att ha hört den debatten ältas på
            alla håll och kanter undrar jag om det inte vore bättre att lägga
            ner riksdagen.
          </note>
          <note>
            Lars Stjernkvist hör till dem som talade om F 13
          </note>
          <note>
            och allt det här med flygflottiljerna, och det var ganska märkligt,
            för vad jag begrep var det ingen i hela riksdagen som över huvud
            taget ville lägga ner
          </note>
          <note>
            F 13, utan man sade så här: Borgarna vill lägga ner
          </note>
          <note>
            F 6 och Socialdemokraterna F 10.
          </note>
          <note>
            Vi nydemokrater vill inte lägga ner någonting, men skulle vi
            vara tvungna att göra det, valde vi
          </note>
          <note>
            Uppsala. Vi tror nämligen att koncessionsnämnden kommer att avgöra
            den saken alldeles själv. Här lägger vi ner flygflottiljer, innan
            vi har lagt korten på bordet. Det är helt otroligt!
          </note>
          <note>
            Det måste vara något lurt bakom det hela. Är det så att man lägger
            ner F 13, och om koncessionsnämnden sedan säger att den eller
            den flottiljen skall läggas ner, så lägger man ner en flottilj
            till? Kan det vara sanningen bakom det hela?
          </note>
          <note>
            Nåväl, jag tycker att vi i försvarsdebatten först och främst
            måste klara ut vad vi har försvaret till. Jag tycker att man börjar
            i fel ände på något vis. Vi måste ju få en politisk enighet om
            vad det är vi vill.
          </note>
          <note>
            En del påstår att neutralitetspolitiken är väldigt viktig, men
            historien har visat att vi aldrig har varit neutrala. All right,
            vi kör en neutralitetspolitik då.
          </note>
          <note>
            Skall vi ingå i EG:s försvarsunion? Vad händer då?
          </note>
          <note>
            Vilket hot är det som är viktigast för Sverige?
          </note>
          <note>
            Skall vi bibehålla ett folkförsvar? Skall vi ha allmän värnplikt
            eller vad skall vi ha?
          </note>
          <note>
            Varför har vi så bråttom? Jag är helt övertygad om att vi skulle
            kunna behålla de flesta förband som finns i dag, om vi avvaktade,
            hade litet is i magen och släppte loss alla de krafter som finns
            ute på förbanden som vill göra rationaliseringar men som inte
            kan göra det på grund av att det finns en massa klåfingriga politiker
            som tycker andra saker.
          </note>
          <note>
            Hur skall vi i denna kammare kunna ha kompetensen att tala om
            att det eller det förbandet skall läggas ner? Å andra sidan tycker
            jag att det är konstigt att militärerna inte sticker fram hakan
            och säger att det nu får vara nog. Det måste vara jobbigt för
            ÖB att få olika politiska besked. Ena dagen skall det vara si
            och andra dagen skall det vara så.
          </note>
          <note>
            Det går inte att jobba på det viset.
          </note>
          <note>
            Det finns mycket man skulle kunna säga här, men jag tycker att
            det känns litet meningslöst att över huvud taget prata så mycket
            längre. Det värsta är ju att alla besluten är tagna, innan vi
            står här hela dagen och debatterar varför vi kommer att rösta
            på ena eller andra sättet.
          </note>
          <note>
            Jag vill i alla fall säga något. Varför har vi inte kunnat ge
            militären nya arbetsuppgifter och fått ihop ekonomin på det viset?
            Ta transporter med flyg, helikoptrar, båt, bil, bandvagn, allt
            möjligt!
          </note>
          <note>
            Det är ganska roligt, vad? Vi har hållit på i 15 år och surrat
            om helikoptrarna skall få användas i civil tjänst, och man har
            inte klarat av det ännu. Så trögt får det bara inte vara.
          </note>
          <note>
            Sedan har vi bevakning till sjöss, på land och i luften. Det
            finns polisiära uppgifter, upphandling av komplicerad teknisk
            utrustning till alla statliga förvaltningar, ansvar för underhåll
            av statligt ägd materiel m.m. Vi kan hitta på hur många arbetsuppgifter
            som helst. Varför gjorde man ingenting åt detta när vi hade högkonjunktur
            och alla skrek efter arbetskraft? Då hade det väl varit bra att
            lämna ut arbetsuppgifter till det militära försvaret. Då hade
            vi släppt loss en massa krafter.
          </note>
          <note>
            Men se, det går inte, för vi är inlåsta i gammalt tänkande.
          </note>
          <note>
            Det finns ett ordspråk som säger att nya kvastar sopar bättre
            än gamla. Vi var i alla fall över 100
          </note>
          <note>
            stycken nya ledamöter som strömmade in här i höstas. Tyvärr var
            kanske alltför många halvslitna redan.
          </note>
          <note>
            Sedan har vi ett annat ordspråk: Det är svårt att lära gamla
            hundar sitta. Vad vi måste komma bort ifrån är blocktänkandet.
            Vi hör nu hur olika politiker säger: Vi socialdemokrater, vi moderater,
            vi här och vi där. Glöm det! Det är nya tider -- ny start säger
            man t.o.m. Hur skall vi kunna greja en ny start, när vi har ett
            gammalt tänkande?
          </note>
          <note>
            Jag tycker att Hans Lindblad höll ett briljant anförande i förmiddags.
            Han sätter fingret på det största problemet. Man kan säga -- jag
            har nämnt det förut -- att det generellt i hela samhället är den
            byråkratiska diktaturen som vi har byggt upp under en 40--50-årsperiod.
            Man är inte lyhörd för nya idéer.
          </note>
          <note>
            Jag anmälde mig för sex minuter, och jag skall väl hålla den
            tiden. Vi vet allihop hur det här går.
          </note>
          <note>
            Egentligen kunde vi skicka in sju eller åtta gubbar här och låta
            dem sköta tryckningarna, så får vi fram resultatet.
          </note>
          <note>
            (Applåd.)
          </note>
          <note type="speaker">
            Anf. 145 AXEL ANDERSSON (s):
          </note>
          <note>
            Herr talman! Om en stund kommer riksdagen att fatta beslut om
            nedläggning av ett antal militära förband, däribland troligen
            också I 14 i Gävle.
          </note>
          <note>
            Låt mig på en gång säga att jag -- liksom mina partikamrater
            på Gävleborgsbänken -- inte har någon annan uppfattning om den
            svenska försvarskostymens storlek än vad som framgår av den socialdemokratiska
            partimotionen i ämnet.
          </note>
          <note>
            Men vi har en annan uppfattning om vad som skall läggas ned --
            inte av bypolitiska utan av rent försvarsmässiga och rationella
            skäl.
          </note>
          <note>
            Jag är övertygad om att om det senare hade fått fälla avgörandet
            -- och här håller jag mig enbart till den norra delen av vårt
            land -- hade både I 21 i
          </note>
          <note>
            Sollefteå och I 20 i Umeå hamnat före I 14 i Gävle när det gäller
            nedläggning av förband. Det olyckliga, enligt min mening, är att
            regionala arbetsmarknadsmässiga skäl blivit vägledande i utskottets
            bedömning.
          </note>
          <note>
            Herr talman! Vi vill alla här i kammaren ha bästa möjliga försvar
            för de miljarder vi anslår för värnet av vårt land. Men det blir
            optimalt utbyte bara om de försvarsmässiga skälen finge avgöra.
            Med en sådan bedömning skulle I 14 i Gävle även i framtiden kunna
            fylla sin viktiga funktion i vårt militära försvar.
          </note>
          <note>
            Därför, herr talman, kommer vi socialdemokrater från Gävleborgs
            län att vid den förestående omröstningen under mom. 59 att stödja
            motion
          </note>
          <note>
            Fö18.
          </note>
          <note>
            Herr talman! Det är den 4 juni i morgon.
          </note>
          <note>
            Riksdagens ledamöter är hjärtligt välkomna till
          </note>
          <note>
            Gävle. Vi skall åka dit i ett chartrat tåg, och vi skall äta
            lunch på I 14, dit naturligtvis också försvarsutskottets ledamöter
            är välkomna.
          </note>
          <note>
            Anf. 146 LARS ANDERSSON (-):
          </note>
          <note>
            Herr talman! Liberala partiet, vilket jag företräder, anser att
            man i ett betänkande från försvarsutskottet helt måste se till
            militära sakskäl och den hotbild som kan avtecknas i framtiden
            och därmed behålla förband som ligger geografiskt rätt i Sverige.
            I valet mellan I 14 och I 21 måste beslutet således bli I 14.
            Valet mellan Ing 1 och Ing 2 bör utredas vidare. Vi anser att
            problemen med flygflottiljerna noga bör övervägas ytterligare.
          </note>
          <note>
            Vi anser också att betänkandet baseras på en blandning av regionalpolitik
            och militära sakskäl, där regionalpolitiken i vissa fall har tagit
            över. Vi anser inte att det är acceptabelt. Med anledning därav
            yrkar jag bifall till motionen Fö7.
          </note>
          <note type="speaker">
            Anf. 147 ARNE ANDERSSON (m):
          </note>
          <note>
            Herr talman! Tidigare i dag har vi under punkten
          </note>
          <note>
            89 diskuterat friare former vid nedläggning av förbanden I 14
            och P 6. Under överläggningen med utskottets ledamöter senare
            under dagen har det framkommit att det skulle vara rimligt att
            likadana friare former borde kunna gälla för förbanden F 13
          </note>
          <note>
            och Ing 1, som har föreslagits läggas ned. Detta yrkande, som
            finns utdelat i ledamöternas bänkar, ber jag att få yrka bifall
            till.
          </note>
          <note type="speaker">
            Anf. 148 BIRGITTA CARLSSON (c):
          </note>
          <note>
            Herr talman! Som representant för Skaraborgs län och Västsverige
            vill jag uttala min tillfredsställelse över försvarsutskottets
            förslag att behålla flygflottiljen i Karlsborg.
          </note>
          <note>
            Däremot har motion Fö11, om placeringen av milostaben Götaland
            till Skövde, inte fått den behandling som vi motionärer hade hoppats
            på. Vi tycker att man vid val av lokaliseringsort bör välja den
            ort som sammantaget är det mest fördelaktiga alternativet.
          </note>
          <note>
            I propositionen har ''operativa skäl'' angetts tala till
          </note>
          <note>
            Kristianstads fördel. Men detta har starkt ifrågasatts i försvarsdebatten
            och måste dessutom ställas mot övergripande ekonomiska skäl vid
            val av
          </note>
          <note>
            Skövdealternativet. Den operativa ledningen i krig utförs från
            samma plats oavsett var milostaben placeras i fred.
          </note>
          <note>
            Skövdealternativet innebär kortare reseavstånd till departement,
            försvarsstab och till militära förvaltningsmyndigheter i Karlstad.
          </note>
          <note>
            Transportmässigt kan en årlig besparing på en halv miljon kronor
            beräknas till Skövdes fördel i dessa avseenden.
          </note>
          <note>
            Skövde kommun erbjuder en tilltalande lösning av fastighetsfrågan
            genom att erbjuda lokaler som försvaret varken behöver äga eller
            förvalta. Det har betydelse för förslag om kapitalkostnader för
            försvaret. Hyran, exkl. speciella data- och skyddsinstallationer,
            understiger 300 kr. per kvadratmeter -- i modern standard efter
            ombyggnad -- plus driftskostnader enligt egen förbrukning. Detta
            förslag innebär väsentliga reduceringar av investeringar och innebär
            att nuvarande milofastigheter i Skövde och
          </note>
          <note>
            Kristianstad kan säljas. Totalt redovisas en vinst om
          </note>
          <note>
            37 milj.kr. till Skövdealternativets fördel. Det bör bli en bättre
            driftsekonomi med de militära stödfunktionerna som t.ex. transporter,
            förråd, bespisning m.m., än vad det kan bli i Kristianstad, som
            kommer att stå utan militära förband. Tillgång till skyddstrupp
            finns i Skövde, men ej i
          </note>
          <note>
            Kristianstad.
          </note>
          <note>
            Skövdealternativet ger utomordentligt goda rekryteringsmöjligheter
            till milostaben med tre regementen, två flygflottiljer, fem militära
            skolor, försvarsområdesstab samt pansar- och tränginspektionerna.
          </note>
          <note>
            Herr talman! Med hänvisning till dessa argument yrkar jag bifall
            till motionerna Fö11 och Fö15 av
          </note>
          <note>
            Sven-Gösta Signell m.fl., vilka innebär att milostab
          </note>
          <note>
            Götaland lokaliseras till Skövde.
          </note>
          <note type="speaker">
            Anf. 149 HUGO HEGELAND (m):
          </note>
          <note>
            Herr talman! Jag har inte begärt ordet för att yrka på att Lv
            6, eller andra former av sex, skall vara kvar, utan för att peka
            på att hela denna debatt och dag är fullkomligt meningslösa. Här
            kommer debatten om dessa försvarsfrågor efter det att besluten
            realiter redan har fattats. Jag förstår inte.
          </note>
          <note>
            Detta är ju ändå landets förnämsta beslutande församling, och
            så håller vi på att debattera saker och ting där besluten realiter
            redan är fattade i utskotten. Det finns vissa undantag, men realiter
            är det ändå så.
          </note>
          <note>
            Debatten har hållit på hela dagen. Den började kl.
          </note>
          <note>
            9. Jag började för övrigt kl. 7 med att simma 200
          </note>
          <note>
            meter, och jag fick simborgarmärket för det. Det är väl inte
            så dåligt, så gammal som jag är!
          </note>
          <note>
            Men vi har hållit på att debattera hela denna dag, och vi har
            inte påverkat de beslut vi strax skall fatta.
          </note>
          <note>
            Det är Sveriges beslutande församling som håller på med detta.
          </note>
          <note>
            Jag kan påpeka att redan 1943, då hälften här i församlingen
            ännu inte var födda, skrev jag en uppsats om riksdagens arbetsformer.
            Jag citerade den dåvarande ecklesiastikministern Arthur
          </note>
          <note>
            Engberg, som senare blev landshövding i Gävle --
          </note>
          <note>
            liksom Jarl Hjalmarson och Hans Hagnell. Han sade att ''anderom
            haver han hulpit,'' dvs.
          </note>
          <note>
            riksdagen, ''men sig själv kan han inte hjälpa.''
          </note>
          <note>
            Detta är det bedrövliga, dvs. att riksdagen ännu inte har fattat
            ett riktigt beslut om att tillämpa moderna arbetsformer. Här håller
            vi på med dessa debatter, dag ut och dag in, som är fullständigt
            meningslösa. Alla beslut har realiter fattats före debatten, och
            debatterna kommer efteråt. Vad kan vi då göra?
          </note>
          <note>
            Herr talman! Förlåt att jag störde. Dessa realdebatter skulle
            givetvis hållas innan besluten fattas. Det gör man inte. Vi känner
            inom alla partier att vi är toppstyrda. Jag kom hit till riksdagen
            som en nolla, och jag kommer att lämna riksdagen som en nolla.
            Det gör de flesta.
          </note>
          <note>
            Sedan finns det några som inte har tagit någon akademisk examen.
            De gör karriär, men vi som har goda akademiska meriter gör ingen
            karriär. Detta måste man ändra på. Nu offrar vi en hel dag på
            detta.
          </note>
          <note>
            Vet ni vad man gör därefter? Jo, i morgon skall man fara till
            Gävle. Eller hur? Det är också lika idiotiskt. När skall riksdagen
            fatta att vi måste omarbeta våra arbetsformer? Vi kan inte hålla
            på så här. Vi började klockan nio i dag, och nu är jag den 54:e
            talaren som håller på med detta.
          </note>
          <note>
            Ingenting, inte ens vad jag säger, kommer att påverka det beslut
            som vi nu skall fatta. Det finner vi oss i. Ingemund Bengtsson
            påpekade mycket ofta att vi är landets förnämsta beslutande församling,
            men vi uppför oss som om vi vore den minst förnämsta.
          </note>
          <note>
            (Applåder)
          </note>
          <note type="speaker">
            Anf. 150 SVEN-GÖSTA SIGNELL (s):
          </note>
          <note>
            Herr talman! Det hör kanske inte till det vanligaste att en av
            riksdagens kvittningsmän begär ordet så här sent på kvällen. Vi
            brukar i stället försöka få ett slut på debatten. Det är än svårare
            att begära ordet efter Hugo Hegelands anförande. Men på grund
            av
          </note>
          <note>
            Birgitta Carlssons anförande har jag känt mig föranledd att gå
            upp i talarstolen.
          </note>
          <note>
            I går samlades vi riksdagsledamöter från
          </note>
          <note>
            Skaraborgs län och diskuterade om vi skulle gå upp i den här
            debatten eller inte. Vi kom överens om att vi inte skulle ta upp
            debatten.
          </note>
          <note type="speaker">
            Anf. 151 ANDRE VICE TALMANNEN:
          </note>
          <note>
            Jag är tacksam om de enskilda överläggningarna sker ute i foajén
            så länge debatten pågår.
          </note>
          <note type="speaker">
            Anf. 152 SVEN-GÖSTA SIGNELL (s):
          </note>
          <note>
            Herr talman! Jag skall prata litet tystare så att jag inte stör
            er som pratar.
          </note>
          <note>
            Vi kom överens om detta. Birgitta Carlsson har inte uppfattat
            det här på samma sätt. Jag har full respekt för det. Man kan uppfatta
            saker olika när man sitter och diskuterar, men vi andra hade den
            uppfattningen att vi inte skulle delta i debatten, eftersom vi
            var nöjda med utskottets ställningstagande vad gäller F 6 i Karlsborg.
            Men vi var helt naturligt, precis som Birgitta Carlsson deklarerade
            här, missnöjda med att vi inte får behålla Milostab Väst i Skövde.
            Jag skall inte argumentera för varför vi tyckte att den lokaliseringen
            var bäst. Det har vi redogjort för i den socialdemokratiska motionen
            Fö15. Jag skall inte göra det mer.
          </note>
          <note>
            Men jag måste ändå få antecknat till protokollet att vi övriga
            riksdagsmän från Skaraborgs län också står bakom utskottets förslag
            när det gäller F 6 och missnöjet med att inte Milostaben blivit
            placerad i
          </note>
          <note>
            Skövde.
          </note>
          <note>
            Bigitta Carlsson föreslog också ett bifall till motion
          </note>
          <note>
            Fö15, och det är jag glad för. Jag måste väl visa den artigheten
            och uppskattningen att jag också yrkar bifall till min egen motion,
            vilket jag inte hade tänkt göra.
          </note>
          <note>
            Det skulle se illa ut för hemmapubliken om vi andra riksdagsmän
            från Skaraborg inte hade reagerat på detta sätt. Jag tyckte det
            hade varit fel om
          </note>
          <note>
            Centerpartiet hade fått vara ensamma om detta.
          </note>
          <note>
            Anf.153 BIRGITTA CARLSSON (c)
          </note>
          <note>
            replik:
          </note>
          <note>
            Herr talman! Jag har inte försökt att ta någon poäng här, om
            Sven-Gösta Signell tror att jag är ute efter det. I går när vi
            hade en samling -- några få riksdagsledamöter från Skaraborgs
            län -- fick jag frågan om vi skulle reagera i den här frågan.
          </note>
          <note>
            Eftersom Bengt Kindbom och jag hade lagt en motion i detta ärende,
            sade jag att jag inte hade diskuterat frågan med honom. Jag redogjorde
            för detta för Sven-Gösta Signell. Jag fick inte alls den uppfattningen
            att jag var skyldig att berätta för honom om jag skulle agera
            i den här frågan.
          </note>
          <note>
            Anf. 154 LARS ANDERSSON (-):
          </note>
          <note>
            Herr talman! På talmannens begäran vill jag ändra mina tidigare
            yrkande angående motionen Fö7.
          </note>
          <note>
            Även om jag står bakom yrkandena i motionen, avstår jag från
            att yrka bifall till dessa för att kammaren skall vinna tid.
          </note>
          <note type="speaker">
            Anf. 155 SVEN-GÖSTA SIGNELL (s):
          </note>
          <note>
            Herr talman! I likhet med föregående talare vill jag ta tillbaka
            det yrkande jag hade angående motionen Fö15.
          </note>
          <note type="speaker">
            Anf. 156 BIRGITTA CARLSSON (c):
          </note>
          <note>
            Herr talman! Då det yrkande som jag gjorde verkar ställa till
            besvär, och då jag får uppmaningen att ta tillbaka det, gör jag
            det.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 1 (medel till uppbyggnaden av de östeuropeiska länderna)
          </note>
          <note>
            Utskottets hemställan bifölls med 263 röster mot 23
          </note>
          <note>
            för motion Fö34 av Margareta Winberg m.fl. i motsvarande del.
            5 ledamöter avstod från att rösta.
          </note>
          <note>
            Mom. 3 (uttalande om huvudlinjen i svensk säkerhetspolitik)
          </note>
          <note>
            Utskottets hemställan bifölls med 281 röster mot 11
          </note>
          <note>
            för meningsyttringen av Jan Jennehag i motsvarande del. 3 ledamöter
            avstod från att rösta.
          </note>
          <note>
            Mom. 8 (oberoende civil ubåtskommission)
          </note>
          <note>
            Utskottets hemställan bifölls med 165 röster mot
          </note>
          <note>
            128 för reservation 1 av Sture Ericson m.fl. 2
          </note>
          <note>
            ledamöter avstod från att rösta.
          </note>
          <note>
            Mom. 20 (antalet armébrigader)
          </note>
          <note>
            Utskottets hemställan bifölls med 169 röster mot
          </note>
          <note>
            113 för reservation 6 av Sture Ericson m.fl. 13
          </note>
          <note>
            ledamöter avstod från att rösta.
          </note>
          <note>
            Mom. 24 (att inleda anskaffning av nya stridsvagnar)
          </note>
          <note>
            Utskottets hemställan bifölls med 160 röster mot
          </note>
          <note>
            119 för reservation 8 av Sture Ericson m.fl. 17
          </note>
          <note>
            ledamöter avstod från att rösta.
          </note>
          <note>
            Mom. 25 (stopp för inköp av nya stridsvagnar)
          </note>
          <note>
            Utskottets hemställan -- som ställdes mot utskottets hemställan
            med den ändring däri som föranleddes av bifall till motion Fö34
            av Margareta Winberg m.fl. i motsvarande del -- bifölls med acklamation.
          </note>
          <note>
            Mom. 39 (modernisering av robotbåtar)
          </note>
          <note>
            Utskottets hemställan bifölls med 165 röster mot
          </note>
          <note>
            126 för reservation 9 av Sture Ericson m.fl. 3
          </note>
          <note>
            ledamöter avstod från att rösta.
          </note>
          <note>
            Mom. 40 (utveckling av ubåtar)
          </note>
          <note>
            Utskottets hemställan -- som ställdes mot utskottets hemställan
            med den ändring däri som föranleddes av bifall till motion Fö34
            av Margareta Winberg m.fl. i motsvarande del -- bifölls med acklamation.
          </note>
          <note>
            Mom. 53 (den fortsatta inriktningen av JAS-
          </note>
          <note>
            projektet)
          </note>
          <note>
            Utskottets hemställan bifölls med 270 röster mot 23
          </note>
          <note>
            för meningsyttringen i motsvarande del. 2
          </note>
          <note>
            ledamöter avstod från att rösta.
          </note>
          <note>
            Mom. 54 (bemyndigande att beställa JAS 39
          </note>
          <note>
            delserie 2) m.m.
          </note>
          <note>
            Utskottets hemställan bifölls med 164 röster mot
          </note>
          <note>
            116 för reservation 11 av Sture Ericson m.fl. 16
          </note>
          <note>
            ledamöter avstod från att rösta.
          </note>
          <note>
            Mom. 55 (betalningsförskjutningar rörande JAS-
          </note>
          <note>
            systemet)
          </note>
          <note>
            Utskottets hemställan bifölls med 164 röster mot
          </note>
          <note>
            116 för reservation 12 av Sture Ericson m.fl. 13
          </note>
          <note>
            ledamöter avstod från att rösta.
          </note>
          <note>
            Mom. 57 (en grundorganisation som svarar mot ett mindre antal
            brigader än tretton)
          </note>
          <note>
            Utskottets hemställan -- som ställdes mot utskottets hemställan
            med den ändring däri som föranleddes av bifall till motion Fö34
            av Margareta Winberg m.fl. i motsvarande del -- bifölls med acklamation.
          </note>
          <note>
            Mom. 59 (nedläggning av Hälsinge regemente
          </note>
          <note>
            /I 14/)
          </note>
          <note>
            Utskottets hemställan bifölls med 277 röster mot 15
          </note>
          <note>
            för utskottets hemställan med den ändring däri som föranleddes
            av bifall till motion Fö18 av Karin
          </note>
          <note>
            Starrin. 3 ledamöter avstod från att rösta.
          </note>
          <note>
            Mom. 63 (samlokalisering av Wendes artilleriregemente /A 3/ med
            Skånska dragonregementet /P 2/ i Hässleholm m.m.)
          </note>
          <note>
            Utskottets hemställan bifölls med 173 röster mot
          </note>
          <note>
            118 för reservation 15 av Sture Ericson m.fl. 2
          </note>
          <note>
            ledamöter avstod från att rösta.
          </note>
          <note>
            Mom. 64 (samlokalisering av Göta luftvärnsregemente /Lv 6/ med
            Hallands regemente
          </note>
          <note>
            /I 16/)
          </note>
          <note>
            Utskottets hemställan bifölls med 161 röster mot
          </note>
          <note>
            132 för reservation 16 av Sture Ericson m.fl. 1
          </note>
          <note>
            ledamot avstod från att rösta.
          </note>
          <note>
            Mom. 65 (flyttning av Luftvärnets tekniska skola
          </note>
          <note>
            /LvTS/ till Östersund)
          </note>
          <note>
            Utskottets hemställan bifölls med 159 röster mot
          </note>
          <note>
            133 för reservation 17 av Sture Ericson m.fl. 4
          </note>
          <note>
            ledamöter avstod från att rösta.
          </note>
          <note>
            Mom. 69 (nedläggning av Svea ingenjörsregemente
          </note>
          <note>
            /Ing 1/)
          </note>
          <note>
            Utskottets hemställan bifölls med 265 röster mot 25
          </note>
          <note>
            för reservation 19 av Robert Jousma. 5 ledamöter avstod från
            att rösta.
          </note>
          <note>
            Mom. 76 (bibehållande av Västgöta flygflottilj
          </note>
          <note>
            /F 6/)
          </note>
          <note>
            Utskottets hemställan bifölls med 285 röster mot 9
          </note>
          <note>
            för det av Karl-Göran Biörsmark under överläggningen framställda
            yrkandet. 2 ledamöter avstod från att rösta.
          </note>
          <note>
            Mom. 77 (nedläggning av Bråvalla flygflottilj
          </note>
          <note>
            /F 13/)
          </note>
          <note>
            Först biträddes reservation 22 av Ingvar Björk med
          </note>
          <note>
            48 röster mot 15 för det av Pehr Löfgreen under överläggningen
            framställda yrkandet. 231
          </note>
          <note>
            ledamöter avstod från att rösta.
          </note>
          <note>
            Härefter biträddes reservation 22 av Ingvar Björk med 52 röster
            mot 20 för reservation 23 av Robert
          </note>
          <note>
            Jousma. 220 ledamöter avstod från att rösta.
          </note>
          <note>
            Slutligen bifölls utskottets hemställan med 251
          </note>
          <note>
            röster mot 32 för reservation 22 av Ingvar Björk. 11
          </note>
          <note>
            ledamöter avstod från att rösta.
          </note>
          <note>
            Mom. 79 (koncessionsprövning före beslut att lägga ned flygflottilj)
          </note>
          <note>
            Utskottets hemställan -- som ställdes mot reservation 25 av Robert
            Jousma -- bifölls genom uppresning.
          </note>
          <note>
            Mom. 88 (särskilda medel för arbetsmarknadspolitiska åtgärder
            m.m)
          </note>
          <note>
            Utskottets hemställan bifölls med 164 röster mot
          </note>
          <note>
            124 för reservation 27 av Sture Ericson m.fl. 3
          </note>
          <note>
            ledamöter avstod från att rösta.
          </note>
          <note>
            Mom. 89 (friare former för nedläggningen av I 14
          </note>
          <note>
            och P 6)
          </note>
          <note>
            Det av Arne Andersson under överläggningen framställda yrkandet
            bifölls med acklamation.
          </note>
          <note>
            Mom. 92 (yrkesofficerarnas fullmakter)
          </note>
          <note>
            Utskottets hemställan bifölls med 174 röster mot
          </note>
          <note>
            118 för reservation 29 av Sture Ericson m.fl. 2
          </note>
          <note>
            ledamöter avstod från att rösta.
          </note>
          <note>
            Mom. 94 (utbildningsreservens sammansättning)
          </note>
          <note>
            Utskottets hemställan bifölls med 165 röster mot
          </note>
          <note>
            128 för reservation 30 av Sture Ericson m.fl. 2
          </note>
          <note>
            ledamöter avstod från att rösta.
          </note>
          <note>
            Mom. 97 (dagersättning till värnpliktiga)
          </note>
          <note>
            Utskottets hemställan bifölls med 284 röster mot 11
          </note>
          <note>
            för meningsyttringen av Jan Jennehag i motsvarande del. 2 ledamöter
            avstod från att rösta.
          </note>
          <note>
            Mom. 102 (påföljder vid totalvägran)
          </note>
          <note>
            Utskottets hemställan -- som ställdes mot utskottets hemställan
            med den ändring däri som föranleddes av bifall till motionerna
            Fö901 av Sigrid Bolkéus och
          </note>
          <note>
            Fö5 av Lena Klevenås -- bifölls med acklamation.
          </note>
          <note>
            Mom. 104 (tillsättande av utredning om totalförsvarets civila
            del)
          </note>
          <note>
            Utskottets hemställan med godkännande av utskottets motivering
            -- som ställdes mot utskottets hemställan med den ändring däri
            som föranleddes av bifall till motion Fö34 av Margareta Winberg
            m.fl. i motsvarande del -- bifölls genom uppresning.
          </note>
          <note>
            Mom. 122 (etablissementet vid Näsby Park)
          </note>
          <note>
            Utskottets hemställan bifölls med 161 röster mot
          </note>
          <note>
            128 för reservation 34 av Sture Ericson m.fl. 6
          </note>
          <note>
            ledamöter avstod från att rösta.
          </note>
          <note>
            Mom. 135 (särskild uppräkning av anslagen för anskaffning av
            materiel)
          </note>
          <note>
            Först biträddes reservation 36 av Sture Ericson m.fl. i motsvarande
            del -- som ställdes mot utskottets hemställan med den ändring
            däri som föranleddes av bifall till motion Fö34 av Margareta
          </note>
          <note>
            Winberg m.fl. i motsvarande del -- med acklamation.
          </note>
          <note>
            Härefter bifölls utskottets hemställan med 159
          </note>
          <note>
            röster mot 112 för reservation 36 av Sture Ericson m.fl. i motsvarande
            del. 23 ledamöter avstod från att rösta.
          </note>
          <note>
            Mom. 136 (särskilda medel utöver det militära försvarets planeringsram
            för omstrukturering och förbättrad materielkvalitet)
          </note>
          <note>
            Utskottets hemställan bifölls med 170 röster mot
          </note>
          <note>
            113 för reservation 36 av Sture Ericson m.fl. i motsvarande del.
            12 ledamöter avstod från att rösta.
          </note>
          <note>
            Mom. 137 (minskning av militärutgifterna)
          </note>
          <note>
            Utskottets hemställan bifölls med 262 röster mot 11
          </note>
          <note>
            för utskottets hemställan med den ändring däri som föranleddes
            av bifall till motion Fö34 av Margareta
          </note>
          <note>
            Winberg m.fl. i motsvarande del. 14 ledamöter avstod från att
            rösta.
          </note>
          <note>
            Mom. 138 (planeringsramarna för totalförsvarets militära del)
          </note>
          <note>
            Först biträddes meningsyttringen av Jan Jennehag i motsvarande
            del -- som ställdes mot utskottets hemställan med den ändring
            däri som föranleddes av bifall till motion Fö39 av Stefan Attefall
            i motsvarande del -- med acklamation.
          </note>
          <note>
            Härefter biträddes reservation 37 av Sture Ericson m.fl. i motsvarande
            del med 117 röster mot 11 för meningsyttringen av Jan Jennehag
            i motsvarande del. 167 ledamöter avstod från att rösta.
          </note>
          <note>
            Slutligen bifölls utskottets hemställan med 159
          </note>
          <note>
            röster mot 113 för reservation 37 av Sture Ericson m.fl. i motsvarande
            del. 17 ledamöter avstod från att rösta.
          </note>
          <note>
            Mom. 139 (utgiftsram för totalförsvarets militära del)
          </note>
          <note>
            Först biträddes reservation 37 av Sture Ericson m.fl. i motsvarande
            del med 115 röster mot 11 för meningsyttringen av Jan Jennehag
            i motsvarande del. 167 ledamöter avstod från att rösta.
          </note>
          <note>
            Härefter bifölls utskottets hemställan med 161
          </note>
          <note>
            röster mot 114 för reservation 37 av Sture Ericson m.fl. i motsvarande
            del. 18 ledamöter avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            7 § Uppskov med behandlingen av vissa ärenden
          </note>
          <note>
            Föredrogs
          </note>
          <note>
            försvarsutskottets betänkande
          </note>
          <note>
            1991/92:FöU13 Uppskov med behandlingen av vissa ärenden.
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            8 § Utskiftning av löntagarfondernas tillgångar m.m.
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1991/92:FiU21 Utskiftning av löntagarfondernas tillgångar m.m.
            (prop. 1991/92:92 och 1991/92:100
          </note>
          <note>
            delvis).
          </note>
          <note type="speaker">
            Anf. 157 ROLAND SUNDGREN (s):
          </note>
          <note>
            Herr talman! Så kom då den proposition som de flesta av oss trodde
            och önskade inte skulle komma.
          </note>
          <note>
            I det längsta trodde vi -- majoriteten av svenska folket och
            de flesta tidningar, oavsett partifärg -- att regeringen skulle
            ta sitt förnuft till fånga och inte lägga fram något förslag att
            skifta ut en tredjedel av löntagarfondernas tillgångar till dem
            som har råd att spara.
          </note>
          <note>
            Då beslutet om avveckling av löntagarfonderna fattades i december
            1991 markerades det klart att det fanns en majoritet i riksdagen
            mot en sådan utskiftning, eftersom såväl Socialdemokraterna som
            Vänsterpartiet och Ny demokrati kraftigt kritiserade en sådan
            orättfärdig utdelning av de pengar som ändå var att betrakta som
            alla löntagares pengar och där tillgångarna var en del av
          </note>
          <note>
            ATP-systemet.
          </note>
          <note>
            Sedan dess har en promemoria varit ute på remiss, och förklarligt
            nog är remissyttrandena föga entusiastiska. Flera av remissinstanserna
            är direkt motståndare. Det gäller stora och betydande organisationer
            som LO, TCO, LRF, PRO, Svensk
          </note>
          <note>
            Industriförening, Folksam, m.fl. Även SAF,
          </note>
          <note>
            Industriförbundet och Företagarnas
          </note>
          <note>
            Riksorganisation tycker att löntagarfondsmedlen tillsammans med
            en del av AP-fonden skulle kunna användas som grundplåt i ett
            reformerat pensionssystem.
          </note>
          <note>
            Den enda remissinstans som jag har hittat som helhjärtat tycks
            ställa upp för förslaget är Svenska
          </note>
          <note>
            Kyrkans Personalförbund -- var man nu har hittat det remissorganet;
            jag visste inte ens att det fanns.
          </note>
          <note>
            Men det verkar vara en organisation som inte sysslar med sådana
            här världsliga angelägenheter utan har mer med tro än med vetande
            att göra. Det är ju också något religiöst över hela det här förslaget.
          </note>
          <note>
            Eftersom jag är från Västerås och vi där har enbart borgerliga
            tidningar vill jag citera den dominerande tidningen VLT. Den har
            haft många ledare mot det här förslaget, som man kallar fondgåvan.
            Jag skall citera några rader ur en av ledarna:
          </note>
          <note>
            ''Det är ett förslag som har alla förutsättningar att bli ett
            präktigt fiasko. Det rör för små belopp och är för långsiktigt
            för att riktigt kunna kittla dem som har vana och möjlighet att
            spara. Samtidigt kommer det att hamna tillräckligt många utanför
            systemet för att det av politiska motståndare skall kunna utmålas
            som djupt orättvist, ett uttryck för den borgerliga politik som
            ger åt den som redan har. Och från ekonomisk-politisk synpunkt
            går en sådan här politisk styrning av hushållssparandet inte ihop
            med den generella politik man vill föra i övrigt: Nej, ju mer
            man tänker på det ju mer övertygad blir man att detta kommer att
            bli den borgerliga regeringens tvångssparande.''
          </note>
          <note>
            Och den borgerliga Västmanlands Läns Tidning fortsätter: ''Det
            har i debatten framkommit många goda förslag om hur löntagarfondernas
            medel skall kunna komma till nytta i den svenska samhällsekonomin.
            Mest tilltalande är de förslag som handlar om hur fondmedlen skulle
            ingå i en grundplåt för ett nytt ATP-system. Regeringen har tydligen
            inte tagit intryck av alla goda argument, och för regeringens
            egen skull är det bara att hoppas att riksdagen stoppar förslaget
            om
          </note>
          <note>
            'fondgåvor'.''
          </note>
          <note>
            Så långt VLT, och VLT har många supportrar för sin åsikt i pressen.
            Även förre SAF-ordföranden
          </note>
          <note>
            Curt Nicolin liksom förre statsministern Thorbjörn
          </note>
          <note>
            Fälldin och ledamoten av den här kammaren
          </note>
          <note>
            Daniel Tarschys har i olika artiklar fört fram liknande åsikter.
          </note>
          <note>
            Ca 20 miljarder av löntagarfonderna är i dag placerade i aktier.
            De gör i dag nytta i det svenska näringslivet, och samtidigt ger
            de en avkastning till våra pensioner. Vi behöver i dag allt riskkapital
            vi kan hitta. Då monterar regeringen ned ett riskkapital som har
            möjlighet att dämpa det ekonomiska förfall vi nu upplever. Man
            förstör både industrikapital och sysselsättning. Vad som behövs
            just i dag är ett sådant långsiktigt riskkapital som kan gå in
            och rädda ''friska delar'' av svenskt näringsliv, som nu hotas
            av att gå under på grund av krisen i bankväsendet.
          </note>
          <note>
            Det är skillnad mellan det mer långsiktiga riskkapital som finns
            i de nuvarande löntagarfonderna och det som kan samlas upp i allemansfonderna.
            Man kan inte begära att enskilda individer år efter år skall samla
            på sig ett sparande utan att använda pengarna. För de flesta individer
            är sparandet förknippat med ett mål. Man sparar till en bil, en
            bostad, semester, osv. Det är ett osäkert riskkapital, och i många
            fall är det inte alls fråga om något nysparande utan om pengar
            som förs över från en sparform till en annan.
          </note>
          <note>
            Vårt förslag är det vi presenterade redan våren
          </note>
          <note>
            1991 -- att de fem löntagarfonderna slås samman med de fem AP-fonderna
            med rätt att placera pengarna i fastigheter, obligationer, aktier
            och andra värdepapper. Det är ett förslag som kan skapa trygghet
            för de framtida pensionerna och samtidigt öka tillgången på riskkapital
            för svenskt näringsliv, så att dess utbyggnad och framtid långsiktigt
            främjas.
          </note>
          <note>
            Det innebär att vi säger nej till det av Ny demokrati föreslagna
            investeringsbolaget, som ju innebär att de medel som löntagarfonderna
            har placerat som riskkapital i ett stort antal företag skall användas
            för placering i andra företag eller möjligen i samma företag.
            Det innebär bara att man skapar en ny institution för en verksamhet
            som redan i dag bedrivs.
          </note>
          <note>
            Vi har i andra sammanhang redovisat hur tillgången på riskkapital
            kan förstärkas bl.a. genom att man ökar ramen för AP-fondernas
            aktieköp med 10
          </note>
          <note>
            miljarder. Dessutom skall utvecklingsfondernas och Norrlandsfondens
            möjligheter att finansiera mindre och medelstora företag bevaras.
          </note>
          <note>
            Det är ett riktigt dåligt beslut som riksdagen i dag ser ut att
            kunna fatta. Än finns det dock möjlighet för riksdagen att som
            Västmanlands Läns Tidning önskade stoppa ''fondgåvan''. Men den
            möjligheten tycks inte vara stor, eftersom Ny demokrati kohandlat
            bort sina egna tidigare så bestämda åsikter i den här frågan.
            De käcka parollerna från valrörelsen om partiet som visste vad
            det ville har förändrats till partiet som velar som det vill.
          </note>
          <note>
            Herr talman! Jag vill med detta yrka bifall till reservationerna
            1, 3 och 6 i finansutskottets betänkande 21.
          </note>
          <note type="speaker">
            Anf. 158 BO G. JENEVALL (nyd):
          </note>
          <note>
            Herr talman! Jag vill inleda med att säga att jag hyser en viss
            sympati för Roland Sundgrens synpunkter och Socialdemokraternas
            ställningstagande i den här frågan. Jag skulle gärna ha sett ett
            enat utskott i den här frågan -- jag tror det skulle ha varit
            intressant för hela näringslivet.
          </note>
          <note>
            Det beslut som vi efter debatten skall fatta är nog att betrakta
            som historiskt, dels genom att det innebär att vi använder en
            del av de ansamlade löntagarfondsmedlen för ett bra ändamål, dels
            och framför allt genom vad det innebär för våra små och medelstora
            företags möjligheter att klara sin riskkapitalförsörjning.
          </note>
          <note>
            Vi har sedan vi blev ledamöter av denna kammare med kraft och
            envishet arbetat för att ge våra små och medelstora företag bättre
            villkor. Det är därför med mycket stor tillfredsställelse som
            vi nu konstaterar att vårt arbete har krönts med framgång.
          </note>
          <note>
            Det är extra anmärkningsvärt att en motion kan få ett så genomgripande
            resultat, då de flesta motioner normalt avstyrks.
          </note>
          <note>
            Det jag åsyftar är naturligtvis det blivande riskkapitalbolaget
            med arbetsnamnet Investerings
          </note>
          <note>
            AB Sverige, som tillförs 6,5 miljarder kronor från de ansamlade
            löntagarfondsmedlen. Till detta kommer ytterligare ca 2,5 miljarder
            kronor från andra fonder. Det är med andra ord den största satsningen
            någonsin på små och medelstora företags kapitalförsörjning som
            därför borde ge en mycket kraftig och positiv signal till näringslivet.
          </note>
          <note>
            Naturligtvis har en del experter redan uttalat sig om denna satsning
            -- huvudsakligen negativt -- utan att veta särskilt mycket om
            tankarna bakom. Man har t.ex. talat om statliga fonder, när det
            är fråga om en superprivatisering. Man har nämnt bidrags- och
            regionalpolitik, när det är fråga om strikt affärsmässiga grunder.
            Man har talat om en stor tjänstemannaorganisation, när det snarare
            handlar om ett litet men handlingskraftigt moderbolag.
          </note>
          <note>
            Vidare har en del av de organisationer som företräder företagen
            stämt in i kören och sökt efter problem i stället för att välkomna
            denna nya resurs.
          </note>
          <note>
            Reaktionen från de närmast berörda, nämligen företagen, har inte
            oväntat blivit mycket positiv, och jag har blivit i det närmaste
            nedringd.
          </note>
          <note>
            Varför skall vi svenskar alltid söka problem i stället för att
            se möjligheter? Det påminner mig om en historia, som dessutom
            påstås vara sann, nämligen den om de två skotillverkarna som samtidigt,
            varandra ovetande, sände var sin representant till samma land
            i Afrika. Båda sände snabbt telex hem.
          </note>
          <note>
            Den enes telex hade lydelsen: Återvänder med nästa plan, en helt
            omöjlig marknad, inte en människa bär skor. Den andres telex hade
            lydelsen:
          </note>
          <note>
            Bygg omedelbart nya fabriker, en fantastisk marknad, inte en
            människa bär skor.
          </note>
          <note>
            Liknelsen är för den intelligente uppenbar men speglar samtidigt
            hur vi i Sverige tyvärr reagerar på det som är nytt eller annorlunda.
          </note>
          <note>
            Vad menar vi t.ex. med superprivatisering? Jo, att aktiekapitalet,
            som vi i motionen satt till 1,3
          </note>
          <note>
            miljarder, till minst 50 % bör ägas av dem som inbetalt löntagarfondskapitalet
            och som erhåller aktier till ett värde som är proportionellt mot
            deras insats. Resten av aktierna bör fördelas till de svenska
            medborgare som ej vill delta i det sparpremiegrundande allemanssparande
            som anges i betänkandet, med en aktie var på nominellt
          </note>
          <note>
            100 kr. Det skulle ge medborgarna fullständig valfrihet att välja
            mellan en sparpremie som kan lyftas 1997 eller en börsaktie i
            detta bolag som i stort sett utgör nuvärdet av sparpremien.
          </note>
          <note>
            En ytterligare positiv effekt av betänkandets innebörd är att
            de nämnda fonderna privatiseras och därmed effektiviseras. Det
            är nämligen viktigt att behålla och även öka mångfalden i utbudet.
          </note>
          <note>
            Det är vidare mycket viktigt att bolaget snabbt bildas för att
            kunna vara i drift redan i höst och kunna bidra till en positiv
            utveckling framför allt för de små och medelstora företagen.
          </note>
          <note>
            Styrelsen skall utgöras av välmeriterade och erfarna näringslivsrepresentanter
            som väl känner till de små och medelstora företagens speciella
            behov och arbetsvillkor.
          </note>
          <note>
            Investeringsaktiebolagets bolagsordning bör även utformas så
            att bolaget ges frihet att på olika sätt kunna stödja kundföretagens
            egenkapital, vilket samtidigt stärker företagens kreditvärdighet.
            Den bör även innehålla röstbegränsningsregler för att motverka
            ett maktövertagande.
          </note>
          <note>
            I denna vackra kväll och vid denna sena tidpunkt tar jag mig
            en personlig frihet att påpeka att min sedan många år framlidne
            far, som var företagare, skulle ha glatt sig åt detta beslut,
            då han precis i dag skulle ha fyllt 90 år.
          </note>
          <note>
            Slutligen, herr talman, vill jag yrka bifall till hemställan
            i finansutskottets betänkande FiU21
          </note>
          <note>
            med undantag av mom. 10 där jag yrkar bifall till vår reservation
            8.
          </note>
          <note type="speaker">
            Anf. 159 LARS-OVE HAGBERG (v):
          </note>
          <note>
            Herr talman! Det är ett dåligt förslag till utskiftning av löntagarfonderna
            som regeringen har presenterat. Även de förändringar som utskottet
            har gjort i form av ett riskkapitalbolag är dåliga.
          </note>
          <note>
            Vänsterpartiet föreslår därför att regeringens proposition avslås,
            och särskilt när det gäller att löntagarfonsmedlen skall användas
            till ett premiegrundande allemanssparande.
          </note>
          <note>
            Om detta inte blir riksdagens mening, föreslår vi i andra hand
            att hälften av löntagarfonderna läggs ihop med AP-fonderna för
            att förstärka pensionssystemet och trygga pensionerna i framtiden.
            Den andra halvan föreslår vi skall användas till satsningar och
            utveckling av ny produktion, t.ex. i en variant av riskkapitalbolag.
          </note>
          <note>
            Regeringens förslag innebär att hela löntagarfondskapitalet skall
            satsas på det som man knappast kan säga leder till någon större
            tillväxt i samhället -- premiegrundande allemanssparande, forskning
            och högre utbildning -- och sedan anmäler man detta med små och
            medelstora företag.
          </note>
          <note>
            Vi från Vänsterpartiet och många andra har sagt att det i dag
            inte kan vara angeläget att införa en sparpremie, att stimulera
            sparandet ytterligare, när man egentligen borde stimulera den
            inhemska konsumtionen eller investera dessa pengar i något helt
            annat. En sparpremie i detta läge är en helt felaktig åtgärd och
            framför allt när det gäller att ta sparpremien från löntagarfondstillgångarna.
            Det är möjligt att lösa frågan om den högre utbildningen kan man
            lösa på annat sätt än direkt över budgeten och att se till att
            forskning och utveckling får de resurser som behövs.
          </note>
          <note>
            Frågan om den kommitté som regeringen skall tillsätta för de
            små och medelstora företagen har utskottet löst. Om jag förstår
            denna matematik rätt är löntagarfonsmedlen på drygt 20 miljarder
            och kanske upp mot 22 miljarder. Det som utskottet nu har fått
            ihop -- 6,5 miljarder till detta riskkapitalbolag som Ny demokrati
            har fått igenom, 10 miljarder till forskning och utbildning i
            någon form och 6--7 miljarder till denna sparpremie -- är en bra
            bit över 20 miljarder.
          </note>
          <note>
            Samtidigt lovar man att de som inte är med och skall ta del av
            denna sparpremie också skall få något. Men detta går alltså inte
            ihop. Någonstans måste man krympa om det skall var en bra utskiftning
            eller det som regeringen har tänkt sig.
          </note>
          <note>
            Vad man redan nu kan misstänka är att de som inte är med och
            inte får någon sparpremie, de som inte har råd och som hamnar
            utanför, får stryk.
          </note>
          <note>
            Utan tvivel har Ny demokratis inhopp i denna debatt vitaliserat
            debatten om hur fondmedlen skall användas, framför allt när det
            gäller de små och medelstora företagen. En liten anknytning till
            själva andemeningen i löntagarfondsdebatten finns i Ny demokratis
            förslag, nämligen att dessa medel skulle bidra till investeringar
            och produktion av varor och tjänster.
          </note>
          <note>
            Under lång tid av utskottsbehandlingen såg det ut att kunna bli
            ett intressant resultat, en uppgörelse om fondmedlen, som skulle
            kunna dra åt rätt håll, dvs, innebära att pensionssystemet stärktes
            och att resurser skapades till små och medelstora företag framför
            allt för utvecklande av nya jobb. Vad jag nu kan förstå har Ny
            demokrati inordnat sig i regeringsunderlaget och inte bara gjort
            en sämre uppgörelse beträffande fondmedlen, dvs.
          </note>
          <note>
            riskkapitalbolaget, än nödvändigt, utan även bundit upp sig för
            att stödja regeringens alla förslag i kompletteringspropositionen,
            inkl. borttagandet av schablonavdraget och ett ökat skattetryck.
          </note>
          <note>
            Eftersom jag är mycket intresserad av att de små och medelstora
            företagen skall ha en chans att utvecklas, skapa nya resurser
            och göra någonting positivt, är min fundering: Vilken är skillnaden
            mellan det tänkta riskkapitalbolag som skisseras i betänkandet
            och en bank? Vilken egentlig, kvalitativ skillnad finns där? Kommersiella
            villkor och strikt affärsmässighet är honnörsorden, och bolaget
            skall inte ägas av staten. Vilken ägare skall få det kapital som
            är skisserat och sedan ta de särskilda risker som är förenade
            med utveckling av små och medelstora företag? Jag tycker att Ny
            demokrati skall redovisa vad det för skillnad, eftersom man i
            så hög grad hänvisar till det etablerade bankväsendets brister.
            Vilken blir skillnaden?
          </note>
          <note>
            Bankerna satsade under 80-talet på spekulation och tog riskerna
            för det. För detta får bankkunderna, inkl. skattebetalarna, nu
            betala. Det var alltså inte produktion av varor och tjänster som
            framför allt stod i centrum för risktagandet.
          </note>
          <note>
            Ny demokrati brukar också berömma sig för att värna om fattigpensionärerna
            -- eller är det kanske bara Bert Karlsson som gör det? Ny demokrati
            har ju nu haft chansen att förstärka pensionssystemet och ge en
            grundplåt till en möjlig satsning i ett system för de pensionärer
            som har det sämst ställt.
          </note>
          <note>
            I stället satsar man pengarna på dem som har råd att spara, på
            de pensionärer som har det bäst ställt.
          </note>
          <note>
            Det är faktiskt konsekvensen av ert förslag, Bo G.
          </note>
          <note>
            Jenevall. Det är knappast någon fattigpensionär som kommer att
            delta i det här premiesparsystemet. Har Ny demokrati genom detta
            bara sett till en seger på den politiska cirkusarenan och till
            att man har fått regeringen till förhandlingsbordet, medan sakfrågan
            egentligen har fått ge vika? Jag misstänker att det är så.
          </note>
          <note>
            Löntagarfondena har i alla fall sin upprinnelse i en gigantisk
            debatt vid 70-talets början, då man diskuterade arbetslivets demokratisering.
            De centrala frågorna var hur man bäst skulle kunna skapa en motvikt
            till den privata kapitalkoncentration som finns i Sverige och
            har ökat, hur man lokalt och regionalt skulle kunna få inflytande
            över företagens investeringar för dem som arbetar i företagen.
            Tanken var att de anställda skulle kunna ta till vara den utvecklingspotential
            som fanns i företaget och utveckla sitt engagemang, och man skulle
            se till att det blev samhällsnyttiga investeringar.
          </note>
          <note>
            Det var egentligen grundtankarna i hela fonddebatten. Det fanns
            också andra varianter av debatten. Socialdemokraterna menade att
            detta skulle utgöra en del av den solidariska lönepolitiken.
          </note>
          <note>
            För Vänsterpartiet, som förde fram egna fondförslag i debatten,
            byggde idéerna på att de anställda skulle ha en ökad makt -- på
            bekostnad av kapitalägarna. Pengarna skulle tas av de medel som
            skulle gå till investeringar, de skulle styras den vägen, och
            främst skulle de gå till produktiva investeringar, där social
            nytta och miljömässiga hänsyn skulle stå i centrum.
          </note>
          <note>
            De här principerna är faktiskt mer aktuella nu än någonsin. Ett
            av de problem som vi har upplevt i ekonomin är just effekterna
            av den tredje vägens devalveringspolitik och av att kredit- och
            valutaregleringen avskaffades under 80-talet.
          </note>
          <note>
            Strategiskt viktiga och nödvändiga investeringar i produktionen
            av varor och tjänster har fått ge vika för spekulation. Det är
            en orsak till de ekonomiska problem vi i dag har i Sverige.
          </note>
          <note>
            Jag är helt övertygad om, att om de anställda hade haft ett annat
            inflytande över företagens tillgångar, hade det skett fler investeringar
            av den karaktär som jag har skisserat i stället för den spekulation
            som förekom på 80-talet.
          </note>
          <note>
            Från borgerligt håll älskar man att skylla på socialdemokratin
            och den tredje vägens politik. Jag delar uppfattningen att den
            tredje vägens politik hade enorma brister. Men besluten om spekulation
            och förskingring av investeringskapital fattades av dem som utövade
            ägaransvaret över de uppkomna devalveringsvinsterna. Det talar
            man väldigt tyst om, och det tycker jag är mycket viktigt att
            erinra om i det här tidevarvet, när regeringen riktar in hela
            sin politik på att stimulera just dem som under
          </note>
          <note>
            80-talet inte tog något ansvar för strategiska, produktiva investeringar.
          </note>
          <note>
            Samtidigt kan man konstatera att detta skedde under en tid då
            vi hade löntagarfonder, vilket bevisar att de var krångliga, utslätade
            och hade mycket litet att göra med idéerna i ursprungsdebatten.
            De arbetande hade väldigt litet inflytande över det hela. Löntagarfonderna
            motsvarade inga förväntningar, de skapade inte entusiasm hos någon,
            de blev egentligen en belastning för hela arbetarrörelsen. Detta
            visar också att man inom socialdemokratin i dag inte känner någon
            större saknad över fonderna. De blev ju i stället en symbol för
            motstånd från borgerligheten, av vilket vi bör dra vissa lärdomar.
          </note>
          <note>
            Löntagarfonder i socialdemokratisk tappning har alltså inte varit
            någon särskilt bra väg till ekonomisk demokrati och förnuftig
            produktion, utan de var alltså den återvändsgränd som vi nu ser.
          </note>
          <note>
            Men som sagt: Rudolf Meidners principer och de tankegångar som
            fonderna egentligen byggde på är faktiskt ännu lika viktiga. Vi
            för fram dessa tankegångar i vår meningsyttring. Vi menar att
            löntagarfondernas tillgångar är de arbetandes pengar. De är tagna
            ur det tillgängliga löneutrymmet, och de borde därför rättmättigt
            gå tillbaka till dem som har skapat dem. Ett sätt att göra detta,
            som jag redovisade tidigare, är att låta dem gå till pensionssystemet.
            Det är i gungning, och därför bör hälften av tillgångarna tillföras
            AP-
          </note>
          <note>
            fondssystemet. Det är fullt möjligt, och det är rätt.
          </note>
          <note>
            Den andra hälften bör gå till skapandet av nya jobb, framför
            allt genom olika typer av riskkapitalsatsningar i små och medelstora
            företag.
          </note>
          <note>
            Vår meningsyttring stämmer väl överens med de principer och tankegångar
            som först kom från Ny demokrati. Jag är därför litet besviken
            över att man inte ordentligt vill utveckla den här delen av den
            svenska ekonomin, om man nu är intresserad av att göra det. I
            stället blev det en uppgörelse, i vilken jag fortfarande inte
            vet vilken som är skillnaden mellan bankväsendet och detta riskkapitalbolag.
          </note>
          <note>
            Detta är nämligen så kringgärdat av kommersiella regler, affärsmässighet
            och en sparandeform.
          </note>
          <note>
            Någonstans måste det gå ihop, och alla vi som har kontakter med
            små och medelstora företag vet att banken säger nej om du har
            en idé och vill utveckla något som innebär en stor risk. Det är
            inte bara en gång som jag i länsstyrelsens styrelse har sett hur
            bankerna behandlar sådana ansökningar. Kommer detta riskkapitalbolag
            att agera annorlunda?
          </note>
          <note>
            Jag tror därför att den skiss jag har lämnat i min särskilda
            meningsyttring är en mycket mer framgångsrik väg att använda dessa
            löntagarfondsmedel, och det stämmer väl överens med det huvudsyfte
            som en gång var tanken.
          </note>
          <note>
            Med det yrkar jag bifall till meningsyttringen.
          </note>
          <note type="speaker">
            Anf. 160 BO G. JENEVALL (nyd) replik:
          </note>
          <note>
            Herr talman! Jag vill för det första passa på tillfället att
            vända mig speciellt till Lars-Ove Hagberg, som ju -- tyvärr, måste
            jag säga -- skall lämna riksdagen.
          </note>
          <note>
            Han är en god representant för sitt parti, och han har varit
            en mycket värdefull medlem av finansutskottet.
          </note>
          <note>
            Jag delar i mångt och mycket Lars-Ove Hagbergs synpunkter, lika
            väl som jag i mångt och mycket delar Socialdemokraternas syn på
            vad man skulle göra av de här pengarna. Jag är ibland litet påtalad
            för att jag vill ha en diskussion i utskottet, och jag får väl
            säga att jag har blivit ganska väl tillgodosedd. Jag tycker att
            man behöver behandla saker och ting mer i utskotten än vad man
            egentligen gör i dag.
          </note>
          <note>
            Jag skulle personligen gärna ha sett att man hade fått en consensus
            i utskottet. Jag tycker det hade varit bra med en uppdelning av
            dessa pengar så att en tredjedel kunde gå till forskning och utveckling,
            en tredjedel till vad vi tycker är intressant med riskkapitalet
            och en tredjedel till pensionerna. Jag tycker vi borde kunnat
            uppnå den situationen i utskottet, men nu var det tyvärr inte
            möjligt.
          </note>
          <note>
            Man kan ha vilka synpunkter som helst beträffande löntagarfondspengarna
            och fondens tillkomst.
          </note>
          <note>
            Personligen skulle jag gärna ha sett att dessa pengar i stället
            satsats i resp. företags egen verksamhet. Jag tror det skulle
            ha gynnat samtliga.
          </note>
          <note>
            Men nu har vi den situation vi har. Jag vill motivera litet närmare
            -- om talmannen godkänner att jag drar ut på tiden, eftersom jag
            var mycket sparsam i mitt anförande nyligen. Jag tycker man borde
            vara litet mera pragmatisk i synsättet på dessa pengar.
          </note>
          <note>
            Vilken åsikt man än har är det så att såväl företagen som de
            anställda har avstått från sin del i det hela.
          </note>
          <note>
            Det var därför som vi i vår motion utvecklade att hälften av
            kapitalet borde gå till vad vi har föreslagit och den andra hälften
            till något vi ville diskutera i utskottet.
          </note>
          <note>
            Vi hade en valsituation. Varför valde vi regeringssidan? Vi kunde
            ha nått ett bättre bättre resultat genom att gå tillsammans med
            socialdemokraterna och få ett par miljarder till.
          </note>
          <note>
            Men vi valde denna väg. Jag tror att det hade varit värdefullt
            om vi hade kunnat enas.
          </note>
          <note>
            Anf. 161 LARS-OVE HAGBERG (v)
          </note>
          <note>
            replik:
          </note>
          <note>
            Herr talman! Bo G. Jenevall håller med Roland
          </note>
          <note>
            Sundgren, han håller med mig och så gör han upp med Lars Tobisson
            och de övriga i regeringspartierna.
          </note>
          <note>
            Min fråga var ganska konkret: Är det någon skillnad mellan det
            riskkapitalbolag som nu skisseras i utskottsbetänkandet och en
            bank när riskbedömningen görs vid lån till små och medelstora
            företag? Man har ju kommersiella intressen, strikt affärsmässighet
            och man skall t.o.m. spara i detta riskkapitalbolag. Min erfarenhet
            är att under sådana förhållanden kommer det långsiktiga risktagandet,
            som verkligen sker i de små och medelstora företagen där det verkligen
            känns, inte till stånd. Det blir som hos vilken bank som helst.
            Jag är ganska besviken över denna utveckling.
          </note>
          <note>
            Dessa fondmedel kunde ha använts till ett större risktagande,
            med vilket vi verkligen hade kunnat utveckla svenskt näringsliv.
            Jag har inte fått svar på den frågan.
          </note>
          <note>
            När det gäller pensionärerna och tanken att dela pengarna med
            dem har ändå Ny demokrati mycket envetet talat om detta med fattigpensionärerna.
          </note>
          <note>
            Här hade man chansen att visa en sak, men man gjorde upp någonting
            annat.
          </note>
          <note>
            När man gjorde upp om det man inte riktigt vill stå för, eftersom
            man håller med både socialdemokratin och mig, så svalde man därmed
            också regeringens hela ekonomiska politik, fast man uttryckte
            att man kanske var litet skeptisk.
          </note>
          <note>
            Man tyckte att man inte skulle öka skattetrycket, och man sade
            att schablonavdraget var besvärligt för dem som hade långt att
            pendla. Men nu har man köpt alltihop och inordnat sig ordentligt
            i regeringsunderlaget framöver vad jag förstår.
          </note>
          <note>
            Sakfrågorna har kommit vid sidan om. Men man fick Bengt Westerberg
            till förhandlingsbordet. Är det syftet så är alltsammans bara
            cirkus, och då blir jag ännu mer besviken.
          </note>
          <note>
            Vi kanske får höra av någon senare på talarlistan om någon mer
            kan hålla i ingången till manegen på cirkusen och berätta om det
            är på det här viset eller inte.
          </note>
          <note type="speaker">
            Anf. 162 BO G. JENEVALL (nyd) replik:
          </note>
          <note>
            Herr talman! Jag har förståelse för dessa synpunkter. Våra åsikter
            sammanfaller i stort med regeringens ekonomiska politik. Vi vill
            kanske gå litet snabbare fram.
          </note>
          <note>
            Varför har vi då valt den här vägen? Vi tror att 9
          </note>
          <note>
            miljarder trots allt kan gynna marknaden bättre än
          </note>
          <note>
            11 miljarder, och varför?
          </note>
          <note>
            Hade vi fattat ett beslut om 11 miljarder tillsammans med oppositionen,
            hade regeringen kanske obstruerat mot detta. Nu har vi i stället
            inte bara övertygat regeringen, vi har fått regeringen med oss
            på att detta är bra. Vi har även fått etablissemanget och bankerna
            med oss, vilket vi tror är väldigt viktigt för de positiva signalerna
            ut till näringslivet.
          </note>
          <note>
            Vi menar också att detta med riskkapital är viktigt i så måtto
            att vi kan tillföra egenkapital till företagen, vilket i sin tur
            kan gynna dem så att de kan bli så att säga kreditvärdiga i förhållande
            till sin egen bank.
          </note>
          <note>
            Vi vill dessutom behålla mångfalden. Vi hjälper till att privatisera
            hela riskkapitalmarknaden genom denna åtgärd. Vi tror att i förlängningen
            kommer det att bli mycket gynnsamt för företagen.
          </note>
          <note>
            Vi har kvar våra åsikter om fattigpensionärerna.
          </note>
          <note>
            Tyvärr har vi inte majoritet i kammaren för att åstadkomma någonting
            annat än en utredning, vilket vi beklagar. Vi anser att man måste
            förstärka pensionskapitalet. Den saken kommer upp i höst, och
            vi har våra synpunkter som vi vill återkomma till.
          </note>
          <note>
            Vi tror att vi i valet mellan blocken -- vilket vi i och för
            sig beklagar -- har gjort det rätta valet för att på bästa sätt
            tillgodose de små och medelstora företagens försörjning av kapital
            och riskkapital.
          </note>
          <note>
            Anf. 163 LARS-OVE HAGBERG (v)
          </note>
          <note>
            replik:
          </note>
          <note>
            Herr talman! Denna argumentation stärker mig i uppfattningen
            att detta endast är någonting på ytan. Det är inget genomgripande.
            Det är uppvisande av ett cirkusnummer.
          </note>
          <note>
            Den signal som ges skall ges tillsammans med regeringen, menar
            Bo Jenevall. Men då lämnar vi sakpolitiken, som skulle vara Ny
            demokratis kännemärke. Ny demokrati skulle ta ställning i sak
            och inte ingå i något block.
          </note>
          <note>
            Jag vet inte vad socialdemokratin egentligen har tänkt sig att
            komma med här, men för min del hade jag kunnat tänka mig en uppgörelse
            som gått väldigt långt när det gällt att använda de 11
          </note>
          <note>
            miljarderna till att verkligen utveckla möjligheterna för små
            och medelstora företag att börja någonting nytt. Man kunde även
            stärka den goda produktionen, den goda verksamhet som finns i
            dag.
          </note>
          <note>
            Om ett företag i dag inte är kreditvärdigt hos en bank kan det
            inte bli mer kreditvärdigt hos detta riskkapitalbolag, som har
            samma kriterier som en bank. Det förefaller mig ologiskt.
          </note>
          <note>
            Ett riskkapitalbolag måste ju kunna ta risker. Men ni har skrivit
            bort dessa risker ganska rejält i den här satsningen.
          </note>
          <note>
            Jag beklagar verkligen denna utveckling. Man kan säga att man
            värnar om fattigpensionärerna. Men man hade chansen att lägga
            11 miljarder till systemet, och vi vet att det skall förändras.
            Kanske vi tillsammans kunde lägga tyngdpunkten hos dem som har
            det sämst ställt framöver. Det gäller ju inte bara fattigpensionärerna
            nu, utan även framledes.
          </note>
          <note>
            Men nu har Ny demokrati faktiskt gett de bäst ställda pensionärena
            möjlighet att få en premie.
          </note>
          <note>
            Det är en politisk skandal!
          </note>
          <note type="speaker">
            Anf. 164 PER-OLA ERIKSSON (c):
          </note>
          <note>
            Herr talman! Kvällen är sen, och jag skall försöka begränsa mig
            i mitt anförande.
          </note>
          <note>
            Vid årsskiftet gick löntagarfonderna i graven. Det vi i dag har
            att besluta om är hur tillgångarna skall fördelas vid utskiftningen.
            Jag tycker att det finns anledning att titta på motiven för att
            införa löntagarfonderna.
          </note>
          <note>
            De var en gång i tiden meningen att fonderna skulle underlätta
            den solidariska lönepolitiken, dämpa löneökningstakten, bidra
            till en jämnare förmögenhetsfördelning, öka utbudet av riskkapital,
            öka sparandet i ekonomin och stärka pensionssystemet.
          </note>
          <note>
            Herr talman! Med facit i hand vet vi att löntagarfonderna inte
            har bidragit nämnvärt till något på de här områdena. Verkan har
            ibland varit den motsatta. Hushållens totala sparande minskade
            under senare hälften av 80-talet och var under flera år negativt
            i förhållande till hushållens disponibla inkomster. Fondernas
            bidrag till förstärkning av pensionssystemet var likaså obetydligt.
          </note>
          <note>
            Inte heller har företagens tillgång på riskkapital förbättrats
            i någon större utsträckning, därför att största delen av fondmedlen
            har använts för omfördelning av aktieägandet. Endast ca 10 % av
            medlen har använts för köp av nyemitterade aktier.
          </note>
          <note>
            Det har inte saknats idéer i fråga om vilka områden som pengarna
            skall gå till vid utskiftningen. Det har handlat om infrastruktursatsningar,
            det har handlat om företag, det har handlat om pensioner, det
            har handlat om brottsofferjourer, m.m. m.m.
          </note>
          <note>
            Vid utskiftningen av löntagarfondernas pengar faller det sig
            ganska naturligt att stimulera ett antal områden i samhället där
            man kan få en betydande effekt. Regeringen har föreslagit att
            fondernas tillgångar skall användas till premier för att stimulera
            ett ökat sparande, med senare anknytning till ett individuellt
            pensionssparande, till att främja utveckling av små och medelstora
            företag och för att främja forskningen samt utdelning till dem
            som av olika anledningar inte kan eller vill delta i det premiegrundande
            sparandet.
          </note>
          <note>
            I det betänkande som vi nu behandlar och skall ta ställning till
            föreslås en utskiftning av löntagarfondspengarna som ligger i
            linje med regeringens förslag, alltså sparande, företagsutveckling
            och forskning.
          </note>
          <note>
            Behoven av åtgärder för de små och medelstora företagen är stora.
            Det är omvittnat av tidigare talare och också i många andra sammanhang.
            De mindre och medelstora företagen har en betydelsefull roll i
            arbetet att åter få fart på hjulen i den svenska ekonomin. Genom
            en mera kraftfull satsning på mindre och medelstora företag kan
            vi skapa arbetstillfällen och trygghet över hela landet.
          </note>
          <note>
            Det bidrar också till en nödvändig konkurrens, till gagn för
            hela samhället.
          </note>
          <note>
            Därför är det tillfredsställande att en majoritet i utskottet
            har funnit det angeläget att ytterligare precisera insatserna
            för de mindre och medelstora företagen. Den åtgärd som utskottet
            har stannat för är en vidareutveckling av de tankegångar som redan
            fanns i propositionen, med en ytterligare precisering.
          </note>
          <note>
            När vi nu stärker resurserna till riskkapital, skall de bidra
            till finansieringen av små och medelstora företag och kan vara
            en betydelsefull resurs för resten av detta sekel.
          </note>
          <note>
            Centern och övriga regeringspartier har vid upprepade tillfällen,
            bl.a. i motioner här i riksdagen, i program och skrifter understrukit
            behovet att öka tillgången till riskkapital för små och medelstora
            företag. Därför är vi positiva till det tillskott till företagens
            riskkapitalförsörjning som utkvittning av löntagarfondernas medel
            nu kan ge.
          </note>
          <note>
            Socialdemokraterna kritiserar förslaget om ökade resurser för
            riskkapital. Jag tycker att det är förvånande, mot bakgrund av
            att de själva både i motioner och i andra sammanhang har pekat
            just på behovet av att främja de mindre företagen.
          </note>
          <note>
            Jag läste också att en högt uppsatt företrädare för socialdemokratin,
            ingen mindre än ledamoten i verkställande utskottet Anders Sundström,
            i Piteåtidningen den 8 april pläderade mycket tydligt för att
            pengarna från löntagarfonderna uteslutande skulle gå till småföretagen.
          </note>
          <note>
            Nu satsar vi inte alla pengar på småföretagsutveckling men en
            betydande del, och jag tror att ledamoten i det socialdemokratiska
            verkställande utskottet är till en betydande del tillfredsställd
            med finansutskottets förslag.
          </note>
          <note>
            Sedan måste vi också stimulera det enskilda sparandet. Socialdemokraterna
            har ju alltid valt att prioritera sparandet i kollektiva former.
            Att lägga äggen i samma korg har ökat sårbarheten i det finansiella
            systemet. Socialdemokraterna talar om
          </note>
          <note>
            AP-fondssystemet, det kollektiva ägandet, osv.
          </note>
          <note>
            Därför är det förslag som finns i propositionen om sparstimulanser
            motiverat. Det vidgar och stimulerar det individuella sparandet.
            Det blir en väldigt viktig bit i att som nästa steg stärka det
            individuella pensionssparandet.
          </note>
          <note>
            Det råder också en bred samsyn i utskottet om behovet av att
            satsa offensivt på kompetens- och kunskapsuppbyggnad. Det tillhör
            de mest strategiska uppgifterna för framtiden. Forskning och utveckling
            är av stor betydelse för ett land som
          </note>
          <note>
            Sverige och för att Sverige skall kunna inta en betydande roll
            på den internationella arenan.
          </note>
          <note>
            Att använda en del av löntagarfondernas medel till insatser för
            forskning är därför ett mycket bra förslag. Regeringen avser att
            senare i höst återkomma med en närmare precisering av vilka områden
            forskningspengarna skall anslås till. Vi har då anledning att
            ytterligare diskutera den biten.
          </note>
          <note>
            Herr talman! Låt mig till sist säga att löntagarfonderna har
            varit en politisk stridsfråga i
          </note>
          <note>
            20 år. De har utgjort en vattendelare mellan politiska partier
            i Sverige. Det är bra att frågan om löntagarfonderna nu kan avföras
            från dagordningen, och jag är mycket tillfreds med att fem av
            riksdagens partier har kunnat enas om på vilket sätt medlen skall
            utskiftas. Det är en styrka.
          </note>
          <note>
            Det är en styrka för riksdagen, och det är en styrka också när
            man skall använda pengarna på ett förnuftigt sätt.
          </note>
          <note>
            Herr talman! Jag yrkar bifall till finansutskottets hemställan
            och avslag på samtliga reservationer och den särskilda meningsyttringen.
          </note>
          <note type="speaker">
            Anf. 165 ROLAND SUNDGREN (s)
          </note>
          <note>
            replik:
          </note>
          <note>
            Herr talman! Per-Ola Eriksson säger att
          </note>
          <note>
            Socialdemokraterna vill lägga alla ägg i en korg.
          </note>
          <note>
            Det är precis tvärtom. Skall man få marknadsekonomin att fungera
            på bästa möjliga sätt, skall man ha en mångfald, och vi står för
            mångfalden. Att kapitalbildningen fungerar är enormt viktigt för
            de mindre och medelstora företagen.
          </note>
          <note>
            Vi behöver alla former av möjligheter att skapa ett sådant riskkapital.
            Vi behöver en stram finanspolitik som inte arbetar med stora budgetunderskott.
            Vi behöver ett kollektivt sparande som i pensionsfonder. Även
            löntagarfonderna har gjort mycket stor nytta i det svenska samhället.
            Även om Per-Ola Eriksson försöker säga någonting annat, har de
            gett sitt bidrag till långsiktiga satsningar.
          </note>
          <note>
            Vi behöver också ett hushållssparande. Vi behöver alla de här
            formerna av kapitalbildning. Det är värdefullt inte minst för
            att också minska ett behov av en utländsk upplåning.
          </note>
          <note>
            Nu undrar jag hur de här pengarna skall räcka till allting. 7,5
            miljarder skall sprättas ut nu. Men sedan säger man att de som
            inte sparar också skall få pengar. Det finns inget ordentligt
            underlag för att det blir de här 7,5 miljarderna. Om man får 50
            %
          </note>
          <note>
            av vad man sparar i premie, kan det bli fråga om mer pengar.
            Dessutom skall det delas ut pengar till dem som inte sparar.
          </note>
          <note>
            Om Lars-Ove Hagbergs beräkning stämmer, är man redan där uppe
            i de 22 miljarderna. Skall man låna för att klara alla åtagandena?
            Det kanske blir så att Bo Jenevall inte får de 6,5 miljarderna
            till sitt investeringsbolag utan att själv behöva gå ut och låna
            upp pengarna.
          </note>
          <note>
            Det här är ju en cirkus utan like. Jag har hittills inte hört
            någon människa som tyckt att det är ett bra förslag. Jag tror
            inte att Per-Ola Eriksson i själ och hjärta tycker att det är
            bra, men han är kaptenen, han står som Sven Duva på bron. Han
            måste genomföra det här regeringsförslaget, hur dumt han än tycker
            att det är.
          </note>
          <note>
            Bo Jenevall talar inte om utsprättandet av sparpremierna. Han
            tycker att man hade kunnat hitta en mycket bättre och mera effektiv
            användning för löntagarfondspengarna. Jag tror att
          </note>
          <note>
            Per-Ola Eriksson innerst inne tycker samma sak.
          </note>
          <note type="speaker">
            Anf. 166 PER-OLA ERIKSSON (c) replik:
          </note>
          <note>
            Herr talman! Jag delar Roland Sundgrens uppfattning om att vi
            måste främja sparandet. Men till skillnad från Socialdemokraterna
            vill vi från
          </note>
          <note>
            Centern och de övriga regeringspartierna främja det individuella
            sparandet. Det enskilda sparandet har varit alldeles för lågt
            under alltför många år.
          </note>
          <note>
            Det är viktigt att vi på olika sätt stimulerar sparandet och
            sedan skapar ett sparsystem där det går att växla in till ett
            pensionssparande. Det är också viktigt för att stärka pensionssystemet.
          </note>
          <note>
            Sparande, forskning och företagsutveckling är tre viktiga delar
            i en stabil ekonomisk politik med bäring på framtiden. Det förslag
            som nu finns i betänkandet har denna inriktning. Jag beklagar
            att
          </note>
          <note>
            Socialdemokraterna har ställt sig utanför och i stället valt
            en annan modell. Det skulle vara en styrka för Socialdemokraterna
            om de hade ställt upp på detta förslag, eftersom många socialdemokrater
            i andra sammanhang har talat om betydelsen av sådana åtgärder.
          </note>
          <note type="speaker">
            Anf. 167 ROLAND SUNDGREN (s)
          </note>
          <note>
            replik:
          </note>
          <note>
            Herr talman! Socialdemokraterna har inte ställt sig utanför.
            Vi har naturligtvis velat diskutera en uppgörelse, speciellt som
            det här är ett enormt dåligt förslag. Men ingen från regeringens
            sida har velat tala med oss. Vi har ju visat vissa öppningar här.
          </note>
          <note>
            Det är inte så att det individuella sparandet, speciellt i en
            lågkonjunktur, är det effektivaste och bästa sparandet -- det
            var också Lars-Ove Hagberg inne på, och det har jag betonat många
            gånger förr.
          </note>
          <note>
            Det offentliga sparandet, det kollektiva sparandet, satsar mer
            långsiktigt. Vi kan peka på 60-talet då
          </note>
          <note>
            AP-fonderna byggdes upp och då enorma infrastrukturinvesteringar
            gjordes och investeringar i högre utbildning och forskning. Det
            var möjligt med hjälp av den kraftiga ökningen i just det kollektiva
            sparandet.
          </note>
          <note>
            Ett individuellt sparande är mer flyktigt. Individer sparar för
            att använda pengarna så småningom till att köpa bil, semester
            e.d.
          </note>
          <note>
            Vi behöver alltså båda formerna av sparande. Jag tycker att det
            här är en stor svaghet i regeringens syn på sparandet. Jag ser
            att Lars Tobisson är här.
          </note>
          <note>
            Han sade i den förra debatten att 90-talets stora stridsfråga
            kommer att bli huruvida sparandet skall vara offentligt eller
            privat. Om vi skall klara investeringarna, jobben och ekonomin
            behövs både kollektivt och individuellt sparande.
          </note>
          <note type="speaker">
            Anf. 168 PER-OLA ERIKSSON (c) replik:
          </note>
          <note>
            Herr talman! Under ett antal årtionden då
          </note>
          <note>
            Socialdemokraterna har haft den politiska makten har man medverkat
            till att framför allt främja det kollektiva och institutionella
            sparandet och ägandet. Det har skapat en stelhet i det finansiella
            systemet, och det har skapat obalans mellan olika typer av ägande
            och sparande. Under 90-talet och åren framöver måste det individuella
            sparandet främjas och en bättre konkurrens skapas, i stället för
            monopolliknande tendenser i ekonomin.
          </note>
          <note>
            Därför är den här vägen som vi har valt en viktig väg som hör
            framtiden till.
          </note>
          <note>
            Anf. 169 LARS-OVE HAGBERG (v)
          </note>
          <note>
            replik:
          </note>
          <note>
            Herr talman! Den historiebeskrivning som utskottets ordförande
            presenterade kan inte stå helt oemotsagd, dvs. att sparandet skall
            vara till för att begränsa löneökningar och för pensionssystemet.
            En del av detta finns redan. Men grunden i det som Rudolf Meidner
            tog fram, och den diskussion som fördes inom arbetarrörelsen och
            som manifesterades på LO-kongressen 1976, var framför allt att
            de anställda skulle få en ägandemakt och inflytande i sina företag,
            framför allt vid investeringar. Det här var de två bärande frågorna
            som löntagarfondssystemet handlade om.
          </note>
          <note>
            Socialdemokraterna drev systemet att det hela skulle samordnas
            med den solidariska lönepolitiken. Man skall komma ihåg att detta
            var grunden till hela löntagarfondssystemet, dvs. dessa övervinster
            som skulle placeras någonstans och som de arbetande skulle få
            ta hand om.
          </note>
          <note>
            Enligt Per-Ola Eriksson har de löntagarfonder som upprättades
            i början av 80-talet inte betytt särskilt mycket. Nej, just det.
            De hade väldigt litet att göra med det jag har sagt. I stället
            fortsatte de företag som hade ägaransvar att satsa på spekulation
            när vinsterna i samband med devalvering blev stora.
          </note>
          <note>
            Vad gör Per-Ola Eriksson åt den ägarinriktning som finns i företagen
            i dag? Så fort företagen får tillgång till pengar satsar de på
            det som ger snabbast utdelning. Kommer det att bli så med övriga
            regeringsförslag, t.ex. när kapitalbeskattningen sänks och företagen
            får pengar i hand? Kommer det att göras några produktiva investeringar?
          </note>
          <note>
            Tror Centern att det kommer att bli så? Per-Ola
          </note>
          <note>
            Eriksson representerar faktiskt ett folkrörelseparti som bl.a.
            ägnar sig åt regionalpolitik. Vi vet att det under 80-talet knappast
            har investerats något av betydelse i de utsatta regionerna.
          </note>
          <note>
            Utskottet har nu en skrivning om ett riskkapitalbolag. Vilken
            skillnad anser utskottets ordförande att det är mellan bankernas
            sätt att låna ut pengar och riskkapitalbolag? Vad är den avgörande
            skillnaden? Skall små och medelstora företag säga att de skall
            rusa till detta riskkapitalbolag och överge banken, eftersom man
            där har varit besvärliga under en längre tid och företagen vill
            ta igen sina spekulationshistorier från
          </note>
          <note>
            80-talet? Vi får se om Per-Ola Eriksson kan ge något svar.
          </note>
          <note>
            Sedan har vi frågan om icke-spararna, som inte kommer med i premiesystemet.
            Kan Per-Ola
          </note>
          <note>
            Eriksson lova att även de skall få ta del av utdelningen? Det
            vore intressant att få veta. Jag förstår att adderandet av redan
            uppräknade kostnader inte räcker till i dagens läge.
          </note>
          <note>
            Centerpartiet och Vänsterpartiet har kämpat för fattigpensionärerna.
            Nu pläderar Per-Ola Eriksson för de bäst ställda pensionärerna.
          </note>
          <note type="speaker">
            Anf. 170 PER-OLA ERIKSSON (c) replik:
          </note>
          <note>
            Herr talman! Det är intressant att höra i den här debatten att
            ingen längre försvarar löntagarfonderna. Möjligen försvarar Lars-Ove
          </note>
          <note>
            Hagberg en annan form av fonder, nämligen de meidnerska. Men
            de blev inte heller förverkligade.
          </note>
          <note>
            Lars-Ove Hagberg har rätt på en punkt. Under 80-
          </note>
          <note>
            talet blev det regional obalans i Sverige. Det går att belasta
            löntagarfonderna för en bidragande orsak till detta, nämligen
            det sätt på vilket pengarna hämtades från regionerna i landet
            och sedan investerades i de stora företagen med många gånger tvivelaktiga
            regionalpolitiska effekter.
          </note>
          <note>
            Vad är det för skillnad mellan ett riskkapitalbolag och en bank?
            Det här handlar inte om en traditionell bankverksamhet med inlånings-
            och utlåningsverksamhet. Det handlar om att tillföra företagen
            olika typer av riskvilligt kapital. Det är inte fråga om vanligt
            banksparande i en traditionell bank. Här är det fråga om att använda
            pengarna för att stärka riskkapitalet i de små och medelstora
            företagen på ett sätt som bankerna i dag inte gör.
          </note>
          <note>
            Därför är den åtgärden riktig.
          </note>
          <note>
            Vidare har vi pengarna till de människor som inte är med i allemanssparandet.
            Där hänvisar jag till s. 12 i betänkandet om utdelning till andra
            än sparare i allemansfonder. Där finns svaret på Lars-
          </note>
          <note>
            Ove Hagbergs fråga.
          </note>
          <note>
            Anf. 171 LARS-OVE HAGBERG (v)
          </note>
          <note>
            replik:
          </note>
          <note>
            Herr talman! Ingen försvarar löntagarfonderna.
          </note>
          <note>
            Nej, det är Socialdemokraterna som i så fall skall försvara dem.
            De gör det inte. Jag har aldrig försvarat dem av precis den anledning
            som Per-Ola
          </note>
          <note>
            Eriksson framförde, nämligen aktieinnehavet i de stora företagen.
            Till viss del har Per-Ola Eriksson rätt.
          </note>
          <note>
            Men Per-Ola Eriksson försvarar egentligen med sin regeringspolitik
            den stora regionala obalansen, dvs.
          </note>
          <note>
            ägarna av investeringskapitalet. Var placerade de som fick del
            av de stora devalveringsvinsterna detta kapital någonstans? Inte
            hamnade det i de utsatta regionerna, Per-Ola Eriksson. Inte har
            det heller funnits någon politisk, demokratisk styrning för att
            föra kapitalet dit. Det här var med anledning av frågan om obalansen.
          </note>
          <note>
            Sedan frågade jag om risken. Som ledamot i länsstyrelsens styrelse
            har man många små företag att ta ställning till. Nu ankommer det
            på vår bedömning i länsstyrelsens styrelse att tilldela dessa
            småföretag medel. Här kommer detta riskkapitalbolag att ställa
            upp. Det brukar vara ett kriterium för att dela ut dessa regionalpolitiska
            medel att en bank eller någon annan träder in för att ta risken.
            Men de är njugga i det här läget.
          </note>
          <note>
            Betyder detta med kommersiella villkor och affärsmässighet något
            annorlunda för riskkapitalbolaget än för bankväsendet? Det är
            min fråga, och jag får inte något svar på den. Jag kan se skillnaden
            mellan själva funktionen hos ett riskkapitalbolag och en bank,
            men detta gäller det risktagande som jag kan se konkret i min
            politiska vardag eller som den småföretagare som vill ha andra
            statliga medel kan se. Kommer detta riskkapitalbolag att göra
            någon annan värdering än vad banken gör?
          </note>
          <note>
            Till sist, Per-Ola Eriksson. Nog är det ganska besvärande för
            Centerpartiet att ställa upp på det här premiesystemet och den
            stimulans som de bäst ställda får del av i det här systemet?
          </note>
          <note>
            Premiesparandet skall vara till ett pensionssparande. Vi vet
            ju vilka som kan göra det.
          </note>
          <note>
            Men var hamnar de sämst ställda pensionärerna som vi har kämpat
            för så frenetiskt tillsammans i flera år? Både Ny demokrati och
            Centerpartiet hade chansen att förstärka pensionssystemet och
            det kollektiva sparandet, men man gör det inte. Jag tycker att
            det är beklagligt att Centerpartiet skall lämna sina ursprungliga
            rötter.
          </note>
          <note type="speaker">
            Anf. 172 HANS GUSTAFSSON (s):
          </note>
          <note>
            Herr talman! Handläggningen av detta ärende är så anmärkningsvärd
            att den måste redovisas för kammaren. Jag gör det särskilt gärna
            när jag finner att i denna sena timma har en som suttit i många
            år i konstitutionsutskottet och dessutom är statsvetare till professionen
            tagit plats på talmansstolen. Detta är verkligen något att fundera
            på för den som är intresserad av konstitutionella frågor.
          </note>
          <note>
            Förslaget om ett premiegrundande sparande är enligt vår mening
            icke i överensstämmelse med de krav på likställdhet som grundlagen
            kräver. Det gynnar dem som kan flytta sparmedel eller som eljest
            har resurser för att delta i sparandet. Premien som är skattefri
            motsvarar 50 % av det insatta beloppet. Om man tar hänsyn till
            att en inkomsttagare har 50 % i skatt, för det har väl de som
            kan spara här, är premien faktiskt lika stor som det sparade beloppet.
          </note>
          <note>
            Det är klart att när människor kan flytta sparmedel mellan olika
            bankkonton kan man förstå att de redan har börjat räkna ut hur
            mycket premier de kan få om de sparar åt sig själva, sina barn,
            barnbarn och bryllingar. Då kan de som har dessa möjligheter komma
            upp i betydande förmåner.
          </note>
          <note>
            Men de som inte kan flytta pengar och de som inte har möjligheter
            att delta i detta sparande får ingenting enligt det förslag som
            nu skall behandlas av kammaren. Det är kanske de som har avstått
            från sitt löneutrymme för att betala in de avgifter som nu skall
            delas ut till dem som har bättre förutsättningar att spara.
          </note>
          <note>
            Minoriteten i utskottet ville att lagrådet, som regeringen inte
            hade hört, skulle få yttra sig över förslaget. Jag skall alldeles
            strax återkomma till hur det blev med detta.
          </note>
          <note>
            Det jag nu har redovisat är ändå inte det mest upprörande i den
            här frågan. Döm om vår förvåning när vi behandlade regeringens
            proposition som bara innehåller förslag om att avsätta dessa 7
            miljarder till sparpremier och ordföranden Per-Ola Eriksson vid
            bordet väcker förslag om att vi direkt skall besluta om att föra
            över 9 miljarder kronor -- 6,5 miljarder från löntagarfonderna
            och 2,5 miljarder från andra håll.
          </note>
          <note>
            Det ville han att utskottet vid sittande bord skulle ta ett beslut
            om, utan att det hade förelegat möjligheter till motionsrätt och
            utan att ärendet varit föremål för någon som helst beredning.
            Han ville alltså att vi vid bordet skulle fatta beslut om 9
          </note>
          <note>
            miljarder kronor. 9 miljarder kronor är fortfarande ganska mycket
            pengar. Det skulle vara väldigt mycket pengar om de används till
            de sämst ställda pensionärerna som Ny demokrati ofta talar om.
          </note>
          <note>
            När detta förslag framfördes begärde vi att ärendet skulle gå
            på remiss till statliga myndigheter som vi pekade ut och till
            ett antal organisationer. Då fann vi att om vi tillämpade de regler
            som finns i riksdagsordningen 4 kap. 10 § och sju ledamöter av
            utskottets 15 stödde förslaget hade det vunnit utskottets godkännande.
            Men då passade majoritetens åtta ledamöter på att åberopa ett
            stadgande i samma paragraf som hävdar att ärendet kan avgöras
            om det är så att det skulle leda till avsevärt men för riket om
            man väntade med att genomföra det. Dessa åtta av utskottets femton
            ledamöter åberopade då att det skulle vara till avsevärt men om
            vi skulle skicka ärendet på remiss.
          </note>
          <note>
            Hyggliga som vi är sade vi: ''Ni kan väl åtminstone vara med
            på att vi ordnar en öppen utfrågning?''.
          </note>
          <note>
            Nej, det kunde de inte.
          </note>
          <note>
            Enligt grundlagen skall man tala om vad det är för avsevärt men
            som man åberopar, men det kunde inte utskottsmajoriteten. De sade
            bara att det skulle vara en olägenhet om ärendet blev fördröjt.
          </note>
          <note>
            Jag tackar för det. De som lägger fram propositioner i riksdagen
            gör det för att få dem behandlade. Det är klart att om de inte
            blir behandlade kan man alltid anföra att detta är en olägenhet.
          </note>
          <note>
            Både vår begäran om remiss till lagrådet och vår begäran om att
            få yttranden och att få ärendet behandlat har avslagits under
            hänvisning till att det skulle medföra avsevärt men för riket.
            Om vi går till förarbetena i grundlagsberedningen kan vi där utläsa
            att om ett sådant här läge uppstår, förutsätter man generositet
            från utskottsmajoritetens sida.
          </note>
          <note>
            Utskottsmajoriteten har varken visat generositet mot utskottsminoriteten
            eller hänsyn till grundlagens bestämmelser.
          </note>
          <note>
            Som jag ser det, är detta en ytterligt allvarlig fråga.
          </note>
          <note>
            I fortsättningen behöver man inte ha propositioner när man vill
            genomföra något. Utskottsmajoriteten kan vid bordet väcka förslag
            i storleksordningen 9
          </note>
          <note>
            miljarder kronor och undvika motioner, undvika beredningar, säga
            att det om ärendet inte avgörs nu leder till avsevärt men och
            genomföra vad som helst. Ni har öppnat portar som borde förblivit
            stängda.
          </note>
          <note>
            Det kommer att få allvarliga konsekvenser för riksdagens fortsatta
            arbete om vi godkänner en sådan tolkning av riksdagsordningens
            10 §.
          </note>
          <note>
            Herr talman! Vi måste på allvar protestera mot ett sådant handläggningssätt.Det
            är otillständigt att behandla och besluta om 9 miljarder kronor,
            utan att ta hänsyn till vad en minoritet på sju ledamöter har
            att säga och att de begär att få ärendet berett.
          </note>
          <note type="speaker">
            Anf. 173 BO G. JENEVALL (nyd):
          </note>
          <note>
            Herr talman! Jag har stor förståelse för Hans
          </note>
          <note>
            Gustafssons synpunkter och jag tycker att de till mycket stor
            del är berättigade.
          </note>
          <note>
            Man kan då fråga sig varför jag anslöt mig till regeringspartierna
            och bildade majoritet i den här frågan. Min tolkning av avsevärt
            men i det här sammanhanget gäller det att vi anser att det är
            mycket viktigt att detta riskkapitalbolag kommer i gång snabbt.
            Vi tycker att 1992 års problem bör avgöras och få en effekt under
            1992.
          </note>
          <note>
            Jag var mycket tveksam inför det här beslutet. Jag vill upprepa
            att jag gärna hade sett att vi kunnat uppnå enighet i utskottet
            i den här frågan.
          </note>
          <note>
            Det finns delade meningar beträffande sparpremien. Jag vill upplysa
            om det jag sade i mitt tidigare anförande. Det svenska folket
            får här för kanske första gången någonsin en valfrihet, nämligen
            att fritt välja mellan att ta en sparpremie på 1 200 kr. år 1997
            eller att ta en aktie i riskkapitalbolaget med i stort sett nuvärdet
            av sparpremien år 1992. Det är ytterst tillfredsställande att
            svenskarna själva får göra valet och avgöra om de vill välja det
            ena eller det andra. Det tycker jag är en mycket stor demokratifråga.
          </note>
          <note>
            Sedan vill jag komplettera svaret till Lars-Ove
          </note>
          <note>
            Hagberg. Det är en väsentlig skillnad på riskkapitalbolaget i
            förhållande till de etablerade bankerna. Vi har nämligen -- jag
            säger vi, eftersom det förhoppningsvis är ett faktum -- möjlighet
            att från riskkapitalbolaget gå in på egenkapitalsidan i bolagen,
            vilket innebär att man på detta vis kan stärka företagens kreditvärdighet
            så att de kan gå vidare till sin bank och få de lån som behövs
            för att så att säga komma i mål med sin verksamhet.
          </note>
          <note type="speaker">
            Anf. 174 HANS GUSTAFSSON (s) replik:
          </note>
          <note>
            Herr talman! Bo G. Jenevall säger att det skulle vara till avsevärt
            men om inte riskkapitalbolaget skulle komma i gång tillräckligt
            fort. Det kan i konstitutionell mening inte påvisas att en fördröjning
            med några månader med att skapa ett riskkapitalbolag -- där vi
            ännu inte vet hur det skall verka, byggas upp och ägas -- ur samhällets
            och landets synpunkt kan anföras som skäl för ett avsevärt men.
          </note>
          <note>
            Det är i denna fråga också alldeles uppenbart att det i konstitutionell
            mening heller inte kan åberopas som avsevärt men att sparpremierna
            börjat gälla några månader senare. Det är ett allvarligt övergrepp
            i förhållande till konstitutionen som har begåtts. Det kommer
            att få allvarliga framtida konsekvenser, sanna mina ord, om majoriteten
            växlar i denna kammare och i handläggningsordningarna!
          </note>
          <note>
            Här har man infört ett system där man i mycket stora ärenden
            om 9 miljarder kronor kan behandla frågor vid bordet i utskottet.
            Utan att det föreligger ett papper, utan att riksdagens ledamöter
            har haft tillfälle att väcka motioner och utan att ärendet har
            varit föremål för någon form av beredning har man genomfört detta!
          </note>
          <note>
            Jag förmenar inte majoriteten att fatta beslut om vare sig riskkapitalbolag
            eller premier, men det borde vara en anständig handläggning av
            en sådan fråga. Det hade riksdagen tjänat på. Det hade ni som
            vill genomföra detta tjänat på i stället för att försöka hafsa
            igenom detta riskkapitalbolag och den vägen åstadkomma en hantering
            i kammaren som kommer att få långtgående framtida konsekvenser.
          </note>
          <note type="speaker">
            Anf. 175 BO G. JENEVALL (nyd) replik:
          </note>
          <note>
            Herr talman! Jag vill upprepa att jag har den största förståelse
            för Hans Gustafssons synpunkter. Jag tycker att de är berättigade.
            Jag vill också upprepa att vi från vår sida anser denna fråga
            vara mycket angelägen. Det är anledningen till att vi med tvekan
            anslöt oss till majoriteten. Vi vill utnyttja sommaruppehållet
            till att få detaljerna klara för att få detta bolag i drift fr.o.m.
            hösten. Med hänsyn till den konjunktur vi har, är det ytterst
            angeläget att små och medelstora företag får möjlighet att kunna
            utnyttja denna resurs. I övrigt har jag inte mer att tillägga.
          </note>
          <note type="speaker">
            Anf. 176 HANS GUSTAFSSON (s) replik:
          </note>
          <note>
            Herr talman! Jag delar uppfattningen att det med hänsyn till
            vad som har ägt rum på finansmarknaden är väldigt bra om man kan
            förbättra försörjningen av riskkapital i det läge som föreligger.
            På den punkten har vi inga delade meningar. Jag tycker t.o.m.
            att frågan är så viktig,
          </note>
          <note>
            Bo G. Jenevall, att den hade varit värd en seriös behandling,
            en ordentlig utredning, ett ordentligt övervägande och ett berett
            och bra beslut. Det hade frågan varit värd, och det hade jag varit
            beredd att medverka till om vi hade kommit dithän. Det vet
          </note>
          <note>
            Bo G. Jenevall.
          </note>
          <note>
            Jag förmenar inte er att ha en annan uppfattning än den vi har.
            Men jag kräver respekt för den författning som reglerar vårt arbete.
            Jag har heller ingenting att invända mot att ni har gjort upp
            med de borgerliga partierna i denna fråga. Calle Bildt har ju
            öppnat någon sorts diversehandel på
          </note>
          <note>
            Kungsbron där han köper och säljer åsikter när det passar. Han
            har här köpt och sålt. Han har gett 9
          </note>
          <note>
            miljarder och fått medverkan till att ta bort schablonbidraget,
            moms och allt detta.
          </note>
          <note>
            Regeringen består inte längre av fyra partier utan av fem. Fyra
            i Rosenbad, och ett här i
          </note>
          <note>
            Brandkontoret. Det kan vi väl stå ut med.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 1 (avslag på propositionen)
          </note>
          <note>
            Utskottets hemställan bifölls med 161 röster mot
          </note>
          <note>
            123 för reservation 1 av Hans Gustafsson m.fl..
          </note>
          <note>
            Mom. 3 (stödet till små och medelstora företag)
          </note>
          <note>
            Först biträddes reservation 3 av Hans Gustafsson m.fl. med 119
            röster mot 11 för meningsyttringen av Lars-Ove Hagberg i motsvarande
            del. 156
          </note>
          <note>
            ledamöter avstod från att rösta.
          </note>
          <note>
            Härefter bifölls utskottets hemställan med 161
          </note>
          <note>
            röster mot 126 för reservation 3 av Hans Gustafsson m.fl.
          </note>
          <note>
            Mom. 7 (vinstdelningsskatt)
          </note>
          <note>
            Utskottets hemställan med godkännande av utskottets motivering
            bifölls med 161 röster mot
          </note>
          <note>
            124 för utskottets hemställan med godkännande av den i reservation
            6 av Hans Gustafsson m.fl.
          </note>
          <note>
            anförda motiveringen.
          </note>
          <note>
            Mom. 10 (bosparande)
          </note>
          <note>
            Utskottets hemställan bifölls med 255 röster mot 21
          </note>
          <note>
            för reservation 8 av Bo G. Jenevall. 10 ledamöter avstod från
            att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            9 § Uppskov med behandlingen av vissa ärenden
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1991/92:FiU27 Uppskov med behandlingen av vissa ärenden.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            10 § Uppskov med behandlingen av vissa ärenden
          </note>
          <note>
            Föredrogs
          </note>
          <note>
            utrikesutskottets betänkande
          </note>
          <note>
            1991/92:UU25 Uppskov med behandlingen av vissa ärenden.
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            11 § Beslut om fortsatt ärendebehandling den 9
          </note>
          <note>
            juni
          </note>
          <note>
            Kammaren beslöt att ärendebehandlingen skulle fortsättas vid
            arbetsplenum tisdagen den 9 juni.
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Skrivelse
          </note>
          <note>
            1991/92:177 Återkallelse av proposition
          </note>
          <note>
            1991/92:176 om lag med bemyndigande att tillämpa lagen (1971:176)
            om vissa internationella sanktioner i fråga om ''Förbundsrepubliken
          </note>
          <note>
            Jugoslavien'' (Serbien-Montenegro)
          </note>
          <note>
            Konstitutionsutskottets betänkande
          </note>
          <note>
            1991/92:KU35 EG-information
          </note>
          <note>
            Utrikesutskottets betänkande
          </note>
          <note>
            1991/92:UU31 Tillämpning i fråga om Libyen av lagen (1971:176)
            om vissa internationella sanktioner
          </note>
          <note>
            Socialförsäkringsutskottets betänkanden
          </note>
          <note>
            1991/92:SfU13 Sjukförsäkring, läkemedel och tandvård
          </note>
          <note>
            1991/92:SfU14 Uppskov med behandlingen av vissa ärenden till
            riksmötet 1992/93
          </note>
          <note>
            Socialutskottet betänkanden
          </note>
          <note>
            1991/92:SoU19 Uppskov med behandlingen av vissa ärenden till
            riksmötet 1992/93
          </note>
          <note>
            1991/92:SoU21 Ny läkemedelslag m.m.
          </note>
          <note>
            Trafikutskottets betänkanden
          </note>
          <note>
            1991/92:TU23 Teletaxorna samt bidrag till VHVJ-
          </note>
          <note>
            järnvägen
          </note>
          <note>
            1991/92:TU26 Uppskov med behandlingen av vissa ärenden
          </note>
          <note>
            Jordbruksutskottets betänkande
          </note>
          <note>
            1991/92:JoU24 Förslag om slutlig reglering av statsbudgeten för
            budgetåret 1992/93, m.m.
          </note>
          <note>
            Näringsutskottets betänkande
          </note>
          <note>
            1991/92:NU36 Rekonstruktion av Nordbanken
          </note>
          <note>
            Bostadsutskottets betänkanden
          </note>
          <note>
            1991/92:BoU23 Statens stöd för bostadsfinansieringen
          </note>
          <note>
            1991/92:BoU24 Uppskov med behandlingen av vissa ärenden
          </note>
          <note>
            1991/92:BoU25 Bostadsbidrag för första halvåret
          </note>
          <note>
            1993 m.m.
          </note>
          <note>
            13 § Kammaren åtskildes kl. 24.00.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 6 §
          </note>
          <note>
            anf. 14 (delvis),
          </note>
          <note>
            av tredje vice talmannen därefter t.o.m. anf. 33
          </note>
          <note>
            (delvis),
          </note>
          <note>
            av andre vice talmannen därefter t.o.m. anf. 58
          </note>
          <note>
            (delvis),
          </note>
          <note>
            av förste vice talmannen därefter t.o.m. anf. 94
          </note>
          <note>
            (delvis),
          </note>
          <note>
            av andre vice talmannen därefter t.o.m.
          </note>
          <note>
            ajourneringen kl. 18.00,
          </note>
          <note>
            av förste vice talmannen därefter t.o.m. anf. 140
          </note>
          <note>
            (delvis),
          </note>
          <note>
            av andre vice talmannen därefter t.o.m. 8 § anf. 160
          </note>
          <note>
            (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
