<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--39</head>
          <docDate when="1991-12-05 00:00:00">1991-12-05 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 29 november.
          </note>
          <note>
            2 § Svar på interpellation 1991/92:19 om miljövänligare kollektivtrafiksystem
          </note>
          <note>
            Anf. 1 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Lars Stjernkvist har frågat mig om jag avser att vidta ytterligare
            åtgärder för att påskynda övergången till mer miljövänliga kollektivtrafiksystem
            i de större kommunerna och, i så fall, på vad sätt sådana åtgärder
            kan påverka satsningen på spårvagnar i Norrköping.
          </note>
          <note>
            Jag vill till att börja med slå fast att för regeringen är miljöfrågorna
            ett högt prioriterat område. Bland de allra viktigaste välfärdsfrågorna
            som regeringen står inför är att skydda och förbättra miljön.
            Detta är en framtidsutmaning i allas intresse.
          </note>
          <note>
            I enlighet med vad som anges i regeringens nyligen framlagda
            proposition om inriktningen av den ekonomiska politiken vill jag
            framhålla att man inte kan bortse från behovet av tillväxt för
            att skapa en bättre miljö. Med en dålig ekonomisk utveckling hotas
            däremot viktiga miljömål.
          </note>
          <note>
            Särskilt i de större tätorterna är miljösituationen bekymmersam
            även om en hel del redan har gjorts i syfte att begränsa skadorna
            på hälsa och miljö.
          </note>
          <note>
            Sverige har länge haft för Europa unikt hårda avgaskrav för bensindrivna
            bilar.
          </note>
          <note>
            Även kollektivtrafiken utvecklas allt mer i miljövänlig riktning.
          </note>
          <note>
            Transportforskningsberedningen (TFB) bedömer utvecklandet av
            miljövänliga fordon för kollektivtrafiken så viktigt att ett särskilt
            program tagits fram för just detta område. Tonvikten ligger på
            test av alternativa drivmedel och motorer för främst bussar, men
            även för distributionsfordon.
          </note>
          <note>
            TFB disponerar också medel för utveckling av miljövänlig och
            energisnål spårbunden trafik.
          </note>
          <note>
            Genom riksdagens energipolitiska beslut i juni disponerar TFB
            också ett anslag på 30 milj.kr. per år under fyra år för stöd
            till utvecklings- och demonstrationsprojekt rörande användning
            av motoralkoholer.
          </note>
          <note>
            När det gäller spårvägstrafiken i Norrköping har i gällande plan
            för investeringar i länstrafikanläggningar tagits upp ett statsbidrag
            på
          </note>
          <note>
            40,5 milj.kr. med beräknad medelstilldelning från år 1993. Efter
            ansökan från kommunen har länsstyrelsen i Östergötlands län godkänt
            att en tidigareläggning av utbyggnaden får ske genom kommunal
            förskottering av medel. Det är alltså upp till kommunen själv
            att påbörja byggandet av spåranläggningen.
          </note>
          <note>
            Även när det gäller statsbidrag till rullande materiel finns
            en ordning med ett decentraliserat beslutsfattande. I planen för
            år 1992 över investeringar i Östergötlands län har Norrköpings
            kommun tilldelats 585 000 kr. för spårvägstrafiken.
          </note>
          <note>
            Med hänsyn till att den sammanlagda medelsramen för länet är
            3 milj.kr. för året är det inte någon liten andel som anslagits
            till Norrköpings kommun, som enligt planen också tilldelats statliga
            medel för byte till miljömotorer i sammanlagt 15 bussar. För år
          </note>
          <note>
            1993 är den beräknade medelstilldelningen 2,7
          </note>
          <note>
            milj.kr. av en länsram på sammanlagt 4 milj.kr.
          </note>
          <note type="speaker">
            Anf. 2 LARS STJERNKVIST (s):
          </note>
          <note>
            Fru talman! Jag tackar kommunikationsministern för svaret. Innan
            jag går in på svaret skulle jag vilja påminna om två viktiga skäl
            till att jag författat denna interpellation, som alltså handlar
            om att påskynda förnyelsen av kollektivtrafiken, framför allt
            i de större städerna.
          </note>
          <note>
            Enligt min mening finns det främst två saker som gör att det
            här är viktigt just nu.
          </note>
          <note>
            Det första är att vi vet att behovet av infrastruktursatsningar
            är stort -- vägar och järnvägar behöver rustas upp. Men det finns
            skäl att särskilt prioritera investeringarna i de större städerna,
            för det är där som vinsten för miljön är allra störst. Luften
            i våra större städer är ett mycket allvarligt miljöproblem, som
            ministern också nämnde i sitt svar.
          </note>
          <note>
            Det andra som gör att jag tycker att det finns skäl att särskilt
            prioritera den här typen av satsningar är att det nu tyvärr finns
            -- trots att alla politiska partier i denna församling är, såvitt
            jag förstår, rörande överens om att vi i nuvarande konjunkturläge
            skall satsa på en upprustning av vägar och järnvägar -- allvarliga
            signaler om att de beslut som fattats inte kommer att få någon
            effekt.
          </note>
          <note>
            Det tar tid att planera och projektera den här typen av investeringar.
            Det finns tyvärr signaler som tyder på att det antal jobb som
            man har räknat med nästa år inte kommer att bli verklighet.
          </note>
          <note>
            Det är alltså enligt min mening det andra skälet till att sådana
            här investeringar är särskilt betydelsefulla just nu. Här handlar
            det i flera fall om att om beslut fattas i dag, ger det omedelbart
            effekt. Man kan sätta spaden i jorden i morgon.
          </note>
          <note>
            Jag har använt Norrköping mera som ett exempel i min interpellation,
            det är ett bra exempel. I
          </note>
          <note>
            Norrköping är verkligheten den att om man beslutar att bygga
            ut spårvägen, innebär det att ett icke föraktfullt antal jobb
            kommer att skapas i
          </note>
          <note>
            Norrköping redan i morgon. Planerna är klara, alla förberedelser
            är gjorda, det är bara att sätta spaden i jorden.
          </note>
          <note>
            Jag vet att situationen i många andra större kommuner är precis
            motsvarande, även om det där kan handla om andra typer av investeringar.
            Men gemensamt är att kommunerna redan har gjort alla förberedelser.
          </note>
          <note>
            Dessa är de två skälen till att jag tycker att den här interpellationen
            är viktig och att det är viktigt att just nu satsa på förnyelsen
            av kollektivtrafiken i de större städerna.
          </note>
          <note>
            Vad får jag då för svar? Ja, jag vet egentligen inte vad jag
            skall säga. Det är artiga formuleringar, vällovliga uttalanden
            om att det är riktigt. Men om jag får vara litet elak skulle jag
            kunna sammanfatta ministerns svar ungefär så här -- trots att
            svaret är långt går det att göra en snabb sammanfattning:
          </note>
          <note>
            Allt som behöver göras är redan gjort. Som socialdemokrat borde
            jag vara stolt, nöjd och belåten över att de beslut som tidigare
            regeringar fattat egentligen är tillräckliga, det behövs inte
            något ytterligare just nu. Svaret blir då: Nej, det behöver inte
            vidtas några ytterligare åtgärder för att stimulera den här typen
            av satsningar.
          </note>
          <note>
            Det besked som jag får med mig hem till
          </note>
          <note>
            Norrköping är detsamma. Svaret är alltså nej.
          </note>
          <note>
            Ministern planerar inga ytterligare åtgärder för att underlätta
            en utbyggnad av spårvägen i
          </note>
          <note>
            Norrköping.
          </note>
          <note>
            En del har dock hänt som gör att jag, trots att det som här sagts
            skulle kunna ses som en direkt hyllning av den förra regeringen,
            inte kan vara riktigt nöjd.
          </note>
          <note>
            Bevisligen finns det väldigt många, bl.a.
          </note>
          <note>
            Norrköpings kommun, som har att fatta konkreta beslut om investeringar
            i detta sammanhang men som inte gör det. Av olika skäl anser man
            att resurserna inte räcker. Vidare menar man att regelverket är
            så beskaffat att det inte är möjligt att komma i gång. Dessutom,
            och det är vi ju alla medvetna om, har det blivit ännu mera bekymmersamt
            på arbetsmarknaden.
          </note>
          <note>
            Arbetslösheten stiger. I morse hörde jag att antalet arbetslösa
            i Norrköping nu har passerat siffran
          </note>
          <note>
            2 500. Det understryker ytterligare hur viktigt det är att snabbt
            komma i gång med erforderliga åtgärder.
          </note>
          <note>
            Därför gör jag ett försök till. Jag ställer alltså samma fråga
            igen: Kan inte ministern, när han har haft möjlighet att ordentligt
            fundera över det här, tänka sig att ta initiativ till att förändra
            regelverket, för att underlätta arbetet med den här typen av satsningar,
            prioritera resurserna till dessa satsningar och överväga möjligheterna
            till ytterligare resurser? Det gäller ju att kunna gå från vackra
            ord till handling i den här viktiga frågan.
          </note>
          <note>
            Anf. 3 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Att det ekonomiska läget är allvarligt har vi alla
            fått erfara just denna dag. Det är bristen på ekonomiska resurser
            som utgör den kritiska massan i det här sammanhanget, alltså inte
            viljan att satsa på kollektivtrafiken.
          </note>
          <note>
            Jag tycker ändå, Lars Stjernkvist, att de artiga formuleringarna
            är på sin plats. Jag har vid flera tillfällen upprepat att min
            företrädare Georg
          </note>
          <note>
            Andersson har gjort en, om nu det uttrycket tillåts, banbrytande
            insats på det här området när det gäller att förändra trafikpolitiken
            och att få en omläggning, så att det blir en mera marknadsinriktad
            och avreglerad verksamhet.
          </note>
          <note>
            Detta understryker jag gärna en gång till.
          </note>
          <note>
            Men just som representant för Norrköpings kommun tycker jag att
            Lars Stjernkvist har anledning att känna sig nöjd. Norrköping
            har ju verkligen fått en hyfsad tilldelning när det gäller statsbidrag
            för byggandet av själva spåranläggningen. Man har nämligen fått
            50 % av investeringskostnaden, som uppgår till 81
          </note>
          <note>
            miljoner -- dvs. 40,5 milj.kr.
          </note>
          <note>
            Vad sedan gäller möjligheterna att få statligt stöd från anslaget
            till investeringar i trafikens infrastruktur vill jag framhålla
            att det anslaget endast får användas till investeringar i fasta
            anläggningar. Anslaget får alltså inte användas till investeringar
            i rullande materiel. Det är den begränsning som gäller här.
          </note>
          <note>
            Norrköpings möjligheter att få ytterligare bidrag till själva
            spårutbyggnaden får naturligtvis bedömas mot bakgrund av dels
            hur mycket medel som redan har beviljats, dels hur ansökan står
            sig i konkurrens med andra objekt. Regeringen har trots allt inte
            bara Norrköpings kommun utan också flera andra kommuner att ta
            hänsyn till. Det gäller ju att försöka få optimal effekt vid fördelningen
            av medel.
          </note>
          <note>
            Enligt riksdagens beslut skall medlen främst användas för att
            möjliggöra en kraftsamling till förmån för större sammanhållna
            projekt som gagnar både tillväxten och miljön. I det sammanhanget
            instämmer jag gärna i det som Lars
          </note>
          <note>
            Stjernkvist sade. Den allra bästa miljöeffekten uppnås nämligen,
            till skillnad från vad många tror, just vid satsningar i storstäderna.
            Det gäller då inte bara den spårbundna trafiken utan faktiskt
            även vägsatsningar i anslutning till storstäderna.
          </note>
          <note>
            Kringfartsleder har exempelvis en mycket gynnsam inverkan på
            miljön.
          </note>
          <note>
            Frågor av det här slaget har vi i regeringen hela tiden för ögonen.
            Vi arbetar med olika projekt för att ytterligare effektivisera
            användningen av de statliga medlen i syfte att åstadkomma en bättre
            trafikmiljö, en bättre tillväxt och en förbättrad miljö över huvud
            taget.
          </note>
          <note type="speaker">
            Anf. 4 RUNE THORÉN (c):
          </note>
          <note>
            Fru talman! Anledningen till att jag går in i den här interpellationsdebatten
            är att kommunikationsministern i sitt svar tar upp just miljöproblemen
            i storstäderna. Jag har samma uppfattning som kommunikationsministern,
            dvs.
          </note>
          <note>
            att läget är bekymmersamt och att det är nödvändigt att vidta
            en hel del åtgärder.
          </note>
          <note>
            Gemensamt för läget nu och läget tidigare är, som kommunikationsministern
            säger, att det är ont om pengar. Men även om vi är överens om
            att det kan vara svårt att få fram tillräckligt med nya pengar,
            borde nog en översyn göras beträffande den byråkrati som jag påstår
            finns här och som till stor del kom till under den förra regeringen.
            Jag tänker på Göteborgsregionen och Adelsohnpaketet. Det finns
            nämligen pengar avsatta för just det som kommunikationsministern
            här nämner, dvs. för satsningar i storstadsområdena. Att vi är
            uppbundna beror på en olycklig formulering.
          </note>
          <note>
            Ingenting är klart i vare sig Stockholm eller i
          </note>
          <note>
            Göteborg förrän allt är klart. Fortfarande är det oklart t.ex.
            i Göteborgsregionen hur frågan om kringgående vägförbindelser
            skall lösas.
          </note>
          <note>
            I dag talas det i media t.ex. om att stora risker föreligger
            för att det inte blir några satsningar på kollektivtrafiken i
            Göteborgsregionen om man inte ser till att pengar snabbt kommer
            fram.
          </note>
          <note>
            Jag vill utnyttja detta tillfälle till att vädja till kommunikationsministern
            om att han gör allt som göras kan för att det snarast, uttryckt
            på göteborgarnas vis, skall vara möjligt att få det här att gå
            på rätt spår. Frågan får inte dras i långbänk.
          </note>
          <note type="speaker">
            Anf. 5 LARS STJERNKVIST (s):
          </note>
          <note>
            Fru talman! Efter att ha lyssnat på kommunikationsministern börjar
            jag ana, och det här har jag i och för sig under en tid haft misstankar
            om, hur det fungerar när det gäller arbetsfördelningen inom den
            nuvarande regeringen. Uppenbarligen är det kds och centern, det
            senare partiet representerades här nyss av Rune
          </note>
          <note>
            Thorén, som svarar för pratandet och skrivandet.
          </note>
          <note>
            Och det låter inte så galet när man berättar om satsningar som
            skall göras här. Det sägs att det och det är viktigt, att vi skall
            värna det och det, att vi skall utveckla osv. Om orden är vi helt
            överens. Jag tror precis som kommunikationsministern att satsningar
            av nämnda typ är oerhört viktiga.
          </note>
          <note>
            Särskilt viktiga är de just nu, inte minst därför att man kan
            använda infrastruktursatsningarna -- alltså satsningar på bättre
            vägar och järnvägar samt en bättre kollektivtrafik -- som en hävstång
            för att göra det möjligt att komma bort från de bekymmer som finns
            beträffande ekonomin och arbetsmarknaden.
          </note>
          <note>
            Men vackra formuleringar innebär inte att någon enda spårvagn
            ordnas i Norrköping. Med enbart vackra ord blir inte en enda väg
            ombyggd.
          </note>
          <note>
            Problemet är, som jag säger i mitt första inlägg, att mycket
            talar för att satsningen på infrastrukturen, om vilken vi i ord
            är överens, kommer att försenas och förhalas. Det är det som är
            allvarligt här. Varför kan man då inte tydligt markera att det
            måste bli fart på den typ av investeringar som snabbt, omedelbart,
            kan ge effekt?
          </note>
          <note>
            Tydligen är det så, att kds i regeringsställning talar vackert.
            Men i praktiken, när det krävs handling, är det andra krafter,
            nämligen moderaterna, som styr.
          </note>
          <note>
            Formuleringen om att det är bristen på ekonomiska resurser som
            är problemet tycker jag är ganska avslöjande. Därmed stryker man
            liksom ett rött streck över alla de vackra orden.
          </note>
          <note>
            Jag vet att Norrköpings nuvarande kommunledning för en tid sedan
            besökte kommunikationsministern och att man då påtalade de bekymmer
            som finns i
          </note>
          <note>
            Norrköping. I och för sig delar jag uppfattningen att just vi
            i Norrköping har fått en ganska generös behandling från statsmakternas
            sida. Vi har fått ett hyfsat tillskott för att det skall bli möjligt
            att göra en utbyggnad hos oss. Det i sig är ett ja. Det säger
            tyvärr inte den nuvarande ledningen i Norrköpings kommun, utan
            man önskar ytterligare statsbidrag.
          </note>
          <note>
            Dessutom kom man hem till Norrköping rusig av glädje och berättade
            för oss andra att den nye kommunikationsministern hade talat vackert
            och markerat betydelsen av den här typen av satsningar. Det kommer
            mera pengar, så var lugna!
          </note>
          <note>
            Det var vad man sade till oss i oppositionen. Det är tydligt
            att jag får åka hem till Norrköping med beskedet: Tyvärr, det
            har blivit ett missförstånd.
          </note>
          <note>
            Det blir inga nya pengar, och det blir inga förändringar som
            underlättar utbyggnaden av spårvägen eller andra satsningar av
            den här typen på andra ställen.
          </note>
          <note>
            Anf. 6 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Rune Thorén säger även i dag mycket förståndiga saker.
            Det är bara det, Rune Thorén, att regeringens uppgift är att försöka
            få till stånd en helhet. Att plocka russin ur kakan även i infrastrukturella
            sammanhang och få ett resultat där helheten blir lidande tror
            jag inte att vare sig
          </note>
          <note>
            Rune Thorén eller jag, eller över huvud taget någon, egentligen
            har intresse av. Därför skall vi, som Rune Thorén sade, påskynda
            processen. Jag tror ändå att det är mycket viktigt att vi ser
            trafiksituationen i Göteborgsområdet som en sammanhållen helhet.
          </note>
          <note>
            Lars Stjernkvist drog in partipolitiken, och visst kan vi göra
            så. Han sade att jag får det till att låta som om det bara handlade
            om ord. Det skulle alltså vara något slags verbal välvilja. Faktum
            kvarstår att
          </note>
          <note>
            50 % av investeringskostnaden i Norrköpings kommun täcks av statsbidragen.
            Att reducera det hela till något slags verbal aktivitet tycker
            jag ändå är något övermaga.
          </note>
          <note>
            Lars Stjernkvist sade i en mycket väl vald formulering att de
            vackra formuleringarna stryker liksom över med ett rött streck.
            Sanningen är ju att den mycket långvariga socialdemokratiska regimen
            i Norrköping har lämnat efter sig en ekonomi som innebär att Norrköpings
            kommun måste låna 1
          </note>
          <note>
            milj.kr. om dagen. Jag tycker att man måste rikta sig åt rätt
            håll när man kritiserar. Jag har stått här och berömt den socialdemokratiska
            trafikpolitiken och talat om vad som har satsats. Dessutom talade
            jag om att vi för närvarande studerar nya möjligheter att stödja
            den kollektiva trafiken och infrastruktursatsningarna i det nuvarande
            läget. Jag tycker att man kan tillägga att vi har tidigarelagt
            olika typer av infrastrukturella investeringar på 1,5
          </note>
          <note>
            miljarder kronor. Dessutom har arbetsmarknadsstyrelsen och arbetsmarknadsdepartementet
            fått över 2,5
          </note>
          <note>
            miljarder kronor för olika satsningar. Hur det kommer att falla
            ut i Norrköpingsregionen kan jag inte, fru talman, svara på just
            nu, men jag tycker ändå att det är litet övermaga att beteckna
            regeringens aktivitet på det här området som enbart verbal.
          </note>
          <note type="speaker">
            Anf. 7 RUNE THORÉN (c):
          </note>
          <note>
            Fru talman! Jag tror att Mats Odell och jag är överens om att
            det är viktigt att Göteborgsregionen får pengar, men vi är också
            överens om att man inte får sätta sig på demokratin. Det tar nämligen
            sin tid att få fram lösningen beträffande själva kringfartsleden
            i Göteborgsregionen. Det måste få ta sin tid.
          </note>
          <note>
            När det däremot gäller kollektivprojekten, både i
          </note>
          <note>
            Göteborgsregionen och inne i Göteborgs stad, är det färdigplanerat
            och klart att sättas i gång omedelbart. Det skulle naturligtvis,
            som det framhölls i Mats Odells svar, underlätta beträffande miljöproblemen
            och kollektivtrafiken i Göteborg, om man fick pengarna. Därför
            hoppas jag att kommunikationsministern på något sätt kan medverka
            till att pengarna släpps, gärna med någon föreskrift om att de
            andra lösningarna i stort sett blir som det är tänkt.
          </note>
          <note>
            Sedan vill jag, fru talman, säga att det är litet magstarkt att
            höra en socialdemokrat tala om det där röda strecket. Jag tror
            att det röda strecket i så fall finns kvar från den förra perioden.
            Man märkte i tidigare debatter över huvud taget inte någon välvillighet
            i denna kammare när det gällde kollektivtrafiksatsningar, men
            det är skönt att det går att ändra sig.
          </note>
          <note type="speaker">
            Anf. 8 LARS STJERNKVIST (s):
          </note>
          <note>
            Fru talman! Min redogörelse var inte någon elakhet, utan jag
            konstaterade att när kommunledningen i Norrköping för en tid sedan
            besökte kommunikationsministern fick den det bestämda intrycket
            att det faktiskt var aktuellt med ytterligare satsningar. Detta
            har nu förvandlats till att man nu skall studera möjligheten att
            stödja kollektivtrafiksatsningar i framtiden.
          </note>
          <note>
            Jag förstår att jag får nöja mig med detta den här gången, men
            jag hoppas att man studerar snabbt.
          </note>
          <note>
            Som jag har påpekat kan man uppnå omedelbara effekter bara det
            blir en investering. Verkligheten är den, att om inte regeringen
            försöker utöva positiva påtryckningar, kommer det inte att bli
            någon investering i Norrköping. Det vore beklagligt med tanke
            på miljön i Norrköping liksom också av arbetsmarknadsskäl. Jag
            vet att situationen är likartad i många andra kommuner.
          </note>
          <note>
            I och för sig är det litet märkligt att i parlamentet få höra
            kommentaren att man inte skall dra in partipolitik. Det är kanske
            oundvikligt att man gör det i en sådan här politisk församling.
            Jag har inte kritiserat andemeningen i politiken. I mitt första
            inlägg betonade jag att vi är överens beträffande synen på infrastruktursatsningar,
            i ord. Dessutom har regeringen avsatt pengar. Jag kritiserar att
            man nu när situationen har förvärrats på arbetsmarknaden inte
            förmår att spänna musklerna ytterligare. För att än en gång dra
            in partipolitik:
          </note>
          <note>
            Om kommunikationsministern vill ha tips på hur man fortsätter
            att gå från ord till ytterligare praktisk handling, kan han studera
            socialdemokraternas gruppmotion om den ekonomiska politiken, där
            vi räknar med mera pengar för sådana här satsningar.
          </note>
          <note>
            Är han mycket läsintresserad och har tid, kan han dessutom studera
            den motion som socialdemokraterna i Östergötland har lagt fram.
          </note>
          <note>
            Där ger vi exempel på ett antal viktiga infrastruktursatsningar,
            som kan komma i gång omedelbart. Redan nu kan jag avslöja att
            det i motionen finns med förslag om en förbättring av kollektivtrafiken
            i Norrköping, t.ex. fler spårvagnar.
          </note>
          <note>
            Återigen: Tack för svaret! Jag hoppas som sagt att studierna
            av möjligheterna snart kommer att resultera i praktisk handling.
          </note>
          <note>
            Anf. 9 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Jag vill bara säga till Rune Thorén att vi i dagarna
            har fått in ansökan från
          </note>
          <note>
            Göteborgsområdet, vilken i huvudsak ligger inom ramen för överenskommelsen.
            Då skall det naturligtvis prövas. Bl.a. handlar det om en järnvägsstation
            under Örgryte. Vidare rör det sig om motprestationer från kommunens
            sida, bl.a.
          </note>
          <note>
            innebärande att Göteborg skall ta fram ungefär 500
          </note>
          <note>
            milj.kr. i kommunala medel. Ni skall införa bilavgifter, osv.
            Det är denna helhet som vi tillsammans måste komma fram till.
          </note>
          <note>
            Lars Stjernkvist gav mig tips om att studera olika material som
            det socialdemokratiska partiet har gett ut vid olika tillfällen.
            Det finns också, Lars
          </note>
          <note>
            Stjernkvist, en annan möjlighet, nämligen att studera den ekonomiska
            verkligheten som den ser ut efter det att den tredje vägens ekonomiska
            politik har fått verka ett tag.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1991/92:24 om
          </note>
          <note>
            Bromma flygplats
          </note>
          <note>
            Anf. 10 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Görel Bohlin har ställt tre frågor till mig rörande
            Bromma flygplats.
          </note>
          <note>
            Den första frågan gäller om jag delar frågeställarens uppfattning
            att Brommatrafiken inte kan föras över till Arlanda och att Bromma
            därför är av riksintresse och behövs för att flygtrafiken skall
            fungera.
          </note>
          <note>
            Vidare frågar Görel Bohlin om jag är beredd att tillsätta en
            snabbutredning för att utforma en bolagsbildning av Bromma. Slutligen
            ställs frågan om jag, i det fall Brommaavtalet inte förnyas, är
            beredd att se över hur stor den ersättning bör vara som staten
            skall avkräva Stockholms stad för markvärdesförlusten.
          </note>
          <note>
            Beträffande frågan om Brommas betydelse är det oomtvistligt att
            det behövs två flyplatser för flygtrafikens behov i Stockholmsområdet.
            Denna syn delas, som frågeställaren också påpekat, bl.a.
          </note>
          <note>
            av luftfartsverket. Eftersom det för närvarande saknas alternativ
            till Bromma innebär detta att denna flygplats fortfarande är viktig
            som ett komplement till Arlanda.
          </note>
          <note>
            Beträffande en eventuell bolagsbildning av
          </note>
          <note>
            Bromma flygplats resp. ersättning för markvärdesförluster är
            det frågor som jag inte är beredd att ta ställning till nu. Avgörande
            för
          </note>
          <note>
            Brommafrågans vidare behandling är stadens inställning. Om det
            finns ett positivt intresse från
          </note>
          <note>
            Stockholms stads sida att fortsätta flygtrafiken på
          </note>
          <note>
            Bromma är jag också beredd att diskutera frågan.
          </note>
          <note type="speaker">
            Anf. 11 GÖREL BOHLIN (m):
          </note>
          <note>
            Fru talman! Jag tackar kommunikationsministern för svaret, men
            jag måste medge att jag är litet besviken. Svaret säger inte så
            mycket.
          </note>
          <note>
            Stockholmspolitikerna behöver nog, vilket jag tror att även kommunikationsministern
            anser, ett ministerord på vägen. Men det här blir man inte så
            mycket klokare av. Alla passar. Stockholm avvaktar och passar.
            Och även ministern passar.
          </note>
          <note>
            I svaret sägs det visserligen att det är oomtvistligt att det
            behövs två flyplatser i Stockholmsområdet och att det för närvarande
            saknas alternativ till
          </note>
          <note>
            Bromma. Svaret tyder emellertid på att något alternativ skulle
            vara påtänkt, men vilket?
          </note>
          <note>
            Läget är följande: När Arlandas tredje rullbana blir färdig omkring
            1997 tillkommer ytterligare 50 %
          </note>
          <note>
            trafikkapacitet, dock inte 100 %. Just nu är det en svacka i
            luftfartens utveckling som sammanhänger med konjunkturerna. Men
            luftfartsverket räknar med en fortsatt uppgång, särskilt i inrikestrafiken.
          </note>
          <note>
            Småflyget är redan nu ett hinder på Arlanda. Något överförande
            av flyg från Bromma till Arlanda är därför inte att tänka på,
            utan den typ av trafik som
          </note>
          <note>
            Bromma har bör i stället separeras helt från den tyngre. Det
            är en viktig luftfartsfråga som kommunikationsministern också
            har ansvar för.
          </note>
          <note>
            Det går inte tidsmässigt att få fram någon ytterligare trafikflygplats
            före avtalstidens utgång
          </note>
          <note>
            1996. Exempelvis står ju den tredje banan inte färdig förrän
            1997. Dessutom har Bromma en alldeles speciell trafik.
          </note>
          <note>
            Det går inte heller av politiska skäl att få fram ytterligare
            en flygplats. Aktionsgruppen mot flyg på Södertörn har genomfört
            en enkätundersökning bland riksdagspartierna strax före valet
            om deras inställning till en flygplats söder om staden resp. till
          </note>
          <note>
            Bromma. Det framgick klart genom tidningsartiklar som man hade
            skickat med att man insåg att om inte Bromma blev kvar så återuppstod
            hotet om en flygplats söder om Stockholm, vilket man var så starkt
            emot.
          </note>
          <note>
            I förra valrörelsen lyckades detta parti kapa hem åtta fullmäktigemandat
            och stoppade därmed planerna på en flygplats. Partiet gick inte
            ut i årets valrörelse. Man ansåg missionen uppfylld men har sagt
            att om det behövs återkommer man. Och detta, kommunikationsministern,
            är en realitet.
          </note>
          <note>
            Bromma har inte bara affärsflyg, tidningsflyg, ambulansflyg och
            skolflyg. Man har också visst reguljärflyg och kunde ta ytterligare,
            vilket skulle betyda mycket för linjer som beflygs med lättare
            flyg, t.ex. uppåt Norrland eller till Visby, och för flygplatsens
            ekonomi.
          </note>
          <note>
            Det är ont om s.k. slottider på Arlanda, och det finns möjlighet
            att inrymma bättre och attraktivare tider för starter och landningar
            på Bromma.
          </note>
          <note>
            Att man från näringslivshåll är oerhört angelägen om möjligheten
            att trafikera Bromma med flyg bevisas av att nio näringslivsorganisationer,
            med ett otal företag bakom var och en av organisationerna, har
            sagt sig vilja ha Bromma kvar och dessutom ta ett ekonomiskt ansvar
            för flygplatsen.
          </note>
          <note>
            Det är ju näringslivet vi lever på, Mats Odell. Och för en stressad
            företagsledare, som inte har möjlighet att passa glesa avgångstider
            på Arlanda, betyder det mycket att ha möjlighet att med affärsflyg
            trafikera Bromma, och det betyder mycket även för Sverige.
          </note>
          <note>
            Brommas existens och förbättring som flygplats betyder tillväxt
            för landet och har positiva regionalpolitiska effekter. Och stockholmarna,
            brommaborna, som har svarat på en annan enkätundersökning, föredrar
            en flygplats på
          </note>
          <note>
            Bromma framför en jätteutbyggnad av ett bostadsområde med den
            biltrafik som då skulle bli följden.
          </note>
          <note>
            Bromma är således inte enbart en
          </note>
          <note>
            Stockholmsfråga, det är en fråga för länet, för landet och för
            luftfartens funktion, och det är en ministerfråga.
          </note>
          <note>
            Jag skulle vilja ha ett tydligare svar, kommunikationsministern.
            Jag vill veta följande:
          </note>
          <note>
            Vilken är kommunikationsministerns uppfattning om behovet och
            önskvärdheten av att Bromma flygplats blir kvar? Interpellationssvaret
            skulle jag vilja beteckna som en mycket kort tjänstemannaprodukt.
            Delar kommunikationsministern uppfattningen att
          </note>
          <note>
            Bromma flygplats är ett riksintresse? Vad har hänt med direktiven
            till den utredning om alternativflygplats som lämnades av den
            förre kommunikationsministern? Det var en beställning från socialdemokraterna
            i Stockholm och skulle innebära ett överförande av trafik från
            Bromma till
          </note>
          <note>
            Arlanda. Vad har hänt med denna utredning?
          </note>
          <note>
            Kommunikationsministern kan rimligtvis inte ha någon annan uppfattning
            än specialisterna på luftfart, --luftfartsverket -- länsstyrelsen
            i
          </note>
          <note>
            Stockholms län och riksdagen, nämligen att
          </note>
          <note>
            Bromma flygplats är av riksintresse och bör vara kvar.
          </note>
          <note type="speaker">
            Anf. 12 OSKAR LINDKVIST (s):
          </note>
          <note>
            Fru talman! 1947 slöts ett avtal mellan svenska staten och Stockholms
            stad. Enligt detta avtal upplät Stockholm Brommaområdet för flygtrafik
            t.o.m. den 31 december 1996. Det är således fem år kvar innan
            avtalet är fullföljt.
          </note>
          <note>
            Görel Bohlin borde ha fått detta raka svar av kommunikationsministern.
            Hon säger i sitt inlägg att svaret inte säger så mycket. Men vad
            handlar det om? Jo, vad Görel Bohlin vill är att ytterligare utveckla
            flygtrafiken på Bromma. Men det handlar inte, kommunikationsministern,
            om att utveckla flygtrafiken på Bromma. Det handlar om att avveckla
            den. Det handlar om att göra upp en plan för avvecklingen. Det
            handlar till ingen del om den bolagsbildning som Görel Bohlin
            ''babblar'' om eller om någon ersättning från Stockholms län till
            staten för något slags inbillade markvärdesförluster. Till ingen
            del handlar det om att snabbutreda fortsatt flygtrafik på Bromma.
            Men det kan mycket väl vara så att moderaterna --
          </note>
          <note>
            återigen -- är i färd med att försöka förlänga
          </note>
          <note>
            Brommaavtalet. Det framgick av Görel Bohlins inlägg.
          </note>
          <note>
            Det finns i nuläget en moderatdominerad regering i riket. Det
            finns en moderatdominerad politisk styrning i Stockholms stadshus.
            Vad är annars syftet?
          </note>
          <note>
            Görel Bohlin var med redan när frågan om flygtrafik på Bromma
            gick in i slutfasen i december
          </note>
          <note>
            1980. När riksdagen tog ställning på nattkröken den
          </note>
          <note>
            18 december 1980 vann miljövännerna. Alla de andra förlorade.
            Fokkerplanen skulle till Arlanda, och där finns de nu i en riktig
            trafikmiljö. Visste kommunikationsministern ingenting om detta?
          </note>
          <note>
            Ett råd till kommunikationsministern är att den som låter sig
            styras av moderaterna i den eldfängda flygtrafikfrågan när det
            gäller Bromma bör nog vara litet försiktig. Och lita inte alltför
            mycket på experterna! Det vet Görel Bohlin att man inte skall
            göra. Hon tillhör luftfartsverket. Där kan man berätta om den
            nesa som experterna inför utflyttning av inrikesflyget till Arlanda
            i början av
          </note>
          <note>
            1980-talet utsatte sig själva för. Luftfartsverket lyckades att
            komma totalt fel i sin bedömning inför riksdagens stora beslut
            om Bromma flygplats.
          </note>
          <note>
            Det har gjorts många försök till att slå vakt om
          </note>
          <note>
            Bromma flygplats. Den då nytillträdde kommunikationsministern
            Bo Turesson uppdrog
          </note>
          <note>
            1976 åt den dåvarande justitiekanslern Ingvar
          </note>
          <note>
            Gullnäs att utreda ''i vilken form Bromma skulle bevaras och
            utbyggas''. Och Gullnäs löd order. Han lämnade ett förslag till
            regeringen om att göra
          </note>
          <note>
            Bromma till en storflygplats. Bromma skulle byggas ut utav bara
            attan och bli Nordens största flygplats. Flyganhängarna jublade.
            Men trots en borgerlig övervikt i riksdagen vann miljöns företrädare,
            och Gullnäs hamnade i landshövdingsbostaden i Falun.
          </note>
          <note>
            En stor del av den enorma bebyggelse för flygets utveckling och
            framtid som har skett och som nu sker ute på Arlanda skulle också
            ha skett i och omkring Bromma flygfält. Så ville moderaterna och
            deras supportrar en gång ha det, och det är bara drygt tio år
            tillbaka i tiden.
          </note>
          <note>
            Jag kan försäkra kommunikationsministern att jag har följt den
            här frågan på mycket nära håll. En realistisk och någorlunda självständig
            kommunikationsminister bör i stället för att lyssna till dessa
            locktoner sätta manken till och få fram det komplement till Arlanda
            som det har talats så mycket om. Men det finns också andra kombinationer
            av lösningar för den mindre flygtrafiken, som det behövs en smula
            vilja för att ta till sig.
          </note>
          <note>
            Gullnäs flyttade till Falun. Nu flyttar Görel Bohlin till Umeå.
            När de trafikerar Arlanda hoppas jag att de imponeras av den fantastiska
            utvecklingen av både svenskt och utländskt flyg.
          </note>
          <note>
            Kommunikationsministern skall veta att miljön väger tyngre än
            aldrig så smarta och påstridiga s.k.
          </note>
          <note>
            experter inom svensk flygförvaltning.
          </note>
          <note type="speaker">
            Anf. 13 LENNART FREMLING (fp):
          </note>
          <note>
            Fru talman! I denna interpellationsdebatt talar man om markvärdet
            för Bromma flygplats. Det vill också jag göra, men från en annan
            utgångspunkt, som jag tycker ofta försummas. Det kan ju konstateras
            att flygplatsens mark har ett mycket högt värde, eftersom det
            finns alternativa användningssätt som konkurrerar om den. När
            man överväger flygplatsens framtid måste man alltså beräkna om
            flygverksamheten kan förväntas förränta markvärdet.
          </note>
          <note>
            Flygresenärernas betalningsvilja bör vara grundläggande för den
            flygverksamhet som skall bedrivas i vårt marknadsekonomiska system.
            Det är då viktigt att prissättningen görs korrekt utgående från
            ett samhällsekonomiskt synsätt.
          </note>
          <note>
            Jag vill därför fråga kommunikationsministern:
          </note>
          <note>
            Hur beräknar regeringen förräntningen av markvärdet för Bromma
            flygplats i en kalkyl över de avgifter som bör tas ut av resenärer,
            flygbolag och andra intressenter?
          </note>
          <note>
            För att en marknadsekonomi skall fungera bra menar jag att denna
            typ av resonemang måste få vara avgörande för om Bromma flygplats
            skall vara kvar eller inte. Dessutom måste kalkylerna göras offentliga,
            så att de kan ifrågasättas av alla berörda intressenter.
          </note>
          <note>
            Fru talman! Jag har tilltro till att den nya regeringen vill
            utveckla och använda kalkylmetoder som gör att samhällets resurser
            av olika slag kommer till en allt effektivare användning.
          </note>
          <note type="speaker">
            Anf. 14 SVEN-GÖSTA SIGNELL (s):
          </note>
          <note>
            Fru talman! Jag har med stort intresse följt dagens debatt om
            Bromma flygplats. Det är inte utan att man tänker tillbaka på
            den mycket upphetsade debatt som fördes under hösten 1980. Då
            handlade debatten om huruvida inrikesflyget skulle flyttas ut
            till Arlanda eller ej. Som också Oskar Lindkvist tidigare berörde
            var det med mycket knapp majoritet som riksdagen beslutade att
            så skulle ske.
          </note>
          <note>
            Det var många som då påstod att vi socialdemokrater, som var
            förespråkare för utflyttningen, medverkade till en katastrof för
            det svenska inrikesflyget. Det har nu gått över tio år sedan beslutet
            fattades. Med facit i hand har det visat sig att detta var det
            bästa som kunde ha skett.
          </note>
          <note>
            Vi har nu fått ett väl utbyggt och väl fungerande inrikesflyg
            i Sverige.
          </note>
          <note>
            Fru talman! Det förefaller som att det nu åter skall bli en mycket
            livaktig debatt om Bromma flygplats.
          </note>
          <note>
            Den här gången gäller debatten om Bromma skall läggas ned 1996
            eller om Bromma skall fortsätta att vara flygplats. Av den anledningen
            är det av speciellt stort intresse att höra kommunikationsministerns
            uppfattning om vad som skall hända med Bromma.
          </note>
          <note>
            I likhet med Görel Bohlin konstaterar jag att svaret tyvärr var
            mycket knapphändigt. Att döma av svaret kvarstår frågan om vilken
            uppfattning kommunikationsministern egentligen har. Vi vet alla
            här att avtalet mellan staten och Stockholms kommun går ut 1996.
            Jag vill därför fråga kommunikationsministern: Om Bromma skall
            fortsätta att vara en flygplats, skall det då vara en statlig
            eller en kommunal flygplats? Den frågan är av mycket stort intresse.
          </note>
          <note>
            Jag vill ställa ytterligare en fråga till kommunikationsministern,
            som också betyder väldigt mycket för hur inrikesflyget skall utvecklas
            i fortsättningen: När tänker kommunikationsministern lägga fram
            en proposition på grundval av flygplatsutredningens betänkande
            Flygplats 2000?
          </note>
          <note>
            Jag skulle gärna vilja ha svar på mina frågor, eftersom de är
            så viktiga för hur inrikesflyget i fortsättningen skall utvecklas.
          </note>
          <note type="speaker">
            Anf. 15 JAN SANDBERG (m):
          </note>
          <note>
            Fru talman!Jag vill börja med att instämma i Görel
          </note>
          <note>
            Bohlins inlägg.
          </note>
          <note>
            Frågan om Bromma flyplats framtid är mycket viktig. Också jag
            hade hoppats på ett positivare svar från kommunikationsministern
            -- det kan jag inte sticka under stol med.
          </note>
          <note>
            Den avreglering av flygtrafiken som har inletts och som kommer
            att fortsätta öppnar möjligheter. Ett bibehållet Bromma som flygplats
            kan bli ännu viktigare än i dag när det gäller att erbjuda bra
            och smidiga transporter för så många människor som möjligt. Redan
            nu är ju Bromma den andra flygplatsen i storlek, om man ser till
            antalet flygplansrörelser. Av tre flygplansrörelser i den här
            regionen är det en av dessa som kommer ifrån
          </note>
          <note>
            Bromma, vilket man kanske inte känner till.
          </note>
          <note>
            Utifrån dessa förutsättningar vore det otänkbart med en nedläggning.
          </note>
          <note>
            Bromma flygplats är mycket viktig för såväl den här regionens
            näringsliv som med tanke på Sveriges nuvarande ekonomiska problem.
            En positiv näringslivsutveckling i den här regionen är positiv
            också för hela landet, eftersom
          </note>
          <note>
            Stockholmsregionen i mångt och mycket ju är
          </note>
          <note>
            Sveriges motor.
          </note>
          <note>
            Jag kan inte underlåta att något kommentera Oskar
          </note>
          <note>
            Lindkvists inlägg, eller vad man skall kalla det. Det var mest
            en historisk exposé och en beskrivning av vissa personers insatser
            för Bromma flygplats. Men jag tycker att den här debatten framför
            allt handlar om framtiden. Jag har viss förståelse för att en
            representant för socialdemokraterna har svårt att blicka in i
            framtiden.
          </note>
          <note>
            Jag skulle gärna också se att kommunikationsministern utvecklade
            sitt svar litet, och att man i det tillägget fick litet mer positiva
            signaler beträffande möjligheten att behålla
          </note>
          <note>
            Bromma i framtiden.
          </note>
          <note type="speaker">
            Anf. 16 HADAR CARS (fp):
          </note>
          <note>
            Fru talman! Bromma har, i det ger jag Oskar
          </note>
          <note>
            Lindkvist rätt, genomgått många olika skeden.
          </note>
          <note>
            Bl.a. minns jag mycket väl från debatten inför kommunalvalet
            1966 hur dåvarande finansborgarrådet Hjalmar Mehr ville lägga
            ner
          </note>
          <note>
            Bromma. Han hade säkert framgångar med det.
          </note>
          <note>
            Han planerade för de stora bostadsområden som skulle byggas där,
            för alla spaljépäron som skulle planteras och växa på det som
            nu är Bromma flygfält.
          </note>
          <note>
            Men det som gjorde att jag begärde ordet, var att jag uppfattade
            att man från olika håll här i salen tyckte att Brommafrågan var
            en ren
          </note>
          <note>
            Stockholmsfråga. Det vill jag egentligen protestera mot. Om man
            som jag tycker att huvudstaden
          </note>
          <note>
            Stockholm har en viktig funktion att fylla för hela landet, är
            det också Stockholms uppgift att se till att människor som i tjänsten
            måste komma hit kan göra det på ett bra och rationellt sätt. Det
            är alltså inte bara fråga om att tillgodose stockholmarnas behov
            av att komma ut i landet, utan det är väl så viktigt att andra,
            som behöver besöka Stockholm i sitt arbete, skall kunna göra det.
            Där fyller
          </note>
          <note>
            Bromma i dag en viktig funktion och bör, såvitt jag kan se, fortsätta
            att fylla en sådan funktion under en mycket lång tid framöver.
          </note>
          <note>
            Fru talman! Jag vill till detta lägga, att den tekniska utvecklingen
            inte står still när det gäller flyget. Vi får flygplan som blir
            allt tystare. Vi får också flygplan som behöver allt kortare start-
            och landningssträckor. Det gör också, tycker jag, att man skall
            vara försiktig innan man fattar beslut som skulle innebära att
            en centralt belägen flygplats i
          </note>
          <note>
            Stockholm, viktig för hela landet, inte skulle vara kvar.
          </note>
          <note>
            Det är mina synpunkter i den här frågan. Jag tycker att det vore
            värdefullt att få höra kommunikationsministern ge en positiv syn
            på
          </note>
          <note>
            Bromma som flygplats för landet, men självklart placerad där
            den är, i Stockholm.
          </note>
          <note type="speaker">
            Anf. 17 RUNE THORÉN (c):
          </note>
          <note>
            Fru talman! Låt mig börja med att hålla med Hadar
          </note>
          <note>
            Cars om att Stockholm är landets huvudstad, och att det har mycket
            stor betydelse att vi i övriga landet har goda kommunikationer
            med Stockholm.
          </note>
          <note>
            Men, och det var egentligen därför jag begärde ordet, jag tycker
            att det blir litet fel om vi tror att kommunikationen endast kan
            ske med flyg, vare sig det gäller till Bromma eller till Arlanda.
          </note>
          <note>
            Med den utveckling som har börjat komma i gång på spår har vi
            fått snabbtåg mellan Göteborg och
          </note>
          <note>
            Stockholm som man räknar med skall komma ner till en restid under
            tre timmar. Avståndet
          </note>
          <note>
            Karlstad -- Stockholm är litet över 30 mil, från
          </note>
          <note>
            Östersund är det 54 mil, 41 mil är det från Sundsvall till Stockholm,
            sträckan Stockholm -- Gävle är 18
          </note>
          <note>
            mil och från Stockholm till Jönköping är det 35 mil.
          </note>
          <note>
            Fru talman! Alla dessa avstånd kommer så småningom att ligga
            inom en restid som vare sig det gäller Bromma eller Arlanda gör
            det särskilt rationellt att flyga. I stället bör man utnyttja
            snabbtågen.
          </note>
          <note>
            Det är lika viktigt, Hadar Cars och Görel Bohlin, att för mig
            som göteborgare kunna ta mig till
          </note>
          <note>
            Hamburg, London osv., inte minst med tanke på ett kommande EG-samarbete.
            Då är det viktigt att vi kan frigöra resurser på olika flygplatser,
            bl.a. på
          </note>
          <note>
            Landvetter, för ökad utrikestrafik. På det viset skall vi också
            kunna avlasta Arlanda och även där få en utbyggnad för internationell
            trafik.
          </note>
          <note>
            Jag tycker, fru talman, att det är viktigt i ett sådant här sammanhang,
            när man pratar om flygplatser och flygplatser i Stockholmsregionen,
            att betänka att situationen kan vara helt annorlunda inom ett
            antal år, i varje fall om vi får fortsätta att regera och göra
            de satsningar som vi avser på bra snabbtåg.
          </note>
          <note>
            Anf. 18 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Görel Bohlin tycker sig inte kunna utläsa min uppfattning
            i den här frågan av svaret.
          </note>
          <note>
            Samma sak har antytts av Jan Sandberg och Hadar
          </note>
          <note>
            Cars. Jag kan bara svara på den konkreta frågan om jag anser
            att Bromma är ett riksintresse.
          </note>
          <note>
            Så långt är det alldeles uppenbart, att möjligheterna att hitta
            en annan andra flygplats ser minst sagt mörka ut mot den bakgrund
            som vi alla känner. Och det är ett riksintresse att det finns
            två flygplatser i Stockholmsområdet.
          </note>
          <note>
            Den andra frågan som Görel Bohlin ställer är hur det har gått
            med utredningen. Jag kan bara säga att den vilar tills dess att
            det har bringats klarhet i var majoriteten i Stockholms stadsfullmäktige
            står i den här frågan. Det är alltså av respekt för den kommunala
            demokratin. Vi har inte dragit tillbaka utredningen, utan vi är
            beredda att använda den om det finns ett parlamentariskt underlag
            i kommunen.
          </note>
          <note>
            Oskar Lindkvist talar ungefär som om han i det senaste valet
            skulle ha fått förtroende av majoriteten av stockholmarna för
            sin trafikpolitik.
          </note>
          <note>
            Han säger att det inte är fråga om någon utveckling.
          </note>
          <note>
            Det handlar om att avveckla flygtrafiken. Det har faktiskt varit
            ett val, Oskar Lindkvist.
          </note>
          <note>
            Oskar Lindkvist efterlyser mer förankring i historien. Jag vill
            inte ta upp kammarens tid med att läsa upp det 20-sidiga PM med
            Brommas historia som vi har utarbetat inom kommunikationsdepartementet.
            Jag kan försäkra
          </note>
          <note>
            Oskar Lindkvist om att vi är väl underkunniga om alla turer i
            den här frågan. Jag tror faktiskt att även
          </note>
          <note>
            Görel Bohlin är det. Därför har jag inte tyngt min framställning
            med någon sorts historisk överbyggnad.
          </note>
          <note>
            Men, Oskar Lindkvist, saken är inte så enkel som att det är socialdemokraterna
            i Stockholms kommun som är de som har all rimlig anledning att
            uttala sig i den här frågan. Jag har i min hand en skrivelse från
            ett par kommunalråd, varav ett är socialdemokratiskt, vilka har
            erfarit att denna interpellationsdebatt äger rum. Det är material
            från arbetsgruppen för kommuner med luftfartsverkets flygplatser
            och arbetsgruppen för kommunala flygplatser.
          </note>
          <note>
            Jag tycker faktiskt att det ligger mycket i det som bl.a. Hadar
            Cars och Jan Sandberg har sagt, att detta icke enbart är en Stockholmsfråga,
            utan det är en regionalpolitisk fråga. Det handlar om de människor
            som bor ute i landet. Vi har en paroll i regeringsdeklarationen
            att Hela Sverige skall leva.
          </note>
          <note>
            Den ämnar vi fylla med konkret innehåll. Det gäller också möjligheterna
            till rimliga kommunikationer för människor som bor ute i landet.
          </note>
          <note>
            Oskar Lindkvist efterlyste en smula vilja att lyssna in opinionen.
            Det är det naturligtvis fråga om. Men vi måste ha något större
            öron än de som enbart når fram till den socialdemokratiska gruppen
            i
          </note>
          <note>
            Stockholms stadsfullmäktige.
          </note>
          <note>
            Lennart Fremling tar upp en i och för sig intressant fråga. Dess
            värre är det en mycket komplicerad fråga, som man knappast kan
            svara på nu. Det räcker med att hänvisa till att det finns en
            rad frågor som måste utredas, om det skulle visa sig att flygplatsen
            kan behållas. De bör därför behandlas i ett sådant utredningssammanhang.
          </note>
          <note>
            En komplicerande faktor är den historia som Oskar
          </note>
          <note>
            Lindkvist efterlyste. När vi studerar den, finner vi, att när
            detta avtal träffades den 30 december 1946, var ersättningen för
            den tid som upplåtelsen av
          </note>
          <note>
            Brommafältet består, att staten till staden överlät nyttjanderätten
            till viss del av Ladugårdsgärde, att användas som friluftsområde.
            Jag bara nämner detta som ytterligare en komplicerande faktor
            när det gäller att beräkna markvärdet.
          </note>
          <note>
            Sven-Gösta Signell frågar om flygplatsen skall finnas kvar till
            1996 eller ännu längre. Jag har samma svar till honom. Det handlar
            fortfarande om att regeringen skall utröna vad kommunen anser
            och vilken majoritet det finns i Brommafrågan. Vi avvaktar ett
            klarläggande på den punkten.
          </note>
          <note>
            Sven-Gösta Signell ställde en andra fråga om när en proposition
            kan väntas. Om han hade läst den proposition regeringen lagt fram
            om den ekonomiska politikens utveckling framöver, hade han där
            funnit att vi aviserar att regeringen kommer att ta upp frågorna
            i budgetpropositionen. Svaret är alltså: Det kommer i budgetpropositionen.
          </note>
          <note>
            Fru talman! Jag har redan svarat på Hadar Cars fråga. Jag delar
            hans uppfattning att detta är en fråga som är betydligt större
            än en fråga för enbart
          </note>
          <note>
            Stockholms kommun.
          </note>
          <note type="speaker">
            Anf. 19 GÖREL BOHLIN (m):
          </note>
          <note>
            Fru talman! Nu, herr kommunikationsminister, tyckte jag att svaret
            var betydligt tydligare. Det kändes som att vi stod på samma barrikad.
            Det är också min uppfattning att Bromma är av utomordentligt stor
            betydelse för landet i övrigt, och det sade jag också i mitt inlägg.
          </note>
          <note>
            Bromma avlastar Arlanda. Skulle man inte ha
          </note>
          <note>
            Bromma flygplats får man en betydligt större trängsel på Arlanda,
            och det går främst ut över regionalflygbolagen. Att lägga ner
            Bromma är djupt osolidariskt, och med detta vill jag vända mig
            till Oskar Lindkvist.
          </note>
          <note>
            Oskar Lindkvist är också mycket osolidarisk mot kommunerna i
            Stockholms län. Här talar man om en bostadsbyggnation på 10 000
            bostäder ute på
          </note>
          <note>
            Bromma när det faktiskt finns lediga lägenheter i länet i övrigt.
            Det är djupt osolidariskt. Det är dessutom mycket egendomligt
            att man talar så förfärligt om miljö i samband med flyget när
            10 000
          </note>
          <note>
            bostäder med åtföljande trafik verkligen skulle förstöra miljön,
            vilket också Brommaborna har förstått.
          </note>
          <note>
            Kommunikationsministern nämnde att
          </note>
          <note>
            Kommunförbundets regionalpolitiska flyggrupp, eller vad den kallas,
            ställer sig bakom ett bevarande av Bromma. Det är ett bevis för
            att resonemanget om Bromma flygplats betydelse för regionalpolitiken
            är riktigt.
          </note>
          <note>
            Oskar Lindkvist talade väldigt mycket om historik.
          </note>
          <note>
            Han sade att Brommaavtalet slöts 1946 och att vi på
          </note>
          <note>
            1980-talet hade en debatt här i kammaren om utflyttning av flyget
            från Bromma, jag tror t.o.m.
          </note>
          <note>
            att han talade om nedläggning. Det har aldrig fattats något sådant
            beslut. Det man beslutade om
          </note>
          <note>
            Bromma flygplats var att flytta jetflyget till
          </note>
          <note>
            Arlanda. I samband med detta uttalade riksdagen att Bromma bör
            vara kvar. Detta har riksdagen upprepat vid flertalet tillfällen,
            men Oskar
          </note>
          <note>
            Lindkvist kanske inte läser betänkandena.
          </note>
          <note>
            Frågan om markvärdena är bekymmersam. Värdet på marken på Gärdet
            har sjunkit väldigt mycket, eller stått stilla, medan markvärdet
            ute vid Bromma har ökat.
          </note>
          <note>
            Jag vill till Oskar Lindkvist säga, att när han står här i talarstolen
            och vänder sig till en ledamot är det ovärdigt att använda uttryck
            som ''babblar om''.
          </note>
          <note>
            Jag hade tänkt fråga kommunikationsministern om han delar min
            uppfattning att flygets regionalpolitiska betydelse är särskilt
            stor, att satsningen ger god effekt och att Bromma ingår som en
            betydelsefull del i regionalpolitiken. Men det är kanske onödigt
            att ställa den frågan, eftersom vi där tycks vara överens.
          </note>
          <note type="speaker">
            Anf. 20 OSKAR LINDKVIST (s):
          </note>
          <note>
            Fru talman! Till Jan Sandberg, Lennart Fremling och Hadar Cars
            vill jag kort säga att de har gett uttryck för att Bromma flygplats
            skall finnas kvar efter den 31 december 1996. Jag bryr mig nu
            inte om deras argument, eftersom vi har hört dem tusen gånger
            tidigare. Men detta är budskapet som folkpartiet och moderaterna
            för fram i debatten.
          </note>
          <note>
            Jag är intresserad av kommunikationsministerns åsikt. Han skulle
            svara på frågan om han ansåg att
          </note>
          <note>
            Bromma flygplats är ett riksintresse. Då svarade han: Det är
            svårt att hitta en annan flygplats än
          </note>
          <note>
            Bromma. Men vad är svaret på huvudfrågan? Är
          </note>
          <note>
            Bromma flygplats ett riksintresse, eller är det inte ett riksintresse?
          </note>
          <note>
            Kommunikationsministern säger att jag talar precis som om socialdemokraterna
            har fått majoritet i det senaste valet. Nej, det har vi tyvärr
            inte. Jag är ordförande för en partiorganisation i Stockholm som
            representerar det största partiet i Stockholm, vilket kanske i
            och för sig kan vara en värdefull upplysning för kommunikationsministern.
            Men detta är inte en fråga enbart för socialdemokraterna. Detta
            är, kommunikationsministern, en fråga långt utöver alla partigränser.
          </note>
          <note>
            Frågan om flygtrafik på Bromma är en av de största miljöfrågor
            vi har i Stockholm. Det är precis detta det handlar om. Vad skall
            prioriteras i den politiska debatten? Är det miljöfrågorna, välbefinnandet
            för de människor som bor i och omkring Bromma i västerort i Stockholm,
            eller är det de intressen som från gång till annan har slagits
            på barrikaderna för att behålla flygplatsen i Bromma?
          </note>
          <note>
            Det är precis samma debatt i dag som tidigare. Jag skulle kunna
            göra en uppspelning av den debatt vi förde för tio år sedan. Det
            är precis samma nästan spöklika röster och argument för att behålla
            flygtrafiken kvar på Bromma. Detta är en stor fråga, kommunikationsministern.
            Den kanske inte hör till det kommunikationsdepartement som Mats
          </note>
          <note>
            Odell är chef över, men den finns i varje fall som en betydande
            fråga här i Stockholm.
          </note>
          <note>
            Det är klart att man kan bygga bostäder på
          </note>
          <note>
            Bromma, Görel Bohlin. Men det finns inget förslag om att bygga
            ett stort antal bostäder på Bromma.
          </note>
          <note>
            Det är en fantasiprodukt som Görel Bohlin så gärna för fram i
            riksdagen. Det finns inga sådana förslag.
          </note>
          <note>
            Det finns ett antal uppslag, men det finns inte någonstans några
            förslag framlagda om att det skall byggas ett visst antal bostäder
            på Bromma.
          </note>
          <note type="speaker">
            Anf. 21 LENNART FREMLING (fp):
          </note>
          <note>
            Fru talman! Jag vill tacka kommunikationsministern för kommentaren
            till min fråga om räntan på markvärdet. Jag uppfattar att man
            i regeringskansliet kommer att göra denna typ av kalkyler, och
            jag hoppas att regeringen i ökande utsträckning kommer att använda
            sig av samhällsekonomiska kalkyler där även miljöeffekter av olika
            verksamheter beaktas.
          </note>
          <note type="speaker">
            Anf. 22 JAN SANDBERG (m):
          </note>
          <note>
            Fru talman! Det sker i dag i storleksordningen 300
          </note>
          <note>
            starter eller landningar varje dag på Bromma flygplats. Det innebär
            att det är ungefär en var tredje minut, dvs. mer än en för varje
            inlägg vi har just nu här i kammaren när vi debatterar Bromma
            flygplats. Man kan då fråga sig vart alla dessa starter och landningar
            skall ta vägen om inte
          </note>
          <note>
            Bromma kan behållas.
          </note>
          <note>
            Jag hoppas i varje fall att kommunikationsministern tar till
            vara alla de tillfällen som ges för att se till att dessa transporter
            kan fortsätta. För att kunna uppnå detta krävs att
          </note>
          <note>
            Bromma behålls, eftersom det i dag inte finns något rimligt alternativ.
          </note>
          <note>
            Fru talman! Vi närmar oss nu julen, och jag tror att ett positivt
            svar och initiativ från kommunikationsministern skulle vara en
            mycket välkommen julklapp till Stockholmsregionen och till hela
            landet. Den julklappen är för en gångs skull en julklapp som inte
            kostar pengar, utan snarare tvärtom.
          </note>
          <note type="speaker">
            Anf. 23 SVEN-GÖSTA SIGNELL (s):
          </note>
          <note>
            Fru talman! Jag noterade att kommunikationsministern sade att
            kommunen bör bestämma och att man skall vänta på kommunens beslut.
            Det hälsar jag med tillfredsställelse. Jag tycker absolut att
            det är Stockholms kommun som skall besluta om man vill ha en flygplats
            eller inte.
          </note>
          <note>
            Jag fick tyvärr aldrig något svar från kommunikationsministern
            om han anser att det skall vara en statlig eller kommunal flygplats.
            Jag vill gärna själv deklarera min uppfattning. Skall det vara
            en andra flygplats i Stockholmsregionen, skall det vara en kommunal
            flygplats där kommunen själv bestämmer och där staten inte skall
            diktera villkoren. Jag tycker att det skall vara en kommunal flygplats
            eftersom detta är landets största kommun.
          </note>
          <note>
            I dag satsar den inte ett öre på flygplatserna, men ute i landet
            satsas det mycket pengar på flygplatser.
          </note>
          <note>
            I dag går Bromma flygplats med över 10 milj.kr. i förlust årligen.
            Många små kommuner ute i landet satsar mycket pengar. Under debattens
            gång tittade jag på siffrorna för 1989. En kommun som
          </note>
          <note>
            Borlänge satsade över 6 milj.kr., det lilla Gällivare över 4
            milj.kr., Kramfors ca 4,5 milj.kr.,
          </note>
          <note>
            Vilhelmina och Lycksele ungefär 2 miljoner vardera, Sveg 1 milj.kr
            och Mora och Örebro stora summor. I Örebro satsade man förresten
            7,4
          </note>
          <note>
            milj.kr. på flygplatsen.
          </note>
          <note>
            Eftersom det satsas pengar på flygplatserna ute i landet tycker
            jag att även kommunen här skall göra det. Men låt stockholmarna
            själva få bestämma om de skall ha en andra flygplats eller ej.
            Den flygplats som har riksintresse heter Arlanda, och det är en
            bra och väl fungerande flygplats.
          </note>
          <note type="speaker">
            Anf. 24 HADAR CARS (fp):
          </note>
          <note>
            Fru talman! Jag noterade att Oskar Lindkvist enligt egen utsago
            inte bryr sig om argument, särskilt inte andras. Jag är övertygad
            om att det underlättar för honom att framhärda i sin egen bergfasta
            felsyn.
          </note>
          <note>
            Anf. 25 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Oskar Lindkvist tyckte inte att han hade fått svar
            på frågan om jag ansåg att Bromma flygplats är ett riksintresse.
            Jag upprepar att det är ett riksintresse att det finns en regional
            flygplats i
          </note>
          <note>
            Stockholmsområdet. Som läget ser ut nu är alternativen till Bromma
            knappast inom synhåll.
          </note>
          <note>
            Det är rätt, Lennart Fremling, att vi inom regeringen arbetar
            med samhällsekonomiska kalkyler som också inkluderar miljökonsekvenserna.
            Det trafikpolitiska kostnadsansvaret måste alltså ta dessa hänsyn.
          </note>
          <note>
            När det gäller miljöfrågan, fru talman, skall jag kanske bara
            för ordningens skull säga att Bromma är koncessionsprövat och
            har mycket stränga begränsningar vad gäller buller. Dessa innebär
            att bara tysta propellerflygplan som SAAB 340 och de allra tystaste
            jetflygplanen som BAE 146 kan utnyttjas på den här flygplatsen.
          </note>
          <note>
            Däremot finns inte utsläpp i luften med i det här koncessionsbeslutet.
            De är ju lika stora var de än sker. Det har ingen betydelse om
            man släpper ut dem på Bromma eller på Arlanda. Då är det trafikens
            omfattning som skall prövas.
          </note>
          <note>
            Slutligen kan jag tyvärr inte utdela någon julklapp till Jan
            Sandberg, inte i den här formen i alla fall.
          </note>
          <note>
            Fru talman! Vi får nog sammanfattningsvis konstatera att bollen
            i frågan om Brommas framtid för närvarande ligger hos Stockholms
            kommun och dess fullmäktige.
          </note>
          <note type="speaker">
            Anf. 26 GÖREL BOHLIN (m):
          </note>
          <note>
            Fru talman! Då är det ju, kommunikationsministern, av stor betydelse
            vilka signaler som utgår från det här huset och från kommunikationsministern.
            Min uppfattning är, som jag redan sagt, att det inte går att lägga
            ned
          </note>
          <note>
            Bromma flygplats, varken nu eller senare. Det beror på det system
            som vi faktiskt har skapat genom att Bromma tar en annan trafik
            än den som finns på Arlanda. Bromma tar en trafik som man inte
            kan ta på Arlanda. Arlanda är en mycket bra flygplats, där delar
            jag Sven-Gösta Signells uppfattning, tack vare funktionen som
            nav. Det gör att vi kan nå många kommuner och platser i landet,
            i Europa och i världen i övrigt. Bromma behövs för att Arlanda
            inte skall belastas onödigtvis.
          </note>
          <note>
            Jag undrar om inte frågan om värdeminskning av bytesmarken och
            ersättningsfrågan skulle kunna lösas i samband med att man diskuterar
            ett eventuellt bolag. Det finns ju ett intresse för att överta
            ansvaret för Bromma flygplats i form av ett bolag. Därmed skulle
            man få ett pilotprojekt som låg i linje med vad luftfartsverket
            har föreslagit även för andra flygplatser ute i landet. Jag vill
            alltså föreslå att kommunikationsministern tittar på detta.
          </note>
          <note>
            Oskar Lindkvists förnekande av planerna på byggnation på Brommafältet
            tycker jag är mycket egendomligt. Även om det kanske inte finns
            en färdig plan, så finns det i alla fall uttalanden från socialdemokratiska
            ledamöter i Stockholms kommunfullmäktige. Man reserverade sig
            häromdagen och sade att man ansåg att hela
          </note>
          <note>
            Brommafältet skulle bebyggas. Då får det plats med många bostäder,
            mycket trafik och mycket miljöförstöring, precis det som Oskar
            Lindkvist påstår sig vilja bespara Brommaborna.
          </note>
          <note>
            Det är litet typiskt för socialdemokraterna att man tar på sig
            att ta hand om människor. Oskar
          </note>
          <note>
            Lindkvist gör sig till tolk för människorna i
          </note>
          <note>
            Brommaområdet, men de föredrar flyget framför bilar som har kommit
            i anslutning till ett bostadsområde som dessutom har dåliga vägar.
          </note>
          <note type="speaker">
            Anf. 27 OSKAR LINDKVIST (s):
          </note>
          <note>
            Fru talman! Jag skall först säga några ord till Görel
          </note>
          <note>
            Bohlin. Hon säger att man har uttalat sig mot bostadsbebyggelse
            och för flygtrafik ute i
          </note>
          <note>
            Brommaområdet. Bakgrunden är den att moderaterna hade ett informationsmöte
            där med ungefär 40 deltagare, av vilka en del var socialdemokrater
            och motståndare till de åtgärder som föreslogs. Det är alltså
            den opinionsbildning som Görel Bohlin talar om när hon säger hela
            västerort och hela Brommaområdet. Det är helt andra nivåer på
            den befolkningsmängden än det antal som deltar i moderata samlingspartiets
            möten.
          </note>
          <note>
            Sedan fick Görel Bohlin revidera sitt tidigare påstående om att
            det inte finns några planer på hur många bostäder som skall byggas
            på Bromma, att det inte finns någonting utarbetat. Det finns olika
            synpunkter på vad man kan göra. I stadshuset i
          </note>
          <note>
            Stockholm har man sagt ifrån att man faktiskt själva vill bestämma
            vad man skall göra på Bromma. Det var Sven-Gösta Signell också
            inne på. Det är en kommunal angelägenhet som riksdagen inte har
            någonting med att göra. Stockholms kommun har, som alla andra
            kommuner, rätt att själv bestämma över sin egen kommun. Det gäller
            även Bromma flygfält, och det tycker jag är alldeles självklart.
          </note>
          <note>
            Nu har vi fått klart besked i den här debatten att kommunikationsministern
            har svängt om. Det finns ingenting kvar av svaret på Görel Bohlins
            fråga. Nu har vi fått klart för oss att kommunikationsministern
            inte ser någon lösning på de här frågorna. Det finns inget alternativ
            till
          </note>
          <note>
            Bromma att diskutera. Det har naturligtvis en stor betydelse
            för flyget i Sverige. Han medger också att man har fått ställa
            mycket hårda krav från koncessionsnämnden och säger dessutom att
            det finns vissa utsläpp i luften, men att de sker litet var som
            helst. Det gäller inte bara Stockholm, och då får man naturligtvis
            stå ut med dem. Jag tror att kommunikationsministern från sitt
            politiska utgångsläge skulle göra människor en stor tjänst om
            han ägnade sig mer åt miljöfrågorna och människors välbefinnande.
            Jag tycker att det är viktigare för en kommunikationsminister
            att ägna sig åt frågor som hur folk trivs på sina arbetsplatser
            och i sina bostäder och hur familjerna kan trivas tillsammans
            utan att störas av en ständig flygverksamhet med tillhörande utsläpp
            i luften och risker för olycksfall -- sådana har tyvärr också
            inträffat i flygverksamheten på Bromma -- än att ägna sig åt avveckling
            av flygtrafik.
          </note>
          <note>
            Talmannen anmälde att Görel Bohlin anhållit att till protokollet
            få antecknat att hon inte ägde rätt till ytterligare inlägg.
          </note>
          <note>
            Anf. 28 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Fru talman! Jag konstaterar att Oskar Lindkvist har mycket lågt
            ställda anspråk på vad en omsvängning innebär. Han har själv från
            denna talarstol gång på gång ondgjort sig över att jag inte lämnar
            något svar på frågan huruvida Bromma är ett riksintresse. Jag
            svarade tydligt att det beror på om det finns några alternativ.
            Det behövs en regional flygplats, bl.a., Oskar Lindkvist, för
            att se till att man i familjer runt om i landet skall kunna bo
            kvar i de regioner där man vill bo och samtidigt skall kunna pendla
            till kungl. huvudstaden när man har ärenden dit.
          </note>
          <note>
            Jag framhöll de här sakerna redan i det utdelade svaret. Jag
            har sedan preciserat mig i svaren på några frågor som har ställts,
            men, Oskar Lindkvist, någon omsvängning är det inte fråga om.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellationerna 1991/92:35 och 44
          </note>
          <note>
            om vården av unga missbrukare
          </note>
          <note>
            Anf. 29 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Anita Johansson har frågat mig:
          </note>
          <note>
            1. Hur garanteras att den enskilde får en adekvat vård, då kommunernas
            ekonomiska förutsättningar ständigt försämras?
          </note>
          <note>
            2. Vilka vårdformer skall gälla för de personer som definieras
            både som psykiskt sjuka och dessutom har missbruksproblem samt
            hur undviker man att olika vårdtagare hamnar mellan dessa särintressen?
          </note>
          <note>
            3. Hur skall man garantera att det finns ett differentierat vårdutbud
            för olika vårdgrupper?
          </note>
          <note>
            4. Vad görs för att även tvångsvården skall utgöra ett kvalificerat
            vårdalternativ?
          </note>
          <note>
            Rosa Östh anför att alarmerande signaler kommit om att platser
            på ungdomshem i dag inte efterfrågas som tidigare därför att de
            befinns alltför dyra och att de mest hjälpbehövande ungdomarna
            lämnas utan adekvat vård. Mot denna bakgrund frågar
          </note>
          <note>
            Rosa Östh mig om vilka åtgärder regeringen är beredd att vidta
            för att förbättra läget på kort sikt samt hur regeringens tidsplan
            ser ut vad gäller att verkställa riksdagens beslut om ett statligt
            huvudmannaskap för de särskilda ungdomshemmen.
          </note>
          <note>
            Jag besvarar interpellationerna i ett sammanhang.
          </note>
          <note>
            Riksdagen fattade i maj 1991 (1990/91:SoU14, rskr. 267) ett principbeslut
            att de särskilda ungdomshemmen skall överföras till statligt huvudmannaskap,
            vilket skall genomföras under år
          </note>
          <note>
            1992. Vid ärendets beredning anförde socialutskottet att frågan
            om missbrukarvårdens framtida innehåll och organisation kan komma
            att behöva belysas ytterligare.
          </note>
          <note>
            En särskild utredare har tillkallats för att utreda frågan med
            utgångspunkt i riksdagens beslut.
          </note>
          <note>
            Utredningen, som påbörjades i september, skall enligt direktiven
            vara färdig den 15 januari 1992.
          </note>
          <note>
            Jag vill också nämna att ungdomsbrottskommittén
          </note>
          <note>
            (Ju 1990:07) har i uppdrag att göra en översyn av det allmännas
            insatser vid brott av unga. Kommittén skall lämna sina förslag
            hösten 1992.
          </note>
          <note>
            Till Anita Johansson vill jag säga att de ekonomiska förutsättningarna
            för de behandlingsformer det här rör sig om, nämligen de särskilda
            ungdomshemmen och LVM-hemmen inom missbrukarvården, skall ses
            över av utredningsmannen. De nuvarande statsbidragsreglerna gäller
            enligt riksdagens beslut under år 1992. Vad som därefter skall
            gälla får tas under övervägande när utredningsmannen har presenterat
            sina förslag och sedvanlig remissbehandling har genomförts.
          </note>
          <note>
            Ett av de avgörande argumenten när riksdagen beslutade om ett
            statligt huvudmannaskap för de särskilda ungdomshemmen var nödvändigheten
            av att få till stånd en mera differentierad vård för de mest vårdbehövande
            ungdomarna.
          </note>
          <note>
            Utredningsmannen arbetar efter vad jag erfarit efter två huvudlinjer
            vad gäller det statliga huvudmannaskapets utformning: dels ett
            renodlat statligt ägande- och driftsansvar, dels ett entreprenörssystem,
            där staten som huvudman kan träffa avtal med ett landsting eller
            en kommun om driften av en institution. Behovet av en ökad differentiering
            av vården är grundläggande i båda alternativen. Även inom missbrukarvården
            föreligger samma behov av en ökad differentiering, vilket bl.a.
            skall göra det möjligt att klara även grupper med sammansatta
            och svåra problem.
          </note>
          <note>
            Innehållet i missbrukarvården kommer också att behandlas i den
            alkoholkommission som regeringen har för avsikt att tillsätta
            inom kort.
          </note>
          <note>
            Såväl vid missbrukarvårdens tvångsvårdsinstitutioner som vid
            de särskilda ungdomshemmen pågår flera försöksverksamheter som
            syftar till att förbättra vårdinnehållet. Inom statsbidragssystemets
            ram har 30 milj.kr. årligen avsatts för utvecklings- och försöksverksamhet
            i första hand inom institutionsvården. Det är i detta sammanhang
            angeläget att peka på behovet av uppföljning och utvärdering.
            I detta syfte har t.ex.
          </note>
          <note>
            Stockholms läns landsting med stöd av utvecklingsmedel startat
            ett ambitiöst uppföljningsprogram beträffande de särskilda ungdomshemmen
            i landstinget. Denna satsning på utvecklings- och försöksverksamhet
            samt på utvärdering och uppföljning är synnerligen viktig för
            att tvångsvården ännu bättre skall kunna svara för ett kvalificerat
            vårdalternativ.
          </note>
          <note>
            Jag har, fru talman, i det föregående delvis besvarat
          </note>
          <note>
            Rosa Ösths frågor. När det gäller åtgärder på kort sikt vill
            jag dessutom peka på att 75 milj.kr. per år har avsatts i år och
            nästa år för anordningsbidrag, vilket gör det möjligt för kommuner
            och landsting att fullfölja en planerad utbyggnad. Under det senaste
            året har också antalet platser ökat både inom ungdomsvården och
            missbrukarvården.
          </note>
          <note>
            Detta innebär att platsbidragens andel av statsbidraget har ökat.
            Sedan den särskilt tillkallade utredaren har redovisat sitt förslag
            om hur riksdagens beslut om ett förändrat huvudmannaskap skall
            kunna genomföras och efter sedvanlig remissbehandling kommer regeringen
            senare nästa år att återkomma till riksdagen med en proposition
            i frågan.
          </note>
          <note type="speaker">
            Anf. 30 ANITA JOHANSSON (s):
          </note>
          <note>
            Fru talman! Tack för svaret, socialministern!
          </note>
          <note>
            Riksdagen har beslutat att staten skall ta över huvudmannaskapet
            för de enskilda ungdomshemmen. Bristen på platser på behandlingshem
            och andra behandlingsmöjligheter för barn och ungdomar är mycket
            stor, speciellt här i Stockholmsregionen. Missbrukarvården har
            kritiserats. Den s.k. gråzonen mellan psykiatrisk vård och missbrukarvård
            är tydlig. Man har därför försökt att definiera vad som är huvudproblemet
            hos de vårdbehövande, eftersom vårdalternativ för både psykiska
            problem och missbrukarproblem är svåra att finna.
          </note>
          <note>
            Ungdomar som begår allvarliga brott kan inte tas om hand. Vården
            har långt ifrån fungerat bra, och det har även JO konstaterat
            i ett mycket kritiskt uttalande. Behandlingsresultaten uteblir
            i stor utsträckning. Läget är alarmerande. Kostnaderna har stigit
            mycket kraftigt, vilket lett till att en del ungdomar inte kan
            placeras. Det finns t.o.m. risk för att platser kan stå tomma
            i dag.
          </note>
          <note>
            Fru talman! Det är samhällsekonomiskt vansinne att vi inte bättre
            tar hand om dessa svaga ungdomar.
          </note>
          <note>
            Inte minst Bengt Westerberg brukar tala om god samhällsekonomi
            och även om insatser för det glömda Sverige, och jag tycker att
            de här ungdomarna med missbruksproblem verkligen tillhör det glömda
            Sverige.
          </note>
          <note>
            Utgångspunkten måste vara att all tvångsvård skall ske i offentlig
            regi. Platserna måste bli fler, men det gäller också att öka insatserna
            på de befintliga platserna. Som jag skrivit i min interpellation
            är jag orolig över att den gamla ungdomsvårdsskolan skall återinföras
            med de brister som där fanns.
          </note>
          <note>
            Justitieminister Gun Hellsvik har i en intervju i
          </note>
          <note>
            Svenska Dagbladet sagt att t.o.m.
          </note>
          <note>
            ungdomsfängelse borde återinföras. Jag vill fråga:
          </note>
          <note>
            Hur ser socialministern på detta?
          </note>
          <note>
            Om jag tolkat socialministern rätt, skall alla knarkare kunna
            dömas till fängelse. Har jag uppfattat detta rätt? I så fall finns
            det risk för att vi förlorar kontakten med många missbrukare och
            därmed missar möjligheten att de underkastar sig frivillig vård,
            som omvittnat leder till det bästa resultatet.
          </note>
          <note>
            I ett pressmeddelande från socialdepartementet står det: ''Att
            införa fängelse för eget bruk av narkotika handlar inte om att
            brutalt kasta narkomaner i fängelse. Det handlar om att öka möjligheterna
            att ingripa i tid för att kunna ge fler narkomanvård.'' Men detta
            går inte ihop. Den stora faran är att det blir mest inlåsning
            och litet vård och behandling.
          </note>
          <note>
            Nej, herr socialminister, mitt förslag är att påföljder som innebär
            kriminalvård och då främst fängelse skall användas med mycket
            mycket stor återhållsamhet för unga lagöverträdare. Åtgärder mot
            dessa unga, i åldersgruppen 15--17 år, bör ske inom socialtjänsten
            och inte inom kriminalvården.
          </note>
          <note>
            LVU- och LVM-hemmens patienter har ofta svåra psykiska störningar.
            Därför måste landsting och kommuner samarbeta mycket mer. Utslussningen
            från behandlingshem bör förbättras snarast. Det handlar både om
            boende, arbete och behandling.
          </note>
          <note>
            Socialministerns svar innehåller mest besked om en rad olika
            utredningar. De är i och för sig påkallade.
          </note>
          <note>
            Men det gäller nu att skynda med reformarbetet.
          </note>
          <note>
            Jag har haft många kontakter med personalen på många LVU- och
            LVM-hem, och alla är nu mycket oroade för att det händer så litet.
            Jag är också mycket oroad för vad som skall hända när kommunernas
            ekonomi kraftigt försämras.
          </note>
          <note type="speaker">
            Anf. 31 ROSA ÖSTH (c):
          </note>
          <note>
            Fru talman! Jag tackar socialministern för svaret.
          </note>
          <note>
            Jag har förstått att regeringen verkligen intresserar sig för
            de här frågorna. Det framgick ju bl.a. av ett meddelande som kom
            häromdagen, som berättade att Bengt Westerberg var i Göteborg
            i veckan och lät sig informeras om § 12-hemmen, som är det jag
            närmast berör i min interpellation.
          </note>
          <note>
            Jag har följt den här frågan på nära håll under många år, först
            som kommunalpolitiskt verksam och senare från utskottet här i
            riksdagen. Fram till
          </note>
          <note>
            1983 fanns de statliga ungdomsvårdsskolorna. Jag är fullt medveten
            om att det kunde riktas kritik mot dessa -- självklart, höll jag
            på att säga, för jag undrar om det över huvud taget är möjligt
            att ha en vård som innehåller tvångsinslag, utan att det blir
            kritiserat.
          </note>
          <note>
            Det som vi i dag vet var dåligt hos ungdomsvårdsskolorna skall
            vi naturligtvis inte överföra till en ny verksamhet, även om den
            sker i statlig regi. Men det som var bra med ungdomsvårdsskolorna
            var att de över huvud taget fanns, att det var möjligt att praktiskt
            taget alltid, såvitt jag vet, få en plats till en ung människa
            som det krävdes särskilda insatser för. Man avvisade inte en ansökan
            med motivet att Pelle kan vi inte ta emot, för han är alldeles
            för stökig och stör den anda som vi har byggt upp i vår institution,
            osv. Den typen av avvisningar har vi sett alldeles för många av
            under senare tid.
          </note>
          <note>
            När man har följt utvecklingen genom åren, har man inte kunnat
            undgå att bli upprörd då och då.
          </note>
          <note>
            Jag skall bara ta ett exempel.
          </note>
          <note>
            En femtonårig grabb med urusla uppväxtförhållanden och kriminellt
            beteende straffade på kort tid ut sig från flera institutioner.
          </note>
          <note>
            Han gjorde flera allvarliga självmordsförsök.
          </note>
          <note>
            Förtvivlade socialsekreterare berättade hur de under flera dagar
            ringde ett otal samtal för att försöka hitta en plats men utan
            att lyckas.
          </note>
          <note>
            Så hamnade han i den psykiatriska vården, och det är mycket möjligt
            att han behövde den vården då.
          </note>
          <note>
            Men personalen där har utbildning för att lindra och bota sjukdomssymtom
            som i hans och i många andras fall inte är det primära utan en
            följd av missbruk, en allmänt otrygg situation som kanske hade
            kunnat undvikas, om han hade fått rätt hjälp i tid.
          </note>
          <note>
            I ett liknande fall placerades pojken i brist på annat hos en
            s.k. jourfosterfamilj. Därifrån rymde han efter en halvtimme.
            Det här var man fullt medveten om skulle komma att ske, men den
            desperata personalen på socialförvaltningen kunde ändå peka på
            att man hade gjort någonting.
          </note>
          <note>
            Ja, vittnesbörden är många. Det är bara att ösa ur raden. Det
            är därför som jag är så angelägen om att den här debatten aldrig
            får avstanna och ambitionerna aldrig upphöra när det gäller att
            komma till rätta med problemen.
          </note>
          <note>
            I sin senaste berättelse tar JO åter upp frågan om
          </note>
          <note>
            LVU-vården. JO hänvisar till beslutet från 1987, som påtalade
            mycket allvarliga brister, och säger sedan -- det var alltså i
            april i år -- att det nu kan konstateras att de problem som påvisades
            1987
          </note>
          <note>
            kvarstår med oförändrad styrka.
          </note>
          <note>
            Som jag sade i min fråga, finns det i dag flera uppgifter om
            att kommuner av kostnadsskäl inte utnyttjar de platser som finns.
            Det är en ny typ av signaler. En utredningsplats på ett § 12-hem,
            dvs.
          </note>
          <note>
            på en låst avdelning, kan i dag kosta 4 600 kr. per dygn. Det
            är i och för sig inte så svårt att förstå att många kommuner hävdar
            att LVU-vården och
          </note>
          <note>
            LVM-vården raserar deras budget totalt. Men det är naturligtvis
            ändå inte acceptabelt att extremt hjälpbehövande ungdomar lämnas
            i sticket på grund av det förhållandet.
          </note>
          <note>
            Jag ställde en fråga om hur regeringens tidsplaner ser ut i fråga
            om att verkställa riksdagens beställning om ett förändrat huvudmannaskap
            för
          </note>
          <note>
            § 12-hemmen. Svaret som jag har fått i det fallet är inte särskilt
            uttömmande. Det som sägs är att det kommer en proposition under
            1992, och det hoppas jag naturligtvis. Men litet mera distinkta
            tankar antar jag att det ändå finns. Kommer man t.ex. att avvakta
            ungdomsbrottskommitténs förslag, som skall komma 1992, innan man
            lägger fram en proposition?
          </note>
          <note>
            Jag är mycket väl medveten om att det är många faktorer som måste
            vägas in i det här sammanhanget. Men om det kommer att dröja kanske
            ett år innan propositionen kommer, måste något ske innan dess.
            Det blir förmodligen tvunget i alla händelser.
          </note>
          <note>
            Som jag ser det, måste regeringen ta upp överläggningar med kommun-
            och landstingsförbunden och på så sätt komma fram till hur man
            kan förbättra situationen fram till dess att man beslutar att
            göra en ny organisation.
          </note>
          <note>
            Fru talman! Jag ser fram emot de kompletterande synpunkter som
            jag är säker på att Bengt
          </note>
          <note>
            Westerberg har i det här sammanhanget.
          </note>
          <note type="speaker">
            Anf. 32 LEIF CARLSON (m):
          </note>
          <note>
            Fru talman! Det är mycket brännande problem som tas upp här.
            Att hjälpbehövande lämnas utan vård är inte försvarligt i ett
            humanitärt samhälle.
          </note>
          <note>
            De synpunkter som har kommit från socialministern tycker jag
            ger en hel del. Samtidigt kommer också signaler, senast i en artikel
            av den i
          </note>
          <note>
            Stockholm ansvarige Leif Brigander i DN, att platssituationen
            för de ''litet normalare'' § 12-
          </note>
          <note>
            behövande ungdomarna inte är så dålig, utan här finns plats.
            Det är kanske mer kostnaden man är orolig för.
          </note>
          <note>
            Men jag skulle vilja ta upp ett par grupper, för vilka jag tycker
            att behoven är mycket speciella och som kommer i kläm. Den ena
            är den lilla grupp flickor som i dag har små möjligheter att få
            adekvat vård.
          </note>
          <note>
            Det finns bara ett hem, Brättegården i Vänersborg med tjugotre
            vårdplatser, varav åtta slutna, och så planerar man för ett hem
            i Falkenberg med tolv vårdplatser, varav fem slutna. Sedan finns
            det några blandade avdelningar. Alla föreståndare tycks vara överens
            om att detta är alldeles för litet för flickorna, som far verkligt
            illa. Det är en grupp som måste prioriteras, när man nu vidtar
            åtgärder.
          </note>
          <note>
            Den andra gruppen har redan berörts här. Det är den lilla, mycket
            starkt brottsbelastade och brottsbenägna gruppen missbrukare,
            som egentligen inte är behandlingsbara i dagens vårdformer. Speciella
            hem med riksintag och längre inlåsningstider än två månader kan
            ge möjlighet att normalisera några, så att de blir behandlingsbara.
          </note>
          <note>
            Vi vet att för vissa är insatserna förgäves. Här måste samhället
            naturligtvis skyddas. Men den gruppen måste bli så liten som det
            över huvud taget är möjligt. Därför är det mycket viktigt med
            speciella differentierade möjligheter med längre inlåsningstider.
            Över huvud taget behövs mer differentierade insatser än vad som
            har sagts. Det kan vara smärre specialinriktade hem med olika
            vårdmöjligheter, t.ex. allt från veckoslutshem, som kan användas
            vid inledningen av en brottsbana, till längre sluten vård.
          </note>
          <note>
            Fru talman! Jag vill fråga socialministern om man från regeringens
            sida särskilt har övervägt åtgärder, försök och utvärderingar
            för just de två utsatta grupperna, dvs. flickor samt mycket brottsbenägna
            och behandlingsmässigt svåra, näst intill ej behandlingsbara,
            ungdomar.
          </note>
          <note type="speaker">
            Anf. 33 WIDAR ANDERSSON (s):
          </note>
          <note>
            Fru talman! Det här är en mycket intressant och viktig fråga.
            Vi har här i Sverige mycket höga ambitioner när det gäller att
            försöka stödja och hjälpa ungdomar och barn som far illa. Låt
            oss hoppas att det är ett gemensamt intresse att även i fortsättningen
            ha kvar de höga ambitionerna. Det är det som har gjort att drogproblemet
            och det kriminella problemet bland ungdomar trots allt är ganska
            litet.
          </note>
          <note>
            Jag håller just nu på att läsa en rapport från en femtonmannakommitté
            i EG-parlamentet. Man har där belyst den alarmerande situationen
            med den ökade kriminaliteten i Europa. Man räknar med att ungefär
            86 % av all kriminalitet i Frankrike är narkotikarelaterad. Vi
            vet att i Sverige är den narkotikarelaterade brottsligheten mycket
            stor. De europeiska ledarna har nu t.o.m. avsatt tid att i
          </note>
          <note>
            Maastricht diskutera droger, kriminalitet och vilka åtgärder
            samhället kan vidta.
          </note>
          <note>
            Det här känns fint. I svenska medier kan man ju tro att det enda
            som diskuteras i Europa är legalisering osv. Det pågår alltså
            seriösa politiska diskussioner kring problemet.
          </note>
          <note>
            Det allra viktigaste är att bibehålla de höga ambitionerna och
            viljan att använda skattepengar till tidiga ingripanden och att
            försöka minimera problemet. Att staten nu blir huvudman för §
            12-
          </note>
          <note>
            hemmen innebär i och för sig ingen garanti för något, inte vare
            sig bättre eller sämre. Men det innebär en möjlighet för oss i
            riksdagen att ständigt diskutera metodutveckling. Inte minst viktig
            är den fråga som Leif Carlson tog upp, nämligen flickornas situation.
            Både flickor och kvinnor är extra utsatta.
          </note>
          <note>
            Låt oss inte fastna så mycket i diskussionen om frivillighet
            eller tvång. Vi vet att båda delarna behövs. Det är en av sanningarna
            bakom att vården är så pass effektiv.
          </note>
          <note>
            Det är också viktigt att socialministern funderar över vissa
            samordningsmöjligheter. Många av dem som befinner sig på fängelserna
            i dag, dömda för tillgrepps- och våldsbrottslighet, är missbrukare.
          </note>
          <note>
            Tiden på fängelset skulle kunna användas oerhört mycket mer effektivt.
            Jag har i flera omgångar fört fram förslaget att kriminalvården,
            kriminalvårdsstyrelsen och de olika anstalterna skulle ta ett
            större ansvar för motivation, avgiftning, behandling, hjälp och
            stöd, kontakt med de anhöriga, dvs. ett brett engagemang att använda
            tiden som missbrukarna befinner sig på fängelse mycket bättre
            än vad som sker i dag. Ett sådant förfarande vore både samhällsekonomiskt
            och mänskligt mycket bättre än att satsa de oerhörda resurserna,
            såsom det görs i dag, på
          </note>
          <note>
            LVM-hem -- som faktiskt inte fungerar något vidare, slukar hundratals
            miljoner ofta till ingen nytta och väcker falska förhoppningar.
          </note>
          <note>
            Jag hoppas att socialministern är beredd att upprätthålla fortsatt
            höga ambitioner och att han funderar över olika samordningsmöjligheter
            som finns i kampen mot droger och kriminalitet. Jag hoppas att
            vi från det svenska parlamentet kan föra en aktiv och offensiv
            diskussion ute i Europa i dessa frågor.
          </note>
          <note>
            Anf. 34 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Flera talare har sagt att situationen är alarmerande.
            Det kan man kanske säga. Ändå skulle jag vilja påstå att utvecklingen
            under det senaste året gör att den i dag ter sig något mindre
            alarmerande än för några år sedan. Den situation som JO beskrev
            i sitt utlåtande i april i år, och som daterar sig till 1989/90,
            har något förbättrats fram till i dag. Det beror delvis på insatser
            från statsmakternas sida med anordningsbidrag och andra åtgärder.
            Naturligtvis beror det också på att man ute i de ansvariga sociala
            myndigheterna i kommuner och landsting har tagit åt sig av kritiken.
          </note>
          <note>
            Det är t.ex. ovanligare i dag än vad det var för ett år sedan
            att man på institutionerna säger nej till mycket besvärliga ungdomar.
            De signaler jag har fått de senaste dagarna, när jag har haft
            anledning att höra mig för litet grand om situationen, är att
            det för närvarande ser något bättre ut.
          </note>
          <note>
            Men det här innebär inte att allt är bra. Självfallet måste vården
            för ungdomarna utvecklas på olika sätt. En av tankarna när riksdagen
            har beställt ett förstatligande och regeringen låter utreda det,
            är att det skall ge oss bättre möjligheter att differentiera vården.
            Det handlar om differentiering på många olika sätt. Bl.a. är det
            att erbjuda speciella hem för flickor. Det finns fler utbyggnadsplaner
            än de Leif Carlson nämnde. Jag tror att insikten i dag är utbredd
            om att det är viktigt att separera pojkar och flickor i samband
            med vården.
          </note>
          <note>
            I direktiven till den särskilda utredaren har det klart sagts
            att möjligheter till ett längre omhändertagande än två månader
            också skall prövas i särskild ordning. Även den gruppen av vårdnadstagare
            kommer vi förhoppningsvis att kunna göra något åt.
          </note>
          <note>
            Jag vill också understryka att vi från statens sida satsar en
            hel del utvecklingspengar just för att förbättra vårdformerna.
            Bl.a. Stockholm och
          </note>
          <note>
            Göteborg, som jag har studerat mest för egen del, har fått en
            del av pengarna. Där pågår för närvarande en ganska spännande
            utvecklingsverksamhet där man just försöker att följa upp och
            utvärdera de insatser som görs.
          </note>
          <note>
            Resultaten kan sedan användas för att utveckla vårdformerna på
            ett bra sätt framöver.
          </note>
          <note>
            Frågan om platsbrist har också berörts i några inlägg. Sanningen
            är väl att för närvarande finns det inga tomma platser i Stockholm.
            Det har kommit olika signaler. För några månader sedan talades
            det om en oerhörd platsbrist i Stockholm. När Rosa
          </note>
          <note>
            Östh skrev sin interpellation för någon månad sedan, stod det
            i tidningarna att det fanns platsöverskott i Stockholm. Priserna
            skulle ha gått upp så mycket att kommunerna inte ville utnyttja
            vårdhemmen. I dag finns det en bättre balans. Det är delvis säkert
            på grund av att institutionerna har sänkt priserna. Det är viktigt
            att kommunerna ser till att de inte betalar orimliga priser till
            institutionerna. Annars är det risk för att institutionerna inte
            utnyttjas hur bra de än är.
          </note>
          <note>
            Anita Johansson tog upp frågan om i vilken utsträckning fängelse
            skall användas för unga människor. Jag delar helt hennes utgångspunkt
            --
          </note>
          <note>
            jag tror att de flesta gör det -- att fängelse skall användas
            med stor restriktivitet. Fängelse skall användas i yttersta undantagsfall
            för unga människor, dvs. barn, under 18 år.
          </note>
          <note>
            När jag och många andra har drivit kravet att narkotikastrafflagen
            skall ändras, är utgångspunkten inte att fängelsestraff skall
            utnyttjas för att kasta någon i fängelse, lika litet som vi kastar
            dem som är 15--17 år i fängelse även om de begår andra brott där
            fängelse i och för sig finns med i straffskalan. Skälet till att
            vi ändå vill ha fängelse med i straffskalan är att det ger möjligheter
            att ta prover, vilket annars inte är möjligt så länge det endast
            finns böter i straffskalan. Vi hade ju länge en diskussion här
            i kammaren om huruvida eget bruk över huvud taget skulle vara
            straffbart. Nu har vi nått en bit på väg, och det har blivit straffbart.
            Vi menar alltså att man också bör införa fängelse i straffskalan
            för att bl.a.
          </note>
          <note>
            underlätta för polisen att bevisa när narkotika har förekommit.
          </note>
          <note>
            Jag såg också i tidningen att justititeminister Gun
          </note>
          <note>
            Hellsvik hade talat om ungdomsfängelser. Nu vet jag inte exakt
            om hon syftade på någonting annat än de ungdomsfängelser som vi
            tidigare hade i
          </note>
          <note>
            Sverige. De avsåg ju inte personer under 18 år utan personer
            mellan 18 och 24 år. Vad hon har i tankarna är sannolikt någon
            bättre form av kriminalvårdsanstalter för människor som fortfarande
            är unga men som har passerat myndighetsåldern. Och det vore väl
            i och för sig en välsignelse om man kunde utveckla kriminalvården,
            som ju inte kan påvisa några särskilt goda resultat av sin verksamhet.
          </note>
          <note>
            Rosa Östh undrade om vi hade för avsikt att avvakta ungdomsbrottskommitténs
            betänkande innan vi lägger fram en proposition på grundval av
            den utredning som nu pågår om förstatligande av
          </note>
          <note>
            § 12-hemmen. Nej, det är inte vår tanke att göra det. Vi räknar
            med att driva det här arbetet vidare så snabbt det går, alltså
            remissbehandling under våren och en proposition till hösten.
          </note>
          <note>
            Ungdomsbrottskommitténs arbete kommer ju att redovisas först
            i höst, och det lär inte kunna bli någon proposition förrän kanske
            ytterligare ett år därefter.
          </note>
          <note>
            Allra sist, fru talman, vill jag bara instämma i de ambitioner
            som Widar Andersson uttalade. Det är viktigt att understryka att
            det finns ett mycket nära samarbete mellan droganvändning och
            missbruk å ena sidan och brottslighet å andra sidan. Den kanske
            viktigaste insats vi som politiker kan göra för att minska brottsligheten
            är därför att bekämpa drogmissbruket. I det avseendet står vi
            på samma barrikad.
          </note>
          <note type="speaker">
            Anf. 35 ROSA ÖSTH (c):
          </note>
          <note>
            Fru talman! Tack för beskedet att propositionen inte skall dröja
            ända till hösten!
          </note>
          <note>
            Ju mer man vet om de här frågorna, desto mindre kategorisk blir
            man när det gäller att presentera lösningar. Jag vet inte om jag
            törs dra samma slutsats som Bengt Westerberg, nämligen att situationen
            i dag skulle vara mindre alarmerande än den har varit tidigare.
            Jag tror att det finns en viss risk för att problemen är mera
            dolda i dag. Det här ju en verksamhet som är ytterst labil och
            sårbar.
          </note>
          <note>
            Mycket talar för att man hela tiden måste vara uppmärksam på
            utvecklingen, som snabbt kan förändras från tid till annan.
          </note>
          <note>
            Som jag sade finns det i dag faktiskt tomma platser.
          </note>
          <note>
            Jag har inte varit passiv sedan jag ställde den här interpellationen,
            utan jag har varit i kontakt med tre kommuner i det här området
            så sent som i går.
          </note>
          <note>
            Man bekräftar att man fortfarande avstår från att utnyttja platserna
            på grund av att de är så pass kostnadskrävande. Det tyder ju på
            att det måste göras ansträngningar för att pressa ner kostnaderna.
          </note>
          <note>
            Då kommer vi in på ytterligare en komplikation.
          </note>
          <note>
            Det får naturligtvis inte vara så, att man låter sin ambition
            att rädda § 12-hemmen gå ut över andra, mer öppna vårdformer.
            Som Widar Andersson var inne på måste vi ju alltid slå vakt om
            bredden i utbudet. Behoven är olika, oavsett vilken skola eller
            vilken attityd som för tillfället är rådande.
          </note>
          <note>
            Men jag hoppas naturligtvis att den nya regeringen skall klara
            balansgången och inte bli ett offer för våldsamma pendelsvängningar.
          </note>
          <note>
            Jag vill återkomma till mitt förslag att ta upp överläggningar
            med kommun- och landstingsförbunden. Jag tror nämligen att det
            är alldeles nödvändigt att man fortlöpande följer utvecklingen
            för att man inte skall råka ut för att många ungdomar -- de som
            är allra mest hjälpbehövande -- lämnas utan vård och hjälp eller
            helt felaktigt hamnar i kriminalvården.
          </note>
          <note type="speaker">
            Anf. 36 ANITA JOHANSSON (s):
          </note>
          <note>
            Fru talman! Jag tycker att det är skrämmande signaler som kommer
            från den nya borgerliga regeringen. Jag blev skrämd när jag läste
            att Gun
          </note>
          <note>
            Hellsvik sade att vi bör återinföra ungdomsfängelserna. Vi vet
            av många års erfarenhet från den tid då vi hade ungdomsfängelser,
            att där blev man inte ett dugg bättre. Det var ett steg in i kriminaliteten.
          </note>
          <note>
            Jag är också skrämd över Bengt Westerbergs ganska hårdnackade
            ton i fråga om ''alla knarkare bakom lås och bom''. Jag håller
            med Leif Carlson om att vi måste jobba med olika vårdalternativ.
            Det gäller flickor, det gäller dem med svårt missbruk, osv. Vi
            vet, fru talman, att man tyvärr inte blir bättre inom kriminalvården.
            Där är man i allmänhet inne i den här ''kedjan''.
          </note>
          <note>
            Det skulle vara intressant att höra något om vilka funderingar
            socialministern har för framtiden. Jag vidhåller vad jag sade
            i mitt inledningsanförande, nämligen att det är god ekonomi om
            vi i god tid ser till att de här ungdomarna får en adekvat vård
            --
          </note>
          <note>
            inte fängelse utan vård. Då kan vi både spara pengar och rädda
            ungdomarna från mycket mänskligt lidande.
          </note>
          <note>
            Anf. 37 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Rosa Östh säger att det finns dolda problem. Det
            är självfallet svårt att uttala sig om detta. Men man måste ändå
            notera att det sker en utbyggnad av antalet platser och att det
            sker en utveckling av vården; man försöker lära av erfarenheterna.
            Man har t.ex. på flera håll i landet bestämt sig för att föreståndarna
            på de här hemmen inte längre ensamma skall kunna avvisa ungdomar,
            utan överordnad instans kan gå in och bestämma att de måste ta
            hand om ungdomarna. Detta har lett till att man i dag, såvitt
            jag vet, inte på samma sätt som tidigare förekommit avvisar mycket
            besvärliga ungdomar.
          </note>
          <note>
            En annan sak är att det naturligtvis finns ungdomar som obestridligen
            är mycket besvärliga och att vi i dessa fall inte riktigt vet
            -- inte heller de som är specialister på detta -- hur problemen
            skall hanteras. Det återstår mycket att göra innan vi har utvecklat
            adekvata behandlingsmetoder för dessa ungdomar. Men det är inte
            en resursfråga, utan det handlar egentligen om kunskap och erfarenhet
            och om att hitta ny metodik.
          </note>
          <note>
            Rosa Östh efterlyser också överläggningar med kommunförbund och
            landstingsförbund. Såvitt jag vet har det fortlöpande förekommit
            sådana kontakter mellan statsmakterna och de berörda förbunden,
            där man har diskuterat den här typen av problem. Jag har senast
            för några dagar sedan haft kontakt med Lars Eric Ericsson i
          </note>
          <note>
            Kommunförbundet och bl.a. diskuterat de här frågorna. Det är
            alldeles självklart att innan det blir aktuellt att verkligen
            fullfölja några huvudmannaskapsförändringar krävs det förhandlingar
            av ganska omfattande slag med de berörda förbunden; de finns alltså
            med i bilden.
          </note>
          <note>
            Anita Johansson säger sig vara skrämd över de signaler som kommer
            från regeringen. Det tycker jag närmast tyder på att Anita Johansson
            är ovanligt lättskrämd. Så särskilt mycket signaler på det här
            området har ju ännu inte kommit. Gun
          </note>
          <note>
            Hellsvik gjorde häromdagen några kommentarer i anslutning till
            de våldsamheter som har förekommit här i Stockholm, där rasister
            och antirasister har brakat ihop och använt ganska våldsamma medel.
            I
          </note>
          <note>
            det sammanhanget nämnde hon ungdomsfängelse.
          </note>
          <note>
            Men jag har inte diskuterat saken med henne, så jag kan inte
            i detalj säga vad hon syftade på. Men om hon med ungdomsfängelse
            menade samma sak som de gamla ungdomsfängelserna, så är det alltså
            inte någonting som skall användas för de ungdomar som vi nu framför
            allt diskuterar, dvs. de som ännu inte är 18 år, som ännu inte
            är myndiga. De gamla ungdomsfängelserna gällde äldre ungdomar,
            mellan 18 och 24 år, som jag sade förut.
          </note>
          <note>
            Man kan ju inte säga att svensk kriminalvård har varit så framgångsrik
            att man vill säga nej till varje utveckling när det gäller omhändertagande
            av unga vuxna -- eller för all del ännu äldre. Det behövs tvärtom
            en utveckling också på det området inom kriminalvården.
          </note>
          <note>
            Anita Johansson upprepar att jag skulle ha sagt att alla knarkare
            bör sättas bakom lås och bom. Detta är naturligtvis inte sant.
            Jag har redan en gång förklarat för Anita Johansson att tanken
            är att införa fängelsestraff i straffskalan vid eget bruk av narkotika
            -- för att ge polisen möjlighet att t.ex. ta urinprov eller blodprov
            eller genomföra kroppsvisitation, vilket man inte kan göra i dag,
            när böter är det högsta straff som förekommer.
          </note>
          <note>
            Om man inför fängelse i straffskalan, så ger man dessutom möjlighet
            att döma till skyddstillsyn eller kontraktsvård, vilket kan vara
            mycket lämpliga strafformer när det gäller narkotikamissbruk.
            Med fängelse i straffskalan öppnas möjligheter som vi inte har
            i dag men som vi behöver i kampen mot narkotika.
          </note>
          <note>
            Sedan delar jag självfallet Anita Johanssons uppfattning att
            det är angeläget att vi reagerar så tidigt som möjligt på symtom
            till avvikande beteende eller missbruk, för att försöka hjälpa
            ungdomar på ett tidigt stadium. Den nya lagen om vård av ungdom
            ger större möjligheter än den tidigare lagen gjorde på detta område.
            Lagen är ganska ny, varför det är för tidigt att säga om de lagändringar
            som har skett är tillräckliga eller inte.
          </note>
          <note>
            Men jag kommer naturligtvis att mycket noga följa utvecklingen.
            Skulle det visa sig att det vi hittills har gjort på den punkten
            inte öppnar för alla de alternativ som vi vill se prövade, då
            är vi självfallet beredda att ta andra initiativ som öppnar ytterligare
            möjligheter.
          </note>
          <note type="speaker">
            Anf. 38 ROSA ÖSTH (c):
          </note>
          <note>
            Fru talman! Jag vill verkligen inte tolka Bengt
          </note>
          <note>
            Westerberg så som Anita Johansson gör, att regeringen och socialdepartementet
            skulle vara för att sätta just de ungdomar som vi närmast talar
            om på kriminalvårdens anstalter. I så fall skulle man helt verka
            mot de uttalanden som JO gjort vid flera tillfällen. Låt mig kortfattat
            återkomma till det senaste beslutet där JO konstaterar att socialtjänsten
            i dag inte kan fullgöra sitt verkställighetsansvar såvitt avser
            de unga som enligt domstolsbeslut skall beredas vård enligt lagen.
            Detta har lett till, som man säger, att unga människor som haft
            avvikande beteenden har straffat ut sig ''till det egna hemmet''.
            Unga lagöverträdare i behov av vård får kvarstanna där utan tillsyn
            från socialtjänsten.
          </note>
          <note>
            JO konstaterar vidare att det här har lett till att unga i större
            utsträckning än tidigare döms till fängelse. I många fall har
            rätten uttalat en vanmakt inför en situation som innebär att bristen
            på resurser inom socialtjänsten nödvändiggör att unga människor
            måste dömas till fängelse oaktat att de har ett helt annat behov
            av vård.
          </note>
          <note>
            Jag vill tolka Bengt Westerberg så att han delar min uppfattning
            om att dessa unga människor -- precis som också JO har sagt --
            skall beredas vård i andra former inom socialtjänstens ram.
          </note>
          <note>
            Överläggningarna hittills mellan staten,
          </note>
          <note>
            Landstingsförbundet och Kommunförbundet har såvitt jag vet varit
            en smula ytliga. Vad som behöver göras för att verkligen nå resultat
            är att tränga ned på djupet och ta till sig de erfarenheter och
            idéer som finns om hur nya vårdformer skall utvecklas.
          </note>
          <note>
            Det gäller att se hela bredden av de behov som finns, som har
            funnits och som för all framtid kommer att finnas hos unga människor.
            Jag räknar med att Bengt Westerberg kommer att verka för att dessa
            behov blir bättre tillgodosedda i framtiden än de har varit under
            den senaste tioårsperioden.
          </note>
          <note type="speaker">
            Anf. 39 ANITA JOHANSSON (s):
          </note>
          <note>
            Herr talman! Det är bra, socialministern, om vi gemensamt kan
            hjälpas åt att arbeta för att kriminalvården verkligen blir vad
            namnet står för, nämligen vård. På det området har vi mycket att
            önska.
          </note>
          <note>
            Jag vidhåller att det är oerhört god ekonomi att satsa resurser
            på unga människor innan de är alltför djupt inne i problemen och
            blir utslagna. Jag förväntar mig att det statliga anslaget på
            detta område höjs med en och annan krona när nu Bengt
          </note>
          <note>
            Westerberg arbetar med budgeten.
          </note>
          <note>
            Anf. 40 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig först säga till Rosa Östh att jag har tagit
            del av JOs utredning på detta område.
          </note>
          <note>
            Det som står där är naturligtvis mycket alarmerande. Jag tror
            dock att situationen har förbättrats något. Den situation JO beskriver
            är ju från 1989/90, och en del saker har förbättrats en del sedan
            dess. Det innebär självklart inte att problemen är lösta. Allt
            vi kan göra i samråd med kommunförbunden, t.ex. genom att stimulera
            utveckling av behandlingsmetoder och utbyggnad av ytterligare
            behandlingshem, skall vi naturligtvis också göra. Om man finner
            att lagstiftningen så småningom behöver ändras, är vi givetvis
            beredda att även göra det.
          </note>
          <note>
            Mycket av den kritik som Anita Johansson riktade mot det rådande
            tillståndet slår naturligtvis tillbaka mot den regering som hon
            tidigare har representerat. Men jag kan lova Anita Johansson att
            vi skall göra allt som står i vår makt för att situationen skall
            bli bättre. Med Anita Johanssons bistånd skall vi säkert lyckas
            med det.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1991/92:37 om kvinnors arbetsvillkor
            i en privatiserad vård- och omsorgssektor
          </note>
          <note>
            Anf. 41 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Ines Uusmann har ställt följande frågor till mig:
          </note>
          <note>
            1. Vad är det enligt socialministerns mening som talar för att
            privata arbetsgivare blir ''mer generösa'' mot anställda barnskötare
            och sjukvårdsbiträden än de nuvarande arbetsgivarna?
          </note>
          <note>
            2. Om denna profetia inte skulle uppfyllas, är socialministern
            då beredd att vidta åtgärder för att förbättra kvinnolönerna inom
            den privata vård- och omsorgssektorn?
          </note>
          <note>
            I propositionen om valfrihet i barnomsorgen
          </note>
          <note>
            (1991/92:65), som Ines Uusmann åberopar i sin interpellation,
            framhåller jag att en fri etableringsrätt inom barnomsorgen bl.a.
            ökar personalens valfrihet. De som vill pröva egna idéer om hur
            verksamheten skall bedrivas kan starta eget i olika företagsformer.
            Förskollärare och barnskötare får flera arbetsgivare att välja
            mellan.
          </note>
          <note>
            Det ger dem en starkare position när det gäller att skapa goda
            arbetsvillkor och en större frihet att välja under vilka former
            de vill arbeta.
          </note>
          <note>
            Denna min uppfattning gäller naturligtvis inte bara barnomsorgen
            utan i lika hög grad för andra vårdoch omsorgssektorer.
          </note>
          <note>
            Jag tror, uppenbarligen till skillnad från Ines
          </note>
          <note>
            Uusmann, att konkurrens mellan flera olika arbetsgivare allmänt
            sett leder till positiva effekter för både verksamheten som sådan
            och för personalen.
          </note>
          <note>
            Det är ett faktum att kvinnors löner i Sverige generellt sett
            är lägre än mäns. Enligt tillgängliga uppgifter kan detta bara
            till en mindre del förklaras av sådana faktorer som utbildning,
            arbetslivserfarenhet och liknande. Det är svårt att frigöra sig
            från föreställningen att en orsak till detta är att vissa yrken,
            som helt domineras av kvinnor, huvudsakligen finns inom den offentliga
            sektorn.
          </note>
          <note>
            Dess verksamheter drivs ofta i mer eller mindre monopoliserad
            form.
          </note>
          <note>
            Låt mig i detta sammanhang citera vad ekonomerna Christina Jonung
            och Inga Persson säger i ''Kvinnor och ekonomi'', en bilaga till
            1990
          </note>
          <note>
            års långtidsutredning:
          </note>
          <note>
            ''För både män och kvinnor gäller att medellönen inom yrket kan
            väntas öka då andelen i privat sektor inom yrket ökar, men den
            förväntade effekten är något högre för kvinnor än för män.''
          </note>
          <note>
            När jag i propositionen om barnomsorgen framhöll att möjligheterna
            att starta eget och att kunna välja mellan flera olika arbetsgivare
            skulle ge de inom sektorn verksamma en starkare position när det
            gäller att skapa goda arbetsvillkor, syftade jag emellertid inte
            endast, eller ens främst, på lönevillkoren utan på arbetsvillkoren
            i en vidare mening. Större öppenhet för enskilda initiativ och
            alternativ kan medverka till detta, men naturligtvis också en
            långt driven decentralisering av ansvaret inom den offentliga
            sektorn.
          </note>
          <note>
            Det handlar i bägge fallen om den enskildes möjligheter att utvecklas
            i arbetet, att få ta ansvar, att få utnyttja sin kreativitet,
            att utan bindningar av en tungrodd byråkrati få pröva egna idéer.
            Att detta uppskattas av de flesta -- inte minst av de kvinnor
            som vi här främst talar om -- känner jag efter många år av möten
            och samtal ingen som helst tvekan om.
          </note>
          <note>
            Valfrihet är viktigt för dem som utnyttjar sociala tjänster,
            men också för dem som utför tjänsterna i fråga.
          </note>
          <note>
            På Ines Uusmanns andra fråga kan jag svara kortare. På en arbetsmarknad
            där arbetstagarna kan välja mellan olika arbetsgivare måste en
            utjämning av arbetsvillkoren, inkl. lönerna, ske.
          </note>
          <note>
            Ingen verksamhet, privat eller offentlig, kan i längden upprätthållas
            om den erbjuder sina anställda sämre villkor än andra motsvarande
            verksamheter.
          </note>
          <note>
            Det finns skäl att uppmärksamma arbetsvillkoren för kvinnor,
            bl.a. löneskillnader mellan män och kvinnor, och att analysera
            -- och försöka undanröja -- orsakerna till dessa. Däremot har
            regeringen inte för avsikt att bedriva någon inkomstpolitik eller
            att på annat sätt direkt ingripa i avtalsrörelserna. Avtalsförhandlingarna
            är en fråga för arbetsmarknadens parter.
          </note>
          <note type="speaker">
            Anf. 42 INES UUSMANN (s):
          </note>
          <note>
            Herr talman! Jag vill börja med att tacka socialministern för
            att han har svarat på mina frågor som gällde vad han tror om kvinnors
            anställningsvillkor inom en privatiserad vård- och omsorgssektor.
            Svaret gör mig bekymrad, om än inte förvånad. Antingen talar socialministern
            mot bättre vetande eller också är han oerhört dåligt informerad
            om förhållandena. Jag vet egentligen inte vad som är värst.
          </note>
          <note>
            Av de många krystade skäl som har funnits för att privatisera
            och kommersialisera vården och omsorgen är nog argumentet att
            det skulle ge kvinnor bättre arbetsvillkor det sämsta. Det är
            som om kvinnor i allmänhet skulle vara en grupp civilekonomer
            som bara drömmer om att få starta egna, privata vårdföretag för
            att komma ifrån det kommunala monopolets tvångströja. Det är inte
            så.
          </note>
          <note>
            Att ta hand om barn, gamla och sjuka är kvinnoarbete över hela
            världen. I de flesta länder gör kvinnorna detta arbete som ett
            obetalt jobb.
          </note>
          <note>
            Det gör att kvinnorna är beroende av att ha en make, far eller
            bror för att bli försörjda. I Sverige har vi gjort det här arbetet
            synligt och betalar det genom den gemensamma sektorn. På det sättet
            har kvinnor fått chans till egen försörjning med semesterersättning
            och ATP-poäng och dessutom på köpet ett eget liv. Detta är frihet
            för kvinnor.
          </note>
          <note>
            I min interpellation jämför jag några yrkesområden som är kvinnodominerade
            och finns både på den privata och den offentliga sektorn. Det
            handlar förstås om LOs och TCOs avtalsområden. Det gäller städerskor,
            receptionister, kökspersonal m.fl. På samtliga områden är löner
            och andra anställningsvillkor bättre i de statliga och kommunala
            avtalen än i de privata. En orsak är att vi på statens område
            länge hade sammanhållna avtal. Det gjorde det möjligt att satsa
            på låglöneprofiler.
          </note>
          <note>
            Statsrådet menar att en av orsakerna till att kvinnolönerna generellt
            är lägre än manslönerna i
          </note>
          <note>
            Sverige är att kvinnorna finns i den offentliga sektorn. Det
            är faktiskt inte sant. Det finns inget sådant samband -- tvärtom.
            Statsrådet citerar följande ur Inga Perssons och Christina Jonungs
            bilaga till långtidsutredningen: ''För både män och kvinnor gäller
            att medellönen inom yrket kan väntas öka då andelen i privat sektor
            inom yrket ökar, men den förväntade effekten är något högre för
            kvinnor än för män.''
          </note>
          <note>
            Vad handlar det egentligen om? Lösryckta citat kan vara farliga.
            Jag hittade nämligen citatet i bilagan, och det handlar om en
            undersökning av 17 Sacoyrken. Det gäller t.ex. apotekare, arkitekter,
            beteendevetare, bibliotekarie, civilekonomer, civilingenjörer,
            jurister, landskapsarkitekter, naturvetare och receptarier. Man
            jämför utbildningskraven inom yrket med andelen kvinnor inom yrket
            samt med andelen inom yrket som arbetar inom den privata sektorn.
            Visserligen skulle en sådan studie kanske kunna vara trösterik
            för en bibliotekarie som känner att hon inte har tillräckligt
            hög lön, om hon tror att om man privatiserar bibliotek skulle
            det ge henne större marknadsvärde. För en barnskötare eller för
            ett vårdbiträde är detta helt utan relevans.
          </note>
          <note>
            Jag tycker ändå att citatet är bra. Allt blir så tydligt.
          </note>
          <note>
            Vi talar helt enkelt om olika saker och olika kvinnor. När Bengt
            Westerberg talar om fördelarna med privatisering tror jag att
            han ser möjligheterna för ett antal kvinnor som skall bli verkställande
            direktörer i privata företag. Men jag ser och känner framför allt
            barnskötare och vårdbiträden som är medlemmar i kommunalarbetareförbundet
            och står längst ner på klass- och könstrappan i Sverige. De kommer
            att få privata verkställande direktörer som chefer i stället för
            politiker och kommunala chefer.
          </note>
          <note>
            Men det finns inget som talar för att deras arbetsvillkor skulle
            bli bättre för det.
          </note>
          <note>
            Jag undrar om socialministern egentligen inte är litet medveten
            om detta. I slutet av interpellationssvaret säger han nämligen
            att man även inom den offentliga sektorn kan decentralisera ansvaret.
          </note>
          <note>
            I senaste numret av Pockettidningen R finns några mycket bra
            reportage från Motala, Laholm och
          </note>
          <note>
            Umeå om hur man har utvecklat arbetet inom vård och omsorg och
            inom den gemensamma sektorn.
          </note>
          <note>
            De exemplen är inte de enda. Det finns många exempel på hur man
            har utvecklat och decentraliserat arbetet i den offentliga sektorn.
            I
          </note>
          <note>
            det perspektivet far man faktiskt med lögn om man säger att det
            finns ett samband mellan att man privatiserar vård och omsorg
            och att de anställda skall få utlopp för sin kreativitet och kunna
            ta ansvar. Jag tycker att det vore klädsamt om regeringen kunde
            stå för att man vill kommersialisera vården och omsorgen av ideologiska
            skäl i stället för att lägga ut dimridåer om att det skall ge
            bättre villkor för de som arbetar med vård och omsorg.
          </note>
          <note type="speaker">
            Anf. 43 GULLAN LINDBLAD (m):
          </note>
          <note>
            Herr talman! Det är mycket intressant att följa debatten om kvinnornas
            ställning vid en ökad privatisering av vård- och omsorgssektorn.
            I
          </note>
          <note>
            somras, inför den stundande valrörelsen, utropade förre statsministern
            Ingvar Carlsson: ''Hur skall det gå för kvinnorna när den offentliga
            sektorn minskas?'' Vid statstjänstemannaförbundets kongress nyligen
            deltog jag i en paneldebatt tillsammans med företrädare för de
            olika kvinnoförbunden. Man hade där samma fråga: Hur skall det
            gå för kvinnorna när den offentliga sektorn minskas?
          </note>
          <note>
            Jag tycker också att interpellantens fråga är litet avslöjande
            när hon frågar om de privata arbetsgivarna skulle komma att vara
            mer generösa och vara villiga att ge kvinnorna mera. Vilken uppgivenhet?
            Vad tror framstående socialdemokrater, företrädare för ett stort
            socialdemokratiskt kvinnoförbund och stora fackliga organisationer
            om oss kvinnor egentligen?
          </note>
          <note>
            Är inte det ett underkännande av oss att tro att vi för alltid
            skulle vara beroende av offentliga monopol för att kunna arbeta
            och utvecklas inom de sektorer där vi sedan länge har ett stort
            intresse, är väl utbildade, har erfarenhet av många års arbete
            inom vård, skola osv. och där visar att vi har ett stort engagemang?
          </note>
          <note>
            Jag ser en ökad privatisering av vård- och omsorgssektorn som
            en chans för oss kvinnor. I dag arbetar uppemot 60 % av de förvärvsarbetande
            kvinnorna i den offentliga sektorn, dvs. vård, omsorg och skola.
            Varför skulle inte dessa kvinnor ha möjligheter att välja mellan
            olika arbetsgivare och driva eget? Att ''förvisa'' kvinnorna enbart
            till den offentliga sektorn och de offentliga monopolen har, som
            jag ser det, varit ett effektivt sätt att hålla nere lönerna och
            motverka jämställdheten.
          </note>
          <note>
            Irma Irlinger skrev häromåret den intressanta doktorsavhandlingen
            ''TCO och kvinnolönerna''.
          </note>
          <note>
            Av denna avhandling framgår att kvinnor inom den icke konkurrensutsatta
            sektorn, dvs. inom de offentliga monopolen, hade fått se sina
            löner släpa efter beroende på att deras företrädare i fackligt
            avseende varit lierade med en rådande maktstrukturen i samhället.
            Man har således haft ett mycket nära samarbete mellan sittande
            regim och de fackliga organisationerna, och man har faktiskt haft
            ett visst intresse av att hålla lönerna nere.
          </note>
          <note>
            Jag tycker att detta är ganska avslöjande.
          </note>
          <note>
            Det skulle vara mycket värdefullt för alla oss kvinnor att få
            en ökad valfrihet, och jag tycker att vi nu har all anledning
            att med tillförsikt och glädje se fram emot detta. Jag tror också
            att detta är en chans för kvinnorna att höja sina löner. Varför
            skall, som sagt, inte vi ha möjlighet att välja mellan olika arbetsgivare
            och även att driva eget?
          </note>
          <note>
            Det finns nämligen en stor entreprenöranda. Det vet vi, bl.a.
            genom en stor undersökning som gjordes av Demoskop förra hösten.
            Denna visar att ca 30 % av de offentliganställda kvinnnorna vill
            driva eget i någon form. Detta gäller kvinnorna inom hela den
            offentliga sektorn. Man hade alltså inte plockat ut några speciella
            yrken, utan det var fråga om offentliganställda. Av dessa 30 %
            var det över hälften, närmare 180 000 kvinnor, som inte bara ville
            driva eget utan också ha anställda.
          </note>
          <note>
            Här finns alltså en oerhört stor potential av kvinnokraft att
            ta vara på för en regering och ett samhälle som tror på kvinnorna.
            Jag ser det som något mycket positivt inför framtiden för oss
            kvinnor att monopolen bryts. Kanske kan jag låna folkpartiets
            slogan och säga: Befria kvinnorna! Låt oss få arbeta inte bara
            inom offentliga monopol utan också inom en stor, fri sektor, där
            vi inte bara skall vara anställda och av nåd kanske få litet bättre
            löner utan där vi också är med och påverkar på ett helt annat
            sätt än vad vi har möjlighet till i dag. Jag ser alltså den nya
            regeringens ambitioner att på ett helt annat sätt släppa fram
            olika alternativ inom vård, omsorg och skola, att öka etableringsfriheten,
            ta bort hinder, kontroll, byråkrati och regler som någonting för
            kvinnorna mycket positivt och efterlängtat.
          </note>
          <note>
            Anf. 44 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig börja med att på två punkter instämma i
            det som Ines Uusmann säger.
          </note>
          <note>
            För det första delar jag helt hennes uppfattning om den stora
            betydelse det har haft för kvinnors frigörelse att vi i dag ute
            på en marknad kan erbjuda äldreomsorg, barnomsorg och mycket annat,
            d.v.s. verksamheter för vilka kvinnor hade det helt avgörande
            ansvaret -- och fortfarande har det i många länder -- och tvingades
            utföra mycket omfattande arbetsuppgifter utan någon som helst
            ersättning. Det är klart att den utveckling av välfärdsstaten
            som har skett i Sverige under efterkrigstiden och i fråga om vilken
            många andra länder nu följer efter på samma sätt är helt avgörande
            för kvinnors frogörelse.
          </note>
          <note>
            För det andra vill jag ge Ines Uusmann rätt i att det inte finns
            några vetenskapliga bevis för sambandet mellan inslaget av privat
            verksamhet och arbetsvillkor och lönevillkor. Att sådana bevis
            har varit svåra att få fram beror i hög grad på att vi i
          </note>
          <note>
            Sverige har haft en så könssegregerad arbetsmarknad, där kvinnor
            överväger mycket kraftigt inom de sektorer som helt domineras
            av den offentliga sektorn och där det alltså endast finns ett
            mycket litet inslag av enskilda alternativ.
          </note>
          <note>
            Jag har letat så gott jag har kunnat bland den forskning som
            finns på området, men tyvärr hittar man inte så mycket. Inga Perssons
            och Christina
          </note>
          <note>
            Jonungs slutsatser är ett exempel. Jag hittade också ett annat
            exempel i min jakt efter vetenskap på området. Det är en forskare
            från Umeå som heter
          </note>
          <note>
            Åsa Löfström och som inte kan anklagas för att ha särskilt starka
            sympatier för den borgerliga regeringen eller för det parti jag
            företräder. Men också hon drar precis samma slutsats, nämligen
            att man om det finns en enda arbetsgivare -- det som ekonomerna
            kallar monopsoni -- kommer att få sämre löner och sämre arbetsvillkor
            än om det är många arbetsgivare som konkurrerar om arbetskraften.
            Det är ungefär så långt som jag tror att man kan komma. Åsa Löfström
            stödjer sig för övrigt på en stor amerikansk studie, som kommer
            till samma slutsatser. Men det är naturligtvis alltid osäkert
            om man utan vidare kan överföra slutsatser från USA till svenska
            förhållanden, eftersom förutsättningarna är helt olika.
          </note>
          <note>
            På senare år har det skett en kraftig decentralisering inom offentlig
            sektor, även om det finns mycket kvar att göra på den punkten.
            Detta har skett mycket efter förebild från den privata sektorn.
            Man har naturligtvis upptäckt att den privata sektorn ofta fungerar
            bättre, att den är mer effektiv och ger större möjlighet för dem
            som arbetar där att ta initiativ och få sina idéer prövade.
          </note>
          <note>
            Detta gäller inte minst inom den sociala tjänstesektorn.
          </note>
          <note>
            När jag under mina åtta år som partiledare har rest runt och
            träffat personer som har erfarenhet av bägge sektorerna -- ofta
            handlar det om människor inom vård och omsorg, som har tagit steget
            över från offentlig sektor till privat sektor -- har jag märkt
            att de nästan alltid anger samma skäl för att ha tagit steget
            till den enskilda sektorn och för att de nu känner att de vill
            vara kvar där, nämligen att man inom den enskilda sektorn har
            större möjligheter att påverka beslut och att man ofta där har
            fått bättre materiella villkor.
          </note>
          <note>
            Jag skall erkänna att vi inom detta område har en sådan liten
            enskild sektor att det inte är säkert att man från denna erfarenhet
            kan generalisera till hela sektorn. Men man kan heller inte blunda
            för att det faktiskt ser ut på detta sätt. Min övertygelse --
            om än grundad på svaga vetenskapliga bevis -- är att mer konkurrens
            mellan arbetsgivare och större möjligheter för dem som vill starta
            eget kommer att förbättra arbetsvillkoren och kanske också lönevillkoren.
          </note>
          <note>
            Ines Uusmann säger att kvinnor inte vill starta eget och att
            de kanske inte heller vill arbeta för privata arbetsgivare. Detta
            tror jag helt enkelt inte är sant.
          </note>
          <note>
            Bara sedan vi lade fram propositionen om valfrihet inom barnomsorgen
            har jag märkt att det finns många många kvinnor -- huvudsakligen
            förskollärare -- som vill starta eget inom detta område. Jag är
            alldeles övertygad om, att om Ines
          </note>
          <note>
            Uusmann och jag har en debatt om ett år, kommer jag att kunna
            rada upp många exempel på att kvinnor faktiskt har velat bryta
            sig loss från offentlig sektor och arbeta inom privat sektor.
            Jag har heller aldrig hört talas om att någon som bedriver privat
            verksamhet inom dessa områden har svårigheter att rekrytera personal.
            Det finns i dag många inom offentlig sektor som gärna tar steget
            över till privat sektor.
          </note>
          <note>
            Men jag tror ändå inte att alla i det långa loppet skall ta detta
            steg, utan det viktiga är att det finns en möjlighet för dem som
            vill pröva vingarna utanför offentlig sektor. I den mån de når
            goda resultat tror jag att det också kommer att inspirera den
            offentliga sektorn, precis som vi har kunnat se att det redan
            nu har gjort på många områden. Bara debatten om lex Pysslingen,
            som startade i början av 80-talet, har betytt oerhört mycket för
            utvecklingen av den offentliga barnomsorgen under de allra senaste
            åren.
          </note>
          <note>
            Ines Uusmann säger också att vi skall erkänna varför vi vill
            privatisera, att det är grundat på ideologi. Ja, det är klart
            att det är grundat på ideologi. Men det är inte privatiseringen
            i sig som är den ideologiska grunden, utan det vi är ute efter
            är att öka mångfalden, öka valfriheten, öka möjligheterna för
            dem som har idéer som kanske inte passar inom den stora offentliga
            sektorn att få pröva dessa idéer. I den meningen är det klart
            att hela vår strävan efter att tillåta, ibland rent av stimulera,
            enskilda alternativ är ideologiskt grundad. Jag är övertygad om
            att när vi under några år har fått pröva detta kommer det att
            visa sig att det är bättre inte bara för konsumenterna --
          </note>
          <note>
            patienter, klienter, gäster eller vad vi nu kallar dem -- utan
            också för dem som är verksamma inom denna sektor, oavsett om de
            väljer att ta steget ut i privat verksamhet eller om de arbetar
            kvar inom den offentliga sektorn.
          </note>
          <note type="speaker">
            Anf. 45 INES UUSMANN (s):
          </note>
          <note>
            Herr talman! Det är vällovligt att socialministern erkänner att
            det inte finns några vetenskapliga belägg för att det skulle innebära
            bättre möjligheter och bättre arbetsvillkor att bedriva vård och
            omsorg på en privatiserad marknad. Det är bra.
          </note>
          <note>
            Den erfarenhet vi har från både privat och offentlig sektor när
            det gäller dessa yrkesområden säger nämligen något helt annat.
          </note>
          <note>
            Ett område som i allmänhet sysselsätter kvinnor är städområdet.
            Jag tog också i min interpellation upp detta exempel. På många
            håll inom den offentliga sektorn har man faktiskt försökt privatisera
            städningen därför att man säger att det på så sätt blir billigare.
          </note>
          <note>
            Vad har det inneburit? Det har inneburit att de anställda fått
            lägre timersättning, större beting, alltså större städområden.
            Det har också lett till --
          </note>
          <note>
            och det finns belägg för detta --, att arbetsskadorna och utslagningen
            har ökat, när man måste göra ett tyngre jobb snabbare och dessutom
            får mindre uppskattning för det.
          </note>
          <note>
            Mot detta kan man ställa ett antal exempel från kommuner och
            landsting, men också från staten. Vi har exempel ifrån Halmstad,
            städerskorna på länsarbetsnämnden, Norrköping, de som städade
            åt statens myndigheter där, och det finns exempel också från Malmö.
            Arbetstagarna stannade kvar inom den offentliga sektorn, men fick
            ägna sig åt att göra jobbet efter sin egen kunskap. De fick skaffa
            sig egen utbildning och skaffa sig hjälpmedel utifrån sina egna
            erfarenheter. Det blir billigare, roligare jobb, mindre arbetsskador
            och en effektivare städning.
          </note>
          <note>
            Dessa områden kan inte översättas hur som helst, men det är områden
            där kvinnors kunskap är väl dokumenterad. De områden som kvinnor
            finns på är -- litet rått sagt -- förlängningen av hushållsarbetet.
            Det gäller vård och omsorg och den typ av jobb som städerskorna
            representerar.
          </note>
          <note>
            Jag vill gå över till den sista delen av min fråga.
          </note>
          <note>
            Socialministern säger att regeringen inte kommer att ägna sig
            åt inkomstpolitik, och det är vällovligt, tycker jag. Socialministern
            vill uppmärksamma, analysera och försöka undanröja orsakerna till
            löneskillnaderna.
          </note>
          <note>
            Riksdagen beslutade i våras, i samband med att vi antog en ny
            jämställdhetslag, att vi skulle utreda löneskillnaderna och försöka
            få fram en ny arbetsfördelning. Vi skulle titta på kvinnors och
            mäns löner generellt i samhället. Hur har det gått med den utredningen?
          </note>
          <note type="speaker">
            Anf. 46 GULLAN LINDBLAD (m):
          </note>
          <note>
            Herr talman! Jag är själv sjuksköterska och har arbetat som sådan
            i många år innan jag övergick till annat arbete inom den offentliga
            sektorn och sedermera till politik.
          </note>
          <note>
            Det är klart att jag med liv och lust ägnat mig åt mitt arbete.
            Många gånger har jag frågat mig om jag inte skulle ha kunnat göra
            ett lika bra arbete som anställd på den privata sektorn eller
            om jag hade drivit eget. Och jag är ganska övertygad om att jag
            skulle det. Men det har inte varit en chans för oss kvinnor, som
            var intresserade av vård och omsorg om andra, eller av utbildning,
            utan då har man av tradition ''tillhört landstinget'', som det
            brukar stå på de små klädesplaggen, eller hamnat inom andra delar
            av den offentliga sektorn.
          </note>
          <note>
            Jag ser det som mycket positivt att man nu äntligen bryter detta
            monopoltänkande.
          </note>
          <note>
            Förra sommaren arbetade jag på långvården på sjukhuset i Filipstad.
            Jag arbetade som vårdbiträde, för det var länge sedan jag var
            aktiv i sjukvård. Jag tyckte att flickorna hade många bra idéer.
            Jag frågade: För ni inte fram dessa idéer, så att vi kan förverkliga
            dem?
          </note>
          <note>
            ''Snälla du'', sade de, ''vi har gett upp för länge sedan! Först
            skall vi till avdelningsföreståndaren, hon skall till klinikföreståndaren,
            sen skall man vidare till lokala direktionen, sedan centrala direktionen,
            till förvaltningsutskottet och möjligen till landstingsmötet.
            Så vi har gett upp.''
          </note>
          <note>
            Det var litet dystert, men så var det.
          </note>
          <note>
            Med detta vill jag säga att jag tror det är mycket positivt att
            vi bryter ned verksamheten till små enheter, till små organisationer,
            där vi kan se framför oss massor av kvinnor som kan starta egna
            små enheter. Där är vi inne på vad Ines Uusmann har betonat som
            värdefullt, nämligen arbetsvillkoren. Jag är alldeles övertygad
            om att kvinnor får bättre arbetsvillkor i de små enheterna:
          </note>
          <note>
            på det lilla sjukhemmet, där det är korta beslutsvägar, där människor
            är synliggjorda, där var och en känner sig betyda någonting. Det
            handlar väldigt mycket om att människorna är viktiga.
          </note>
          <note>
            Jag tror också att arbetsvärdering är mycket viktig i detta sammanhang.
            Där ser jag EG och EGs syn som en mycket positiv faktor. EGs målsättning
            om lika lön för likvärdigt arbete är oerhört betydelsefull. Detta
            har delvis också, äntligen, influerat vår jämställdhetslagstiftning.
          </note>
          <note>
            Vi måste komma dithän att det är lika viktigt med vårdbiträdets
            insatser som det är med förslagsvis gatuteknikerns.
          </note>
          <note>
            Jag ser den framtida inriktningen mot ett ökat jämställdhetsarbete
            som mycket väsentlig.
          </note>
          <note>
            Anf. 47 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Att det inte finns vetenskapliga studier på detta
            område beror naturligtvis på, som jag sade, att det inte har funnits
            så mycket att studera eftersom vi haft en så könssegregerad arbetsmarknad,
            som vi har i Sverige.
          </note>
          <note>
            De erfarenheter Ines Uusmann pekar på är ingalunda entydiga.
            Man kan på grundval av det lilla vi vet möjligen dra litet olika
            slutsatser på olika områden, så långt kan jag vara med.
          </note>
          <note>
            Det finns också perioder när det har varit förmånligare för kvinnor
            att arbeta inom offentlig sektor, t.ex. under skeden av mycket
            stark expansion. När barnomsorgen byggdes ut som allra mest på
            1970-talet kan man möjligen ha känt att detta var positivt när
            arbetskraft skulle rekryteras.
          </note>
          <note>
            Men i mer etablerade sektorer tror jag fortfarande att den slutsats
            som Inga Persson och Christina
          </note>
          <note>
            Jonung drog i sin studie är korrekt.
          </note>
          <note>
            Förmodligen kommer vi inte längre på denna punkt. Vi gör olika
            bedömningar av vilka effekter detta kommer att få.
          </note>
          <note>
            Om det nu är så att kvinnor inte vill arbeta privat, inte vill
            driva t.ex. dagis i egen regi, då kommer vi mycket snabbt att
            se att det inte dyker upp några sådana dagis. Jag är övertygad
            om att sådana dagis kommer. Då tror jag att det beror på att de
            kvinnor som startar eget -- en och annan man kanske också kommer
            att göra det -- upplever att de får bättre arbetsvillkor, får
            ut mer av sitt engagemang och sin entusiasm och skaparlust ifall
            de startar eget i stället för att vara anställda i offentlig regi.
            Jag kan inte tro att några kvinnor medvetet drar på sig sämre
            arbetsvillkor och jobbar privat bara för att tillfredsställa mig
            som socialminister eller de borgerliga partierna i riksdagen.
            Jag tror att de tänker på sin egen situation.
          </note>
          <note>
            Snart nog kommer vi att få se om Ines Uusmann eller jag gör en
            riktig bedömning på den punkten.
          </note>
          <note>
            Sedan måste jag ställa frågan till Ines Uusmann om vad hon drar
            för slutsatser av sitt resonemang. Hon står här i talarstolen
            och hävdar att inom den offentliga sektorn presterar man bättre,
            får bättre betalt och får bättre arbetsvillkor. Den enda rimliga
            slutsatsen av det är att allt skall in under den offentliga sektorn,
            får då blir det bättre för alla, både dem som arbetar där och
            dem som skall utnyttja de tjänster och varor som produceras i
            denna sektor. Det tycker jag är en ganska halsbrytande slutsats.
            Jag är helt övertygad om att konkurrens är nyttigt. För att det
            skall bli en rejäl konkurrens behövs många alternativ, i det här
            fallet både offentliga och privata alternativ.
          </note>
          <note>
            Till sist måste jag erkänna att den fråga som Ines
          </note>
          <note>
            Uusmann nu ställde till mig om utredningen om arbetsvärdering,
            kan jag inte svara på. Detta lyder inte under socialdepartementet,
            utan förmodligen under arbetsmarknads- eller möjligen kulturdepartementet.
            Jag utgår ifrån att Ines
          </note>
          <note>
            Uusmann kan ställa den frågan till någon ansvarig minister och
            få ett bättre svar än jag kan ge.
          </note>
          <note type="speaker">
            Anf. 48 INES UUSMANN (s):
          </note>
          <note>
            Herr talman! Om kvinnor inte vill arbeta på en privat vård- och
            omsorgsmarknad kommer vi att märka det, säger socialministern.
          </note>
          <note>
            Ja, det är jag övertygad om att vi kommer att märka. Jag har
            redan hört många kvinnor som finns i barnomsorgen, som just nu
            är oroliga för kvaliteten på en privatiserad vård- och omsorgsmarknad.
            Risken är stor att det blir en ojämn kvalitet, särskilt med tanke
            på den nyss framlagda propositionen på barnomsorgsområdet.
          </note>
          <note>
            Av tradition har vi kvinnor svårare än många män att skilja på
            det betalda och det obetalda arbetet.
          </note>
          <note>
            Vi går oftare in med känslor. På det sättet blir vi ibland litet
            sämre på att driva fackliga krav. Vi går inte alltid in och säger:
            Det här gör jag inte om jag inte får betalt. Vi resonerar i stället
            så: Jag måste i alla fall ta hand om ungarna även om det inte
            precis ger ersättning varje minut. Detta märker vi inte minst
            inom hemtjänsten redan i dag.
          </note>
          <note>
            Jag tror alltså att den här oron finns, och den har också kanaliserats
            bl.a. till
          </note>
          <note>
            Kommunalarbetareförbundet, som är den organisation som barnskötarna
            vänder sig till.
          </note>
          <note>
            Så till frågan om vilka slutsatser man skall dra av detta. Jag
            är ute efter att få socialministern och regeringen att sluta att
            argumentera som om privatisering av vård och omsorg handlade om
            arbetsvillkor. Det handlar inte om att förbättra arbetsvillkoren
            för de kvinnor som finns längst ned i vårdhierarkin. Det handlar
            om helt andra saker.
          </note>
          <note>
            Sluta därför, kära regering, att använda de argumenten, för det
            är dimridåer! Det håller jag fast vid.
          </note>
          <note>
            Gullan Lindblad är en underbar debattör, även om hon är oerhört
            demagogisk och hennes uttalanden kanske inte alltid är så väl
            underbyggda. När det gäller små enheter delar jag hennes uppfattning,
            men sådana kan man mycket väl ha också inom den offentliga sektorn.
          </note>
          <note>
            Anf. 49 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig bara säga att jag är helt övertygad om att
            mångfald inom alla sektorer leder till ökat kvalitet. Jag skall
            gärna åka runt med Ines
          </note>
          <note>
            Uusmann om ungefär ett år och titta på några av de privata daghem
            som då har startats. Jag är säker på att hon inför åsynen av dessa
            kommer att låta sig övertygas om att det inte innebär någon kvalitetsförsämring
            utan kanske t.o.m. en kvalitetsförbättring.
          </note>
          <note>
            På den sista punkten som Ines Uusmann tog upp har vi olika uppfattningar.
            Vi vill öka mångfalden och öka möjligheterna för enskilda att
            ta initiativ och bedriva verksamhet, inte bara för att öka mångfalden
            för konsumenterna, nyttjarna och brukarna av social service, utan
            också för att skapa bättre arbetsvillkor och bättre möjligheter
            för de människor som arbetar inom den här sektorn.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1991/92:38 om åtgärder mot spelberoende
          </note>
          <note>
            Anf. 50 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Karin Israelsson har frågat mig om regeringen är
            beredd att förorda att det planerade folkhälsoinstitutet tar fram
            ett program för att förebygga spelberoende. Karin Israelsson har
            också frågat mig om regeringen är beredd att sätta en åldersgräns
            för deltagande i spel med de snabba spelformerna, som visat sig
            vara mest riskabla.
          </note>
          <note>
            Vidare frågar Karin Israelsson om regeringen är beredd att lämna
            ett ekonomiskt stöd för den verksamhet som Riksförbundet Spelberoende
            bedriver och verka för ett ökat antal vårdplatser för spelberoende.
          </note>
          <note>
            Aktörerna på spelmarknaden är de två statliga bolagen Svenska
            Penninglotteriet AB och AB
          </note>
          <note>
            Tipstjänst, det av hästsporten ägda AB Trav och
          </note>
          <note>
            Galopp (ATG) samt folkrörelserna. Folkrörelserna har 21 % av
            den totala spelmarknaden och finansierar därmed en stor del av
            sin verksamhet.
          </note>
          <note>
            Ett motiv bakom statens roll på spelmarknaden är behovet av insyn
            och kontroll i verksamheten. I
          </note>
          <note>
            statens uppgift ingår också att se till att spelverksamheten
            bedrivs i ändamålsenliga former och att den inte får oönskade
            sociala konsekvenser.
          </note>
          <note>
            En annan självklart viktig aspekt på verksamheten är att den
            tillför statskassan betydande inkomster.
          </note>
          <note>
            Under det senaste decenniet har det skett en snabb utveckling
            av spelandet i Sverige. Ett stort antal nya spelformer har lanserats.
            Den tekniska utvecklingen har medfört att sådana spelformer som
            betraktas som snabba spel har ökat. Dessa spel kännetecknas av
            att eventuella vinstutbetalningar sker relativt snabbt efter inköpet
            eller insatsen.
          </note>
          <note>
            Konkurrensen mellan de olika aktörerna på spelmarknaden har bidragit
            till att en, internationellt sett, relativt omfattande spelverksamhet
            har utvecklats i Sverige. I takt med denna utveckling har spelandets
            sociala konsekvenser kommit att uppmärksammas alltmer.
          </note>
          <note>
            En arbetsgrupp inom finansdepartementet har under innevarande
            år lämnat förslag till hur statliga spel och lotterier skall organiseras
            (Ds 1991:51).
          </note>
          <note>
            Arbetsgruppen framlägger i sitt betänkande förslag till en tydligare
            gränsdragning mellan spelbolagens verksamhetsområden för att minska
            konkurrensen mellan de olika bolagen. Därmed förutsätts att marknadsföring
            och utbud av nära besläktade spelformer kommer att minska. Arbetsgruppens
            betänkande bereds för närvarande inom finansdepartementet.
          </note>
          <note>
            Det finns all anledning att vara observant på de sociala risker
            som är förknippade med spel. I vissa extremfall kan spelandet
            utvecklas till ett beroende som kan påminna om beroende av t.ex.
            alkohol och narkotika. Detta är också anledningen till att vi
            i dag har en s.k. länkorganisation för spelberoende.
          </note>
          <note>
            Jag vill vidare nämna att socialvetenskapliga forskningsrådet
            har beviljat medel till ett forskningsprojekt om spelandet i Sverige.
          </note>
          <note>
            Resultatet av forskningen kommer att presenteras under våren
            1992.
          </note>
          <note>
            Karin Israelssons fråga om regeringen är beredd att förorda att
            det blivande folkhälsoinstitutet tar fram ett program för att
            förebygga spelberoende vill jag för dagen inte ta ställning till.
            Frågan om folkhälsoinstitutets inriktning och organisation utreds
            för närvarande av en särskild organisationskommitté, och jag är
            inte beredd att föregripa dess arbete. Men jag finner det naturligt
            att både folkhälsoinstitutet och socialstyrelsen uppmärksammar
            frågor om spelberoende inom ramen för sin löpande verksamhet.
          </note>
          <note>
            Vad gäller frågan om en åldersgräns för deltagande i de snabba
            spelformerna saknas i dag underlag för säkra bedömningar rörande
            behovet av en sådan gräns. Jag hoppas att den forskning som pågår
            kan ge oss en tydligare bild i bl.a. detta avseende.
          </note>
          <note>
            Att det har kommit till stånd en s.k.
          </note>
          <note>
            länkorganisation för spelberoende kan ses som ett uttryck för
            att det finns ett behov av stöd och hjälp till människor som hamnat
            i spelberoende. Jag kan emellertid inte i dag utlova ett särskilt
            organisationsbidrag till denna länkförening.
          </note>
          <note>
            Möjligheterna att bevilja organisationen stöd i någon annan form
            får prövas av socialstyrelsen eller av det kommande folkhälsoinstitutet.
          </note>
          <note>
            Huruvida det finns behov av ett ökat antal särskilda vårdplatser
            för spelberoende är också oklart. Både internationella studier
            och de preliminära resultaten från den aktuella svenska undersökningen
            visar att spelberoendet är nära besläktat med t.ex. alkohol- och
            annat drogberoende. Det är också mycket vanligt att de olika typerna
            av missbruk sammanfaller. Även om det kan vara motiverat att utveckla
            speciella behandlingsprogram för spelberoende bör vi överväga
            om inte behandlingen kan tillgodoses inom ramen för missbrukarvården
            och den psykiatriska vården.
          </note>
          <note>
            Jag är väl medveten om de sociala problem som kan uppkomma i
            anslutning till spelverksamheten. Jag vill också understryka att
            staten genom sitt omfattande engagemang inom området har ett särskilt
            ansvar att förebygga och motverka verksamhetens negativa sociala
            effekter.
          </note>
          <note type="speaker">
            Anf. 51 KARIN ISRAELSSON (c):
          </note>
          <note>
            Herr talman! Jag ber att få tacka socialministern för svaret
            på min interpellation. Anledningen till den är dels det ökade
            antalet spelformer som ständigt introduceras i landet, dels det
            svaga intresset från samhällets sida att ge resurser till den
            grupp som drabbats av spelberoende, eller spelmissbruk. Man kan
            också säga att det är ett sjukligt spelbegär, en s.k. impulskontrollstörning.
          </note>
          <note>
            Jag beskrev i min interpellation en del av de s.k.
          </note>
          <note>
            farliga spelformer som bedrivs och som enligt alla prognoser
            kommer att resultera i ett ökat antal spelberoende under den närmaste
            framtiden.
          </note>
          <note>
            Fortfarande saknas varningssignaler från spelbolagen eller från
            staten som ägare av spelbolagen. Fortfarande drivs föreningsrörelsen
            att bekosta sin verksamhet med diskutabla spelformer i en allt
            hårdare konkurrens med de statliga spelformerna.
          </note>
          <note>
            Varför har vi då tillåtit bingospel med penningvinster, när vi
            har förbjudit spel med enarmade banditer? Känner socialministern
            till vilka summor pengar man kan spela bort i en dagoch kvällsöppen
            bingohall? Det kan röra sig om tiotusentalet kronor. för den som
            deltar under ett antal timmar.
          </note>
          <note>
            Besök gärna en bingohall! Där saknas social gemenskap. Det finns
            visserligen en spänning i luften, men det mest tydliga är uppgivenheten,
            tristessen. Allt fler, främst kvinnor, med spelberoende träder
            fram och beskriver sin last orsakad av bingon. Det är en ångestdrivande
            last med stor skuldkänsla. Tack vare att allt fler tidningar tar
            upp problematiken inser många att de behöver hjälp med sin beroendesituation.
            Var får de då den hjälpen?
          </note>
          <note>
            Kunskapen är ofta bristfällig hos socialförvaltningarna. Beskedet
            att ''sluta bara spela så blir det bra'' är inte alls ovanligt.
          </note>
          <note>
            Spelberoende är lika svårt att klara på egen hand som alkoholberoende.
            Här krävs det utredning av socialtjänstpersonal, domarkår, kronofogdar,
            vårdpersonal och andra som kommer i kontakt med människor som
            söker hjälp.
          </note>
          <note>
            Jag har under de år som jag har aktualiserat problemen runt spelandet
            fått åtskilliga telefonsamtal med rop om hjälp. Förvånansvärt
            många som varit och är aktiva inom främst lagsporter har hört
            av sig. Stora skulder och svår ångest inför det beteende de inte
            kan förhindra har varit kännetecknande. Jag har även fått åtskilliga
            brev med rop på hjälp.
          </note>
          <note>
            Socialministern hänvisar också till länkorganisationen. Jag är
            glad att den har kommit till -- jag var med vid dess start för
            ett antal år sedan. Tyvärr hade inte samhället engagerat sig speciellt
            mycket i dess tillkomst. Med frivilliga insatser och små ekonomiska
            möjligheter försöker denna länkförening sopa rent efter spelmarknaden,
            en spelmarknad som ger närmare 5 miljarder kronor i intäkt. Rimligtvis
            borde en mindre andel av denna inkomst kunna gå tillbaka för att
            täcka kostnaderna. Men tyvärr finns ännu inte denna välvilja.
            Förhoppningsvis kan Stockholms kommun bistå med något anslag för
            den verksamhet som bedrivs just här. Det handlar om en ansökan
            om ca
          </note>
          <note>
            800 000 kr.
          </note>
          <note>
            Det här är ett landsomfattande problem. Än mer problematiskt
            blir det. Det är få statliga verksamheter som är så väl decentraliserade
            som just spelandet. ''On line'' kan hela svenska folket satsa.
            Satsar gör man speciellt när det är dåliga tider. Måltipset gav
            rekordutdelning, och hela massmediakören stämde in och haussade
            upp det hela.
          </note>
          <note>
            Det är få statliga verksamheter som får så enorm reklam som just
            spelandet. Varje tidning, varje annonspelare lockar med vinster,
            radio och TV
          </note>
          <note>
            fyller upp stora delar av helgens programtid med resultat och
            vinstutdelning. I denna strida ström skall då en spelberoende
            behandlas. Nog inser väl även socialministern att det kräver något
            mer än de vanliga ''missbrukarhemmens'' insatser? Vart åker man
            med denna grupp för att slippa reklamen?
          </note>
          <note>
            Alkoholen får vi inte göra reklam för -- när det gäller den förekommer
            det begränsade utskänkningsställen och viss kontroll. När det
            gäller spelmarknaden går man aldrig fri från påverkan. Min förhoppning
            är att antalet spelformer minskar.
          </note>
          <note>
            I svaret påstås att det i dag saknas säkra bedömningar när det
            gäller en åldersgräns för spelandet. Det är faktiskt så att spelbolagen
            har som praxis, troligtvis grundad på föräldrabalken, att inte
            tillåta spelare under 18 år att satsa i de olika spelformerna.
            Tyvärr saknas det en laglig grund, dvs. det finns inte någon lag
            som direkt förbjuder spelande för unga under 18 år. Det vore onekligen
            ett stöd för spelbolagen om en sådan lag tillkom.
          </note>
          <note>
            Jag har mött ungdomar som spelat bort åtskilliga tusentals kronor
            redan i 15-årsåldern. Skulle en större spelvinst utfalla krävs
            det väl ett förmyndarskap för den unge.
          </note>
          <note>
            I varje fall tycker jag att det finns all anledning att se över
            detta. Det ligger inte i spelbolagens intresse att tillåta spel
            för ungdomar. Det skulle också förhindra att fler blir spelberoende.
          </note>
          <note>
            Ett stöd vore det också för spelombuden att veta detta. En övre
            gräns borde också införas för de satsningar som sker. Det verkar
            otroligt att man kan acceptera insatser på 300 000--400 000 vid
            ett tillfälle. Det är inte sunt.
          </note>
          <note>
            När det gäller folkhälsoinstitutets roll vill jag säga att jag
            har fått socialdepartementets förtroende att delta i organisationsgruppens
            arbete, och i den mån jag där kan påverka programvalet skall jag
            naturligtvis utnyttja den möjligheten. Vårdbehovet är helt klart,
            och det skulle vara ett stöd för ett ökat antal vårdplatser om
            regeringen också företrädde den uppfattningen.
          </note>
          <note>
            Jag är tacksam över den avslutande meningen i socialministerns
            svar. Min förhoppning är att spelutbudet dämpas, att reklamen
            tonas ned och att en 18-årsgräns lagfästs. Jag saknar dock statens
            ansvar för det man åstadkommer genom detta frekventa spelande.
          </note>
          <note>
            Jag räknar med att socialministern i sitt stora intresse för
            drogfrågorna också skall inrymma frågan om spelberoendet och i
            det framtida arbetet göra aktiva insatser mot det.
          </note>
          <note>
            Anf. 52 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig först upprepa vad jag sade i svaret, nämligen
            att vi vet ganska litet om det allvarliga spelberoendets omfattning.
            Det finns naturligtvis oerhört många människor i Sverige som ägnar
            sig åt spel. Jag träffade häromdagen en kollega till Karin Israelsson
            från centerns riksdagsgrupp som berättade för mig att i stort
            sett alla i riksdagsgruppen spelar utom just Karin
          </note>
          <note>
            Israelsson, så det finns en del att göra redan på nära håll.
            Spelandet är ganska utbrett utan att man behöver tala om missbruk
            i sammanhanget.
          </note>
          <note>
            Eckart Kühlhorn, som är den forskare som på socialvetenskapliga
            forskningsrådets uppdrag försöker ta reda på detta, har uppskattat
            att det kanske finns ett par tusen spelare vilkas spel har gått
            så långt att man kan tala om en social katastrof i någon mening.
            Det är betydligt lägre siffror än som ibland förekommer i debatten,
            där siffror på flera hundra tusen har nämnts. Men det förefaller
            som om Kühlhorns forskning ändå visar att problemet möjligen är
            av något mindre omfattning.
          </note>
          <note>
            En annan erfarenhet som sannolikt kommer att redovisas från Kühlhorns
            sida är att detta inte förefaller vara ett ungdomsproblem. Det
            innebär naturligtvis inte att det inte finns undantag -- Karin
          </note>
          <note>
            Israelsson har säkert stött på sådana -- men det är litet svårt
            att påkalla åtgärder beroende på att man har stött på enskilda
            exempel. Forskningen tyder inte på att det är ett ungdomsproblem,
            men vi får avvakta och se tills Kühlhorn är klar med sina analyser
            innan vi kan dra några vidare slutsatser.
          </note>
          <note>
            Sedan nämnde Karin Israelsson bingo. Jag har för min personliga
            del stor förståelse för de synpunkter som Karin Israelsson framförde,
            men amerikansk forskning på området tyder inte på att just bingo
            tillhör de allvarligaste spelformerna, de som är vanebildande
            i den här allvarliga sociala meningen.
          </note>
          <note>
            Det finns en amerikansk forskare som har pekat ut ett antal spel
            som han bedömer som mycket allvarliga. Han talar om ''the big
            four'', de fyra stora, och där nämner han hästkapplöpning, vadslagning
            inom idrottsgrenar, kasinotyper av spel, t.ex. tärningsspel, och
            till sist aktier, optioner och handel. I nästa kategori så att
            säga nämner han hundkapplöpning, vilket kanske inte är något stort
            problem här i landet, och snabblotterier, men bingo kommer betydligt
            längre ned på listan. Inte ens om man skulle drista sig att ingripa
            med åtgärder för att minska riskerna för spelberoende skulle kanske
            bingon komma med på den listan.
          </note>
          <note>
            Jag spelar som sagt inte själv. I så måtto kan Karin
          </note>
          <note>
            Israelsson och jag i alla fall i våra egna grupper möjligen verka
            för en annan livsstil på det här området.
          </note>
          <note>
            Anf. 53 STEN ANDERSSON i Malmö (m):
          </note>
          <note>
            Herr talman! I Sverige finns det ett stort och omfattande spelintresse.
            Människor spelar varje vecka på tips, lotto, hästsport, bingo,
            penninglotter, Flax, Triss och allt vad det heter.
          </note>
          <note>
            Drygt en miljon människor betalar därmed frivilligt en skatt
            som de i andra sammanhang inte är så villiga att betala. De gör
            det frivilligt därför att det innebär en spänning, som man tycker
            om; den sätter litet krydda på tillvaron.
          </note>
          <note>
            Den här verksamheten ger jobb åt många inom travsport, inom Tipstjänst
            och inom många andra verksamheter, och den ger framför allt statsrådet
            mycket pengar att fördela inom de områden som han ansvarar för.
          </note>
          <note>
            Karin Israelsson! Jag läste i morse om den franska
          </note>
          <note>
            Marianne, som stod på barrikaderna under den franska revolutionen
            för 200 år sedan. Hon hade samma engagemang som Karin Israelsson
            fast tvärtom -- fru Israelsson vill ha mer och mer förbud, fler
            och fler inskränkningar och mindre och mindre möjligheter för
            de enskilda människorna att själva bestämma hur de skall använda
            de pengar som blir över efter det att staten genom skatten har
            tagit sitt.
          </note>
          <note>
            Jag delar Karin Israelssons uppfattning på en punkt, nämligen
            när det gäller de enarmade banditerna. Det är litet av hyckleri
            över att staten förbjuder enarmade banditer på restauranger, medan
            man kan gå in i vilken tobaksbutik som helst och köpa trisslotter
            för hur mycket pengar som helst och få en vinst upp till 1 000
            kr. utbetald i handen. Det klarar icke någon enarmad bandit av.
          </note>
          <note>
            Jag skulle vilja ställa en fråga till socialministern med anledning
            av svaret. Där står bl.a. att en arbetsgrupp inom finansdepartementet
            kommer att lägga fram ''förslag till en tydligare gränsdragning
            mellan spelbolagens verksamhetsområden för att minska konkurrensen''
            och därmed marknadsföringen. Det skulle vara intressant att få
            några exempel. Innebär det här, vilket jag inte hoppas, t.ex.
            inskränkningar för Tipsextra på lördagarna att göra reklam för
            Måltips, Tips och
          </note>
          <note>
            V65? Är det så då är jag mycket skrämd vad gäller journalisternas
            rätt att utföra sitt arbete. Men jag hoppas att jag har uppfattat
            detta alltför negativt.
          </note>
          <note>
            Åldersgränsen för snabba spel inom travsporten är
          </note>
          <note>
            18 år, det vet alla totomatombud. Så Karin
          </note>
          <note>
            Israelssons begäran i detta avseende är i stort uppfylld.
          </note>
          <note>
            Karin Israelsson säger att det är beklagligt att man kan satsa
            300 000 kr. på en gång. Men om jag vill satsa 300 000 kr., varför
            kan jag inte göra det på ett och samma ställe, på en och samma
            gång, i stället för att springa till sex on-line-kontor och satsa
          </note>
          <note>
            50 000 varje gång. Det är onödigt besvärligt. Om jag vill spela
            för så mycket pengar gör jag naturligtvis det på ett och samma
            ställe.
          </note>
          <note>
            Sedan till det viktigaste: Det talas om spelmissbrukare. Finns
            det egentligen några siffror över det? Jag hörde i sportradion
            ett program där en professor och expert uttalade sig. Jag tycker
            att det var något av det svagaste jag någonsin har hört.
          </note>
          <note>
            Han hade definitivt inget underlag för sina synpunkter.
          </note>
          <note>
            Nu talas det ofta om att någon har hamnat i ekonomiska problem.
            Men man kan t.o.m. ha fört ut pengar utomlands, gömt pengar under
            madrassen eller, i stället för att ''felaktigt'' ha satsat på
            fyrbenta djur, kanske ha satsat på tvåbenta och fått dålig utdelning.
            Alltid heter det då att man har lagt pengarna på Solvalla. För
            några år sedan figurerade en person i massmedierna som berättade
            om att han hade förlorat miljontals kronor just på spel på hästar
            på Solvalla. Denne person var, är och förblir okänd. Men om man
            spelar för så mycket pengar under en relativt kort tid, blir man
            igenkänd av totopersonalen, annan personal och av journalisterna
            ute på travbanan. Det är lätt att skylla på spel när man har ekonomiska
            trassligheter. Däremot innebär det inte att det man påstår är
            sant.
          </note>
          <note>
            Jag tycker, herr talman, att vi skall låta människorna själva
            bestämma. Här talas det om snabba spel och snabba utdelningar.
            I dag är det så att om du skulle ha förmånen, lyckan och turen
            att vinna en stor vinst på t.ex. V65, så får du vänta i 30
          </note>
          <note>
            dagar på vinsten, trots att resultatet finns registrerat i datorn
            någon timme efter. Det innebär att AB Trav och Galopp tjänar 50
            miljoner genom ränta på spelarnas bekostnad. Har du vunnit pengarna
            och kontrollen är klar, finns det inget skäl att hålla inne vinsten.
          </note>
          <note>
            Sammanfattningsvis: Låt alltså människorna själva bestämma. De
            är kompetenta, vill bli kompetenta och kan framför allt klara
            av det.
          </note>
          <note type="speaker">
            Anf. 54 KARIN ISRAELSSON (c):
          </note>
          <note>
            Herr talman! Jag vill först vända mig till socialministern som
            i varje fall har läst på, vilket inte kan påstås att Sten Andersson
            har gjort. Att spelet är utbrett är alldeles påtagligt. Jag har
            haft kontakter och har kontakter med de få behandlande läkare
            som vi har när det gäller spelberoende. Jag följer också länkrörelsens
            arbete. Jag har i ett stort antal brev fått bevis på att många
            har råkat illa ut.
          </note>
          <note>
            Antalet är okänt, det är alldeles riktigt, men man har kunnat
            gå efter en del utländska forskarrapporter. Man räknar med att
            det kan finnas mellan 10 000 och 20 000 personer som har så pass
            stora besvär att de måste få hjälp. Graden av beroendet kan naturligtvis
            variera. Hur beroendet ser ut och hur stora skulderna är varierar.
            Om jag har fått kännedom om en promille av alla som har besvär
            är det säkert mellan 10 000 och 15 000 totalt som har besvär och
            som också behöver någon typ av hjälp.
          </note>
          <note>
            Socialministern säger att detta inte är något ungdomsproblem.
            Jag intervjuades av Radio
          </note>
          <note>
            Skaraborg i somras. Man hade varit ute och ganska snabbt kunnat
            spåra ett antal ungdomar som spelade med mycket höga insatser.
            Trots att spelbolagen har en överenskommelse om att inte tillåta
            spel för ungdomar under 18 år finns det alltså stora möjligheter
            för dem att göra det. De ungdomar som jag hade kontakt med hade
            börjat ganska tidigt på Solvalla, haft dubbelarbete vid sidan
            av gymnasieutbildningen, till slut slutat skolan och arbetat dygnet
            runt för att klara av sitt spelande.
          </note>
          <note>
            Naturligtvis är det inte fråga om en stor mängd, men det är inte
            detta som är det avgörande. Det avgörande är vad forskarna och
            länkrörelsen säger, nämligen att med det spelutbud som finns i
            dag kommer vi att ha ökade problem framöver. Det är fråga om ett
            beroende som kommer så småningom.
          </note>
          <note>
            Man blir inte beroende vid ett första speltillfälle.
          </note>
          <note>
            Det liknar i väldigt stor utsträckning just alkoholberoendet.
            Många klarar ett långvarigt spelande utan att få bekymmer. Men
            jag tycker att det från statens sida, med tanke på intäkterna
            från spelandet, också skulle tas ett ansvar i form av en varningsetikett
            i det här sammanhanget.
          </note>
          <note>
            Sten Andersson lyssnade inte på vad jag sade. Jag har aldrig
            sagt att jag vill förbjuda spel. Men jag efterlyser ett ansvar
            från statens sida för det man ställer till med i och med att väldigt
            många spelformer erbjuds.
          </note>
          <note>
            Att människor själva skall bestämma håller jag också med om.
            Men när det går snett tycker jag att samhället har ett ansvar
            för de personer som blir spelberoende får hjälp, så att de kan
            komma till rätta med sina problem. I det ligger naturligtvis också
            att möjligheterna till spelande begränsas. Jag tror att även spelbolagen
            stöder mig i det avseendet.
          </note>
          <note>
            Många klarar ett långvarigt spelande utan att få bekymmer. Men
            jag tycker att det från statens sida, med tanke på intäkterna
            från spelandet, också skulle tas ett ansvar i form av en varningsetikett
            i det här sammanhanget.
          </note>
          <note>
            Sten Andersson lyssnade inte på vad jag sade. Jag har aldrig
            sagt att jag vill förbjuda spel. Men jag efterlyser ett ansvar
            från statens sida för det man ställer till med i och med att väldigt
            många spelformer erbjuds.
          </note>
          <note>
            Att människor själva skall bestämma håller jag också med om.
            Men när det går snett tycker jag att samhället har ett ansvar
            för att de personer som blir spelberoende får hjälp, så att de
            kan komma till rätta med sina problem. I det ligger naturligtvis
            också att möjligheterna till spelande begränsas. Jag tror att
            även spelbolagen stöder mig i det avseendet.
          </note>
          <note>
            Anf. 55 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag vill närmast göra en kommentar med anledning
            av den fråga som Sten Andersson i
          </note>
          <note>
            Malmö ställde. Det gäller också ett par andra saker som han tog
            upp.
          </note>
          <note>
            Sten Andersson efterlyste besked om den arbetsgrupp inom finansdepartementet
            som han tidigare nämnt. Jag kan tyvärr inte ge något besked på
            den punkten. Sten Andersson får ställa frågan direkt till regeringens
            minister för spelfrågor. Själv tar jag bara hand om offren. I
            det sammanhanget är jag beredd att svara på frågor.
          </note>
          <note>
            Vidare uttrycker sig Sten Andersson på nästan samma sätt som
            han brukar uttala sig när vi diskuterar alkoholen, nämligen: Det
            här kan folk klara bra själva. Människor får själva bestämma.
          </note>
          <note>
            Staten skall inte lägga sig i. Missbruk existerar knappast osv.
          </note>
          <note>
            Jag tycker att Sten Anderssons resonemang är ganska cyniskt.
            Man kan naturligtvis säga att våra kunskaper när det gäller spelberoendet
            är mycket begränsade -- det är helt sant. Men Karin Israelsson
            vet säkert mer än de flesta av oss genom sina kontakter med länkrörelsen
            och forskningen på det här området. Det är klart att det finns
            missbruksproblem, och då också på andra områden. Som jag tidigare
            i mitt svar har sagt är dessa områden ofta förenade med varandra
            -- dvs.
          </note>
          <note>
            de som är spelberoende är ofta också alkoholberoende.
          </note>
          <note>
            Det är alldeles uppenbart att det många gånger handlar om människor
            som inte kan ta sig ur sin situation enbart genom egen vilja,
            utan de behöver faktiskt hjälp.
          </note>
          <note>
            I en artikel i CANs tidskrift Alkohol och narkotika berättas
            om en spelberoende person, som kallas
          </note>
          <note>
            Rolf i artikeln. Denne Rolf representerar naturligtvis inte bara
            sig själv utan också många andra som befinner sig i en liknande
            situation. Jag skall inte trötta Sten Andersson med att läsa upp
            hela artikeln. Det som sägs i slutet av artikeln måste jag ändå
            kommentera, för det säger något om Rolfs situation. Det står så
            här:
          </note>
          <note>
            Rolf lever isolerad i sin lägenhet. Vännerna förlorade han för
            flera år sedan. Han har ingen kontakt med sina anhöriga. Jag känner
            mig värdelös, säger han. Jag hade också ideal och drömmar om vad
            det skulle bli av mitt liv. Jag hade chans att förverkliga dem
            också. Nu vet jag inte om jag orkar börja om på nytt.
          </note>
          <note>
            Detta är den faktiska sociala situationen för Rolf och hans spelberoende
            men även för många andra människor som på olika sätt är beroende
            av droger.
          </note>
          <note>
            Det är alldeles uppenbart att det recept som Sten
          </note>
          <note>
            Andersson lanserar för den här gruppen inte är tillräckligt.
            De här människorna klarar sig nämligen inte utan hjälp och insatser
            från olika håll.
          </note>
          <note>
            Sten Andersson frågar vad man vet om omfattningen. Jag har tidigare
            nämnt de siffror som sannolikt kommer att redovisas på grundval
            av professor Kühlhorns forskning på det här området -- dvs. siffror
            som visar att det i Sverige skulle finnas omkring 2 000 starkt
            spelberoende människor som har råkat ut för sociala katastrofer.
          </note>
          <note>
            Men jag har sett betydligt högre siffror.
          </note>
          <note>
            Internationellt talas det om så höga siffror som 2--
          </note>
          <note>
            3 %, ja, ibland så mycket som 4 % av befolkningen.
          </note>
          <note>
            Problemet är att vi inte riktigt vet vad som menas med spelberoende
            när man gör uppskattningar som har en så pass stor omfattning.
            Därför tycker jag att det är viktigt att vi avvaktar resultatet
            av den forskning som Kühlhorn bedriver. Jag tror att det ger en
            större tillförlitlighet för eventuella åtgärder från politiskt
            håll i Sverige än om man tar som grund mycket osäkra uppgifter
            från utländsk forskning på det här området.
          </note>
          <note>
            Anf. 56 STEN ANDERSSON i Malmö (m):
          </note>
          <note>
            Herr talman! Allting är relativt, också när det gäller detta
            med spelberoendet.
          </note>
          <note>
            Själv tippar jag på V65 varje vecka för 200 kr. Det innebär att
            jag ibland får en något hög marginalskatt. Men jag tippar frivilligt.
            Dessutom gör jag det med glädje, eftersom jag tycker att det är
            intressant.
          </note>
          <note>
            Det är säkert tiotusentals, eller kanske hundratusentals, människor
            som helt frivilligt deltar i olika spel. Dessa människor tycker
            att det för dem är en spänning, att det ger litet krydda åt den
            annars tyvärr oftast alltför grå tillvaron i
          </note>
          <note>
            Sverige.
          </note>
          <note>
            Karin Israelsson sade, om jag uppfattade henne rätt, att ungdomar
            spelar ute på Solvalla. Det tycker jag är en oerhört grov anklagelse
            mot totopersonalen och ledningen på Solvalla. Jag hoppas att jag
            hörde fel. Om inte, har dessa visat en brist på yrkeskunnande
            som jag definitivt inte trodde dem om. Det går bra att komma med
            bevis i nästa replik, Karin Israelsson!
          </note>
          <note>
            Vidare talar Karin Israelsson i sin interpellation om farliga
            spel. Hon talar om Tipstjänst och ATG.
          </note>
          <note>
            Men vilka snabba spel skulle Karin Israelsson vilja ta bort?
            Det vore bra om vi kunde få besked också på den punkten.
          </note>
          <note>
            Vad sedan gäller bingo, herr talman, vill jag säga att jag aldrig
            har köpt en bingobricka. Men jag kan tänka mig att även bingoverksamheten
            har en viss social nytta. Ett antal, framför allt äldre, människor
            kan sitta en kväll och spela. Okej, de lägger ner litet pengar
            på den här verksamheten. Men de gör det frivilligt, samtidigt
            som de umgås socialt och pratar med varandra. Jag kan inte förstå
            att detta för de flesta av de här människorna skulle få negativa
            konsekvenser.
          </note>
          <note>
            Statsrådet är litet inkonsekvent. I svaret sägs det att det är
            svårt att se hur många det är som är drabbade när det gäller spelmissbruket.
            Men sedan säger statsrådet att det rör sig om väldigt många. Men
            om det nu rör sig om väldigt många människor, varför görs då så
            litet från statens sida? Enligt Karin
          </note>
          <note>
            Israelsson görs ju här uppenbarligen mycket litet.
          </note>
          <note>
            Jag tycker att det hela inte riktigt går ihop.
          </note>
          <note>
            I all verksamhet som människor sysslar med finns det väl alltid
            någon som missbrukar, någon som inte klarar situationen. Men varför
            skall man initiera och föreslå inskränkningar för de 99,5 % av
            medborgarna som trots allt hyggligt klarar dessa saker? Politikerna
            har ingenting med detta att göra, tycker jag.
          </note>
          <note type="speaker">
            Anf. 57 KARIN ISRAELSSON (c):
          </note>
          <note>
            Herr talman! Sten Andersson i Malmö, som är väldigt initierad
            i fråga om bingo, har tydligen aldrig besökt en bingohall som
            öppnar kl. 10.00 på morgonen och där man kan sitta till kl. 00.00
            på natten. Här handlar det inte om någon enstaka bricka utan om
            spel som ständigt upprepas.
          </note>
          <note>
            Insatsen kan uppgå till 10 000--12 000 kr. under ett dygn. Det
            är den här typen av bingospel som vi anser är farlig. Visserligen
            har jag fått brev från människor som på kvällsbingo har spelat
            bort både hus och hem. Den sociala gemenskapen saknas helt och
            hållet i dessa sammanhang. Det enda man får höra är att man skall
            vara tyst. Och om en vinst utfaller är misstron väldigt stor.
            Misstanken finns att man har påverkat spelet, så att det blir
            fel person som får vinsten.
          </note>
          <note>
            Av Sten Anderssons inställning att döma accepterar han att spelandet
            spelar en allt större roll vad gäller människors intressen. Också
            Orwell hade med i sin framtidsvision, när han skrev boken
          </note>
          <note>
            1984, det stora världsspelet som gav krydda. Sedan kunde människor
            hanteras på vilket sätt som helst.
          </note>
          <note>
            Så var det också, i och med den vinst som fanns i framtiden.
          </note>
          <note>
            När det gäller dem som spelat på trav har jag en artikel från
            Dagens Nyheter här. Det gäller en man som har spelat på bingo
            och som har fått behandling för sitt spelberoende. Den här mannen
            är 33 år gammal. Han började att spela vid 15 års ålder och har
            prövat det mesta -- bingo, roulett, tips, poker, hästar och enarmade
            banditer.
          </note>
          <note>
            Såvitt jag förstår måste man när det gäller spel på hästar vara
            där hästar springer. Jag har mött ett stort antal personer som
            före 18 års ålder har spelat på trav, och jag har även mött personer
            som borde vara initierade, men som inte varit medvetna om att
            det finns en 18-årsgräns när det gäller spelande.
          </note>
          <note>
            Varje gång den här typen av debatter förekommit har spelbolagen,
            det vet jag, gått ut med förnyad information till sina spelombud
            just om 18-
          </note>
          <note>
            årsgränsen. Därför tycker jag att den här debatten har en viktig
            uppgift i och med att vi påminner varandra om den här 18-årsgränsen.
          </note>
          <note>
            Uppenbarligen är den inte alltid aktuell i alla sammanhang. Att
            spelandet och inkomsterna från spelandet så att säga tar över
            och man därmed tillåter unga, barn, att spela tycker jag är helt
            felaktigt. Jag hoppas att Sten Andersson instämmer i detta.
          </note>
          <note>
            Överläggningen var härmed avslutad.
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Skrivelse
          </note>
          <note>
            1991/92:74 Redogörelse för en överenskommelse om ersättning från
            sjukförsäkringen till sjukvårdshuvudmännen m.m. för år 1992 med
            anledning av överflyttning av huvudmannaskapet för sjukreseadministrationen
          </note>
          <note>
            8 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 4 december
          </note>
          <note type="speaker">
            1991/92:66 av Thage G Peterson (s) till arbetsmarknadsministern
            om regionalpolitiken:
          </note>
          <note>
            Den socialdemokratiska regionalpolitiken från
          </note>
          <note>
            1982 och framåt var framgångsrik. Tusentals nya jobb skapades
            i glesbygden och i utsatta regioner genom statligt regionalpolitiskt
            stöd.
          </note>
          <note>
            Utvecklingsprogram gav hårt drabbade län optimism och framtidstro.
            Så sent som andra halvåret förra året resulterade statens regionalpolitiska
            stöd i 2 700 nya arbetstillfällen.
          </note>
          <note>
            Två av tre nya arbeten gick till Norrland.
          </note>
          <note>
            Moderaterna, som i dag är det tongivande och dominerande regeringspartiet,
            har under hela 1980-
          </note>
          <note>
            talet bekämpat den statliga regionalpolitiken.
          </note>
          <note>
            Efter den borgerliga regeringens tillträde i oktober
          </note>
          <note>
            1991 har flera uttalanden gjorts som skapar osäkerhet om regeringens
            regionalpolitiska avsikter. Näringslivsminister Per Westerberg
            har hyllat produktivitetsutredningens idéer som vill koncentrera
            näringslivet till storstadsområdena och de stora universitetsstäderna.
            Överdirektören vid det nya näringslivsverket NUTEK och den högste
            ansvarige där för regionalpolitiken har nyligen i en uppmärksammad
            artikel uttalat, att det är fel att skapa fler jobb i glesbygden
            och att stödet i stället bör ges till vissa platser i södra och
            mellersta
          </note>
          <note>
            Sverige och enstaka orter på Norrlands kustland.
          </note>
          <note>
            Varken arbetsmarknadsministern eller någon annan företrädare
            för regeringen har tagit avstånd från näringslivsverkets uttalanden.
            Tvärtom tyder arbetsmarknadsministerns ljumma uttalanden om
          </note>
          <note>
            Kalix problem och hans viljelösa uttalanden om utsatta regioners
            problem på, att regeringen inte längre hyser någon tilltro till
            utvecklingsinsatser i
          </note>
          <note>
            Norrland och i de län som drabbas av strukturförändringar och
            industrikriser.
          </note>
          <note>
            I en tid, då arbetslöshet och varsel ökar kraftigt och då industrier
            och arbetsplatser läggs ner i en takt, som det är länge sedan
            vi upplevde i Sverige, borde regeringen sätta in massiva insatser,
            för att minska oron och lidandet för människor i utsatta områden.
          </note>
          <note>
            Men de regionalpolitiska ambitionerna från regeringens sida verkar
            ligga på en mycket låg nivå.
          </note>
          <note>
            Jag vill fråga arbetsmarknadsministern
          </note>
          <note>
            1. om han delar NUTEKs uppfattning om glesbygden och regionalpolitiken,
          </note>
          <note>
            2. hur han avser att förena sin och centerpartiets positiva inställning
            till statligt regionalpolitiskt stöd med moderaternas avståndstaganden,
            samt
          </note>
          <note>
            3. om han avser att ta några regionalpolitiska initiativ.
          </note>
          <note type="speaker">
            1991/92:67 av Göran Persson (s) till miljöministern om ökat kostnadsansvar
            inom de areella näringarna:
          </note>
          <note>
            I ett brev från Lantbrukarnas riksförbund påtalas att LRFs näringspolitiska
            arbete givit resultat. Bl.a.
          </note>
          <note>
            framhåller man borttagandet av skogsvårdsavgiften.
          </note>
          <note>
            Man anför vidare: ''Viktigast för oss markägare är kanske avsikten
            att skriva in ett skydd för ägandet i grundlagen. Det har LRF
            krävt länge eftersom det i den förra regeringen fanns krafter
            som vill att det allmännas rätt skulle gå före den enskilde. Man
            vill av t.ex. naturvårdsskäl kunna begränsa rätten att bruka marken
            utan ersättning till markägaren. Med ett grundlagsskydd kan sådana
            tendenser stävjas.''
          </note>
          <note>
            I samband med behandlingen av den miljöpolitiska propositionen
            (prop 1990/91:90, JoU 30, rskr 338)
          </note>
          <note>
            uttalade riksdagen att regeringen bör utreda hur principen om
            ett ökat kostnadsansvar skulle kunna tillämpas inom de areella
            näringarna. Den socialdemokratiska regeringen tillsatte omedelbart
            en interdepartemental arbetsgrupp.
          </note>
          <note>
            Mot bakgrund av ovanstående vill jag fråga miljöministern:
          </note>
          <note>
            Kommer miljöministern att slutföra arbetet med ett ökat kostnadsansvar
            inom de areella näringarna eller kommer de av LRF angivna synpunkterna
            att vara vägledande för det fortsatta arbetet?
          </note>
          <note>
            9 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 4 december
          </note>
          <note type="speaker">
            1991/92:241 av Sten Andersson i Malmö (m) till justitieministern
            om demonstrationsfriheten:
          </note>
          <note>
            Den 30 november på kvällen och natten uppstod närmast kravallartade
            situationer i Lund och
          </note>
          <note>
            Stockholm. Organisationer och föreningar, vilka i vederbörlig
            ordning sökt och erhållit tillstånd för demonstrationer förhindrades
            att genomföra dessa.
          </note>
          <note>
            Ovanstående är och förblir ett nederlag för demokratin och nödvändiga
            åtgärder måste tillgripas i syfte att en upprepning förhindras!
          </note>
          <note>
            Vilka åtgärder är statsrådet beredd att vidta i syfte att garantera
            demonstrationsfriheten i Sverige?
          </note>
          <note type="speaker">
            1991/92:242 av Bo Finnkvist (s) till näringsministern om Uddeholm
            Tooling:
          </note>
          <note>
            I samband med att det österrikiska stålföretaget
          </note>
          <note>
            Böhler köpte Uddeholm Tooling överlämnade
          </note>
          <note>
            Böhler en avsiktsförklaring, med tillståndsansökan om köpet,
            till industridepartementet. Dokumentet innehöll bl.a. löften om
            att alla ev. förändringar skulle ske på affärsmässiga grunder
            och att, i de fall det skulle bli sysselsättningsminskningar på
            någon av orterna, skulle företaget aktivt medverka till att ta
            fram ersättningssysselsättning.
          </note>
          <note>
            Böhler har nu fattat beslut om att göra stora produktionsinskränkningar
            i Hagfors. Ca 400
          </note>
          <note>
            anställda mister jobben på den enhet som uppvisar bästa ekonomiska
            resultatet.
          </note>
          <note>
            Vilka åtgärder avser näringsministern att vidta för att få Böhler
            att leva upp till avsiktsförklaringen om affärsmässighet och ersättningsjobb?
          </note>
          <note type="speaker">
            1991/92:243 av Hans Dau (m) till kommunikationsministern om avmonopolisering
            av flyget:
          </note>
          <note>
            Jag tvingas att genom mitt arbete flyga mellan
          </note>
          <note>
            Västerbotten och Stockholm varje vecka, något som normalt tar
            ca tre timmar med anslutningar och normala marginaler på flygplatsen.
            Marginalen mellan resans slut och t.ex. utskottssammanträdena
            är oftast knapp vid nedfärden. Men även vid hemfärden väntar ofta
            människor för avtalade möten. Detta bör dock klaffa ganska bra
            om flyget håller tidtabellen.
          </note>
          <note>
            Nu har vi dock ett stort antal gånger drabbats av förseningar
            därför att Linjeflyg, enligt egen uppgift, inte fått ut planen
            från hangarerna i tid på morgonen. Mig har det drabbat tre veckor
            i rad nu i höst. Enligt min mening saknas konkurrerande flygbolag
            vilket automatiskt skulle leda till en ökad ambition att hålla
            tiderna.
          </note>
          <note>
            Min fråga är: När kan vi bryta nuvarande monopol så att vi inte
            tvingas att alltid åka med Linjeflyg?
          </note>
          <note type="speaker">
            1991/92:244 av Jan Bergqvist (s) till socialministern om regeringen
            och de nya debattformerna i riksdagen:
          </note>
          <note>
            För att få bättre debatter har riksdagens talmanskonferens på
            förslag av talmannen enats om att rekommendera försök med nya
            debattformer fr.o.m. den 20 november. Det var ytterst pinsamt
            att riksdagens talman inför kammaren måste meddela att regeringen
            ännu inte behagat ge riksdagen besked om den är beredd att medverka
            i försöket.
          </note>
          <note>
            För två veckor sedan ställde jag i riksdagen en formell fråga
            till statsministern om detta. Eftersom regeringskansliet meddelat
            att statsministern är förhindrad att svara på frågan om detta
            vill jag fråga vice statsministern:
          </note>
          <note>
            Varför har regeringen dröjt så länge med att ge svar på riksdagens
            inbjudan till regeringen att medverka i det fortsatta arbetet
            med att utveckla riksdagens debattformer?
          </note>
          <note>
            1991/92:245 av Lars Sundin (fp) till statsrådet Alf
          </note>
          <note>
            Svensson om katastrofhjälp till Baltikum:
          </note>
          <note>
            Mot bakgrund av att Baltikum nu står inför en katastrofal brist
            på livsmedel och bränsle, vill jag fråga biståndsministern:
          </note>
          <note>
            Är regeringen beredd att snabbt ge effektiv katastrofhjälp till
            Baltikum?
          </note>
          <note>
            1991/92:246 av Karin Pilsäter (fp) till statsrådet
          </note>
          <note>
            Reidunn Laurén om lagen om religionsfrihet:
          </note>
          <note>
            I religionsfrihetslagen (1951:680) lyder första paragrafen:
          </note>
          <note>
            ''Envar äger rätt att fritt utöva sin religion, såvitt han icke
            därigenom stör samhällets lugn eller åstadkommer allmän förargelse.''
          </note>
          <note>
            Detta stadgande åberopas av bl.a Hisingens kommunalförening,
            det största kyrkopolitiska partiet i Brämaregårdens kyrkogård
            i Göteborg, och andra för att stoppa moskébyggen.
          </note>
          <note>
            Jag finner det märkligt att man kan åberopa en paragraf, vars
            syfte är att tillförsäkra människor religionsfrihet, för att i
            stället söka inskränka just denna frihet.
          </note>
          <note>
            Med anledning av det ovan anförda vill jag fråga justitieministern:
          </note>
          <note>
            Avser statsrådet att ta något initiativ i syfte att ge lagen
            en sådan ändamålsenlig formulering att den inte kan misstolkas?
          </note>
          <note type="speaker">
            1991/92:247 av Stina Gustavsson (c) till civilministern om fusk
            med ursprungsmärkning:
          </note>
          <note>
            Enligt uppgifter i pressen pågår fusk med paketering och ursprungsmärkning
            av grönsaker och frukt. Importerad grönsak kan bli svensk i affären!
          </note>
          <note>
            Vilka åtgärder är civilministern beredd att vidta för att en
            varas ursprung klart skall framgå vid försäljning?
          </note>
          <note type="speaker">
            1991/92:248 av Åke Carnerö (kds) till kommunikationsministern
            om infrastruktursatsningarna:
          </note>
          <note>
            Samhället skall enligt 1988 års trafikpolitiska beslut erbjuda
            näringsliv och medborgare i de olika delarna av landet en tillfredsställande,
            säker och miljövänlig trafikförsörjning till lägsta möjliga samhällsekonomiska
            kostnader.
          </note>
          <note>
            Miljö- och säkerhetsaspekterna talar för spårbunden trafikförsörjning.
            Miljöfarligt och tungt gods bör enligt min mening ej långdistansfraktas
            på landsväg.
          </note>
          <note>
            Regeringsförklaringen den 4 oktober innehåller flera avsnitt
            som har med trafik att göra.
          </note>
          <note>
            Hur avser regeringen att fördela satsningarna på bättre infrastruktur
            om jämförelse sker med järnväg resp. landsvägstrafik?
          </note>
          <note>
            10 § Kammaren åtskildes kl. 15.16.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 4
          </note>
          <note>
            § anf. 38 (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
