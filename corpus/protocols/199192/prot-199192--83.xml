<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--83</head>
          <docDate when="1992-03-24">1992-03-24</docDate>
        </div>
      </front>
      <body>
        <div>
          <note>
            Meddelande om debatt om åtgärder mot den ökande arbetslösheten
          </note>
          <note type="speaker">
            Anf. 1 TREDJE VICE TALMANNEN:
          </note>
          <note>
            Jag får anmäla att Socialdemokratiska riksdagsgruppen har framställt
            önskemål om särskild debatt om åtgärder mot den ökande arbetslösheten
            samt att talmannen beslutat att en sådan debatt skall anordnas
            torsdagen den 26 mars kl. 14.30.
          </note>
          <note>
            Regeringen företräds av finansminister Anne
          </note>
          <note>
            Wibble och Socialdemokraterna av Allan Larsson.
          </note>
          <note>
            1 § Svar på fråga 1991/92:473 om FN:s resurser
          </note>
          <note type="speaker">
            Anf. 2 Statsminister CARL BILDT (m):
          </note>
          <note>
            Herr talman! Pierre Schori har frågat mig om jag tog upp frågan
            om FN:s resurser och USA:s uteblivna betalningar under mina samtal
            med president Bush i förra månaden.
          </note>
          <note>
            Svaret är nej, och skälet är att det hade varit missriktat. Orsaken
            till problemet med de amerikanska skulderna till FN ligger nämligen
            numera inte i Vita Huset utan i kongressen.
          </note>
          <note>
            Därvidlag var situationen annorlunda under den förra administrationen,
            men jag har i dag ingen anledning att misstro president Bush och
            utrikesminister Baker när de säger att de gentemot kongressen
            verkar för att USA skall betala sina skulder till FN.
          </note>
          <note>
            Låt mig tillägga några ord om hur regeringen ser på frågan om
            FN:s finanser. Vi tycker det är utomordentligt viktigt att alla
            FN:s medlemsstater uppfyller sina stadgeenliga förpliktelser.
            Detta gäller inte minst inbetalningen av obligatoriska ekonomiska
            bidrag till den verksamhet som medlemsstaterna gemensamt har beslutat
            om.
          </note>
          <note>
            Dessa inbetalningar skall göras i sin helhet, inom föreskriven
            tid och utan villkor. Sverige försöker här, tillsammans med övriga
            nordiska länder, att föregå med gott exempel. På denna punkt råder
            ingen åsiktsskillnad mellan den nuvarande och den föregående regeringen.
          </note>
          <note>
            Tyvärr har betalningsdisciplinen överlag blivit dålig bland FN:s
            medlemsstater. Ett skäl till detta är förmodligen att vissa av
            säkerhetsrådets fem ständiga medlemmar inte alltid har levt upp
            till det särskilda ansvar som följer med deras särställning i
          </note>
          <note>
            FN. På 1960-talet gällde det Sovjetunionen, på
          </note>
          <note>
            1980-talet USA. Detta är oacceptabelt. FN måste få en stabil
            finansiell grund för att klara de mycket stora uppgifter, särskilt
            på det fredsbevarande området, som organisationen står inför i
            denna historiska brytningstid.
          </note>
          <note type="speaker">
            Anf. 3 PIERRE SCHORI (s):
          </note>
          <note>
            Herr talman! Jag tackar för svaret. Det var en bra deklaration
            i slutet av svaret om hur regeringen ser på FN:s finanser. Men
            jag tycker ändå att det är synd att statsministern inte utnyttjade
            det unika tillfälle han hade att i USA ordentligt ta upp frågan
            om FN:s finanser.
          </note>
          <note>
            Förenta nationerna befinner sig i finansiell kris på samma gång
            som man nu har sin mest aktiva tid framför sig med elva stora
            kostnadskrävande operationer. Vi vet att det är just USA som häftar
            mest i skuld till organisationen. USA har inte betalat ca 500
            miljoner dollar. Det är hälften av de fordringar som FN har.
          </note>
          <note>
            Att säga att det vore missriktat att ta upp denna fråga med presidenten
            är nog ändå en liten undanflykt, statsministern. Det är riktigt
            att kongressen bör bli föremål för påtryckningar och behöver upplysas,
            men presidenten och hans administration behöver också ett tryck
            utifrån från andra länders regeringar. De skall tala om att de
            ser just USA:s roll i det hela som viktig och angelägen.
          </note>
          <note>
            Det var därför synd att inte statsministern utnyttjade tillfället
            att ta upp frågan med president
          </note>
          <note>
            Bush, eller med utrikesminister Baker, eller i sitt tal inför
            nationella pressklubben, eller i andra offentliga framträdanden.
            Också den amerikanska allmänheten behöver upplysas om FN:s roll.
            Jag tycker det är synd att statsministern inte gjorde det.
          </note>
          <note>
            Det är nästan en tjänsteplikt att göra detta när man är i USA.
          </note>
          <note type="speaker">
            Anf. 4 Statsminister CARL BILDT (m):
          </note>
          <note>
            Herr talman! Jag håller med frågeställaren om att det är mycket
            som man bör ta upp. Förvisso kom frågan om FN:s finansiering upp
            i olika sammanhang under mitt besök i USA. Men den ställda frågan
            gällde specifikt president Bush.
          </note>
          <note>
            Det handlar alltid om prioriteringar. En av de saker jag tog
            upp med president Bush, med utrikesminister Baker och i mitt anförande
            för nationella pressklubben var den oroande situationen när det
            gäller säkerheten i de f.d.
          </note>
          <note>
            sovjetiska kärnkraftverken. Jag berättade speciellt om ett kärnkraftverk
            strax väster om S:t Petersburg som heter Sosnovy Bor och ligger
            nära Sverige. Jag var mycket oroad och ville ha amerikanernas
            och andra europeiska staters hjälp för snabba insatser för att
            rätta till de problem som nu finns.
          </note>
          <note>
            Presidenten, utrikesministern och de kongressledamöter som jag
            träffade var tacksamma för denna information, eftersom detta var
            något de aldrig hört tidigare och med den styrka jag framförde
            budskapet. De lovade också att de skulle se på möjligheterna att
            hjälpa till.
          </note>
          <note>
            Nu vet vi att det har hänt en olycka, och vi vet att detta är
            ett fenomen som är känt på högsta nivå i den amerikanska administrationen
            och på högsta nivå i olika europeiska regeringar genom just de
            insatser som har gjorts från svensk sida. Jag tror att det i det
            stora hela taget inte var någon dålig användning av den begränsade
            tid som jag hade till mitt förfogande.
          </note>
          <note type="speaker">
            Anf. 5 PIERRE SCHORI (s):
          </note>
          <note>
            Herr talman! Vi är som medborgare och européer tacksamma för
            den insatsen. Men att ta upp den aspekten när jag talar om FN:s
            finanser är nog ett försök av statsministern att svänga sig litet.
            Det hade nog funnits tid att använda någon minut till den frågan.
          </note>
          <note>
            Det var också särskilt angeläget att ta upp frågan.
          </note>
          <note>
            Just när Carl Bildt befann sig i Washington lade man i Pentagon,
            det amerikanska försvarsdepartementet, sista handen vid en studie
            där man diskuterade USA:s roll i världen framöver.
          </note>
          <note>
            I denna studie -- låt vara att den ännu inte är officiellt sanktionerad
            av regeringen, men det avslöjar ändå det tänkande som finns --
            sägs att
          </note>
          <note>
            USA är den enda stormakten framöver, och att man skall arbeta
            för att det så skall förbli. I det sammanhanget -- när man gör
            analyser av världen framöver, styrkerelationerna och vilken ordning
            som skall gälla, dvs. den nya världsordningen --
          </note>
          <note>
            nämns över huvud taget inte Förenta nationerna, utan det är Pax
            Americana som skall gälla. Det var därför också mot denna bakgrund
            angeläget att ta upp frågan.
          </note>
          <note type="speaker">
            Anf. 6 Statsminister CARL BILDT (m):
          </note>
          <note>
            Herr talman! Jag vet att Pierre Schori nyligen har varit i Washington,
            och därmed är han också medveten om att det dokument som läckte
            ut i New
          </note>
          <note>
            York Times var en tjänstemannaprodukt som vare sig försvarsministern
            eller någon av de biträdande försvarsministrarna hade sett. Det
            som Pierre
          </note>
          <note>
            Schori nu ägnar sig åt är att försöka kasta skuggor över den
            amerikanska administrationen på ett sätt jag inte riktigt tycker
            är förenligt med vad som bör vara svensk politik.
          </note>
          <note>
            Vi har anledning att uppskatta den kursändring som har skett
            i amerikansk utrikespolitik när det gäller inställningen till
            Förenta nationerna. Det är riktigt att det tidigare fanns en skepsis.
            Den har bidragit till att driva fram reformer. Nu har vi ett
          </note>
          <note>
            FN som står i centrum för de internationella fredsansträngningarna
            och en amerikansk president och utrikesminister som med kraft
            ställer sig bakom en politik som stöder FN. Det är en väsentlig
            förändring som har inträffat i amerikansk utrikespolitik -- en
            förändring som vi har all anledning att hälsa med tillfredsställelse.
          </note>
          <note>
            Det finns en kvardröjande konservatism i den amerikanska kongressen
            på denna punkt, men det hoppas jag är ett övergående fenomen.
          </note>
          <note type="speaker">
            Anf. 7 PIERRE SCHORI (s):
          </note>
          <note>
            Herr talman! Också jag har noterat den kursändring som kom i
            och med att president Bush tog över rodret. Men de riktigt konservativa
            kretsarna i USA har denna syn, och i den världsbilden finns inte
            Förenta nationerna. ag tolkar den kommentar som Carl Bildt gjorde
            i slutet av sitt anförande som att också han tar kraftfullt avstånd
            från tankarna i dessa nya ''Pentagon papers''. Är det riktigt
            uppfattat, statsministern?
          </note>
          <note type="speaker">
            Anf. 8 Statsminister CARL BILDT (m):
          </note>
          <note>
            Herr talman! Det är inte min uppgift att kommentera läckage i
            New York Times och vad lägre tjänstemän i Pentagon skriver. Det
            fanns kanske en epok i svensk utrikespolitik när man ägnade sig
            åt sådant, men den är över.
          </note>
          <note>
            Det jag sade i USA, och som berördes i en tidigare frågestund
            här i riksdagen, var att det finns anledning att vara oroad för
            tendenser till isolationism. Slagordet Amerika före allting annat
            skulle leda till att USA vände sig bort från det globala ansvarstagande
            som man har haft. Vi har anledning att värna om att USA fortsätter
            att ha det. Många av de stora globala problemen -- från säkerhetsproblem
            i de f.d. sovjetiska kärnkraftverken till miljöproblemen på
          </note>
          <note>
            Riokonferensen -- kräver ett aktivt amerikanskt deltagande, bl.a.
            genom FN-systemet. Därför finns det anledning att uttala oro för
            tendenser till isolationism varhelst de förekommer.
          </note>
          <note>
            Överläggningen var härmed avslutad.
          </note>
          <note>
            2 § Svar på frågorna 1991/92:505 och 511 om legalisering av narkotika
          </note>
          <note type="speaker">
            Anf. 9 Statsminister CARL BILDT (m):
          </note>
          <note>
            Herr talman! Widar Andersson har frågat mig om jag är beredd
            att ta avstånd från ett uttalande om legalisering av narkotika
            från en tjänsteman i statsrådsberedningen. Karin Israelsson har
            frågat mig vilka åtgärder som skall vidtas för att upprätthålla
            den skärpta synen på narkotika inom regeringskansliet.
          </note>
          <note>
            Allra senast till höstriksdagen avser regeringen att lägga fram
            en proposition med förslag om ytterligare straffskärpning vid
            innehav av narkotika. Den lagändring som regeringen kommer att
            föreslå är ett uttryck för den gradvisa skärpning av narkotikapolitiken
            som har skett under senare år.
          </note>
          <note>
            Det innebär också att regeringens inställning i denna fråga är
            kristallklar och kompromisslös.
          </note>
          <note>
            Narkotikamissbruket skall bekämpas med alla lagens medel. Någon
            legalisering av bruket är självfallet inte aktuell. Kriminaliseringen
            kommer tvärtom att skärpas genom hårdare straff.
          </note>
          <note>
            Det finns två viktiga motiv för denna lagändring.
          </note>
          <note>
            Det ena är att effektivisera polisens och domstolarnas kamp mot
            narkotikahanteringen.
          </note>
          <note>
            Det andra är att ytterligare markera hur allvarligt riksdagen
            som lagstiftare, myndigheterna och regeringen ser på bruket av
            narkotika.
          </note>
          <note>
            Inte minst i detta perspektiv vore det allvarligt om enskilda
            tjänstemän i regeringskansliet aktivt drev ståndpunkter som i
            fundamentalt hänseende avvek från den linje som inte bara finns
            fastlagd i regeringsförklaringen och i de förslag som läggs fram
            för riksdagen, utan också i själva utgångspunkten för lagstiftningsarbetet
            på detta område.
          </note>
          <note>
            Så är heller inte fallet. Jag utgår från att frågeställarna delar
            min uppfattning att det knappast är möjligt att upprätthålla ett
            förbud mot privata åsikter i statsförvaltningen och att konsekvenserna
            av ett sådant förbud skulle kunna bli ganska otrevliga.
          </note>
          <note>
            Jag delar självfallet inte de åsikter som kom till uttryck i
            den aktuella tidningsintervjun eller i socialstyrelsens tidskrift
            Stoff. Jag har i många sammanhang starkt kritiserat just dessa
            åsikter.
          </note>
          <note>
            Frågeställarna vet också att detta --
          </note>
          <note>
            förhoppningsvis -- inte är någon partiskiljande fråga. Den breda
            enighet som finns i Sveriges riksdag är en signal så god som någon
            om hur vi i vårt samhälle ser på knark.
          </note>
          <note>
            Låt oss hoppas att den enigheten kommer att bestå och fördjupas
            ytterligare när riksdagen senare i år skall rösta om regeringens
            förslag till ytterligare insatser mot narkotikahanteringen.
          </note>
          <note type="speaker">
            Anf. 10 WIDAR ANDERSSON (s):
          </note>
          <note>
            Herr talman! Jag tackar för svaret. Jag vill förtydliga och fortsätta
            mitt frågande med att påminna statsministern om den fråga jag
            hade tillfälle att ställa strax före jul. Där undrade jag om statsministern
            inte var rädd att, likt andra företrädare för alltför enkelsidiga
            ideologier, hamna på historiens sophög. Vi fick inte tillfälle
            att fortsätta den diskussionen då.
          </note>
          <note>
            Frågan om narkotika är så uppseendeväckande att jag tycker att
            det finns anledning att fortsätta den ideologiska debatten. Jag
            tror inte att statsministern har den åsikten att narkotikan skall
            legaliseras. Den fråga jag ställer mig, och som också var uttryckt
            i min fråga, är om statsministern har en så stark ställning att
            han kan hålla stånd mot den nyliberala flank som inte bara finns
            representerad bland enskilda tjänstemän i statsrådsberedningen
            utan också inom statsministerns eget ungdomsförbund,
          </note>
          <note>
            Frihetsfronten och hos enskilda läkare. Det vet vi.
          </note>
          <note>
            Det är den ena punkt där jag skulle vilja att statsministern
            var litet extra tydlig. Kan statsministern hålla stånd mot den
            nyliberala falangen, flanken, som faktiskt finns i regeringen
            närstående kretsar?
          </note>
          <note>
            Den andra frågan gäller statsministerns svar. Det är goda saker
            som statsministern föreslår, men det finns också ett annat perspektiv.
            Det har också att göra med narkotika och droger. Det gäller detta
            att arbetslösheten växer. Det finns risk för att de gettobildningar
            som Moderaterna så framsynt påtalade i valrörelsen uppstår. Allt
            detta skapar underlag för ett missbruk och en utslagning av en
            omfattning som vi inte har sett här i Sverige. Jag skulle vilja
            att statsministern sade någonting om det också.
          </note>
          <note type="speaker">
            Anf. 11 KARIN ISRAELSSON (c):
          </note>
          <note>
            Herr talman! Jag ber att få tacka statsministern för svaret på
            frågan. Regeringens inställning i den här frågan framgår ju klart
            genom statsministerns svar.
          </note>
          <note>
            Det tackar jag särskilt för.
          </note>
          <note>
            Samtidigt vill jag rikta en varning till alla beslutsfattare
            att det förekommer en inställning till narkotika som vi kanske
            inte riktigt är klara över.
          </note>
          <note>
            När vi talar om narkomaner ser vi utslagningen på
          </note>
          <note>
            ''Plattan'' framför oss, men det finns ett annat bruk av narkotika
            som inte syns lika tydligt. Det förekommer kanske i de kretsar
            där dessa rådgivare har umgåtts. Vi vet att det förekommer en
            typ av bruk som man inte märker av i form av en direkt utslagning.
            Man kan klara sitt arbete under ganska lång tid, precis som när
            man har alkoholbekymmer.
          </note>
          <note>
            Därför blir jag litet rädd när den här mannen i kanslihuset menar
            att hasch och marijuana inte är farligare än alkohol. Det är ju
            just den inställningen som nu är förhärskande i många kretsar.
            Den måste man också komma till tals med. Det krävs en vakenhet
            så att den inställningen inte sprider sig i flera kretsar.
          </note>
          <note>
            Man märker att den inställningen finns bl.a. när det har införts
            tester på vissa arbetsplatser. Då har det visat sig att prov från
            människor som man trott aldrig använt narkotika givit utslag.
            Det krävs mer informationsinsatser för att öka kunskaperna på
            detta område.
          </note>
          <note>
            Jag tackar för det klara ställningstagandet att regeringen är
            villig att arbeta vidare med just narkotikasituationen för att
            komma till rätta med den. Men jag tror att det behövs fler insatser
            än de polisiära och de lagtekniska. Det krävs också en bredare
            informationsinsats.
          </note>
          <note type="speaker">
            Anf. 12 Statsminister CARL BILDT (m):
          </note>
          <note>
            Herr talman! Widar Andersson och jag har ofta i dessa korta replikväxlingar
            sagt att vi borde diskutera detta vidare. Jag har tyvärr bara
            en minut på mig nu, men det ligger mycket i detta.
          </note>
          <note>
            Det finns mycket som förenar Widar Andersson och mig i denna
            fråga, såvitt jag kan förstå. Det gäller det totala moraliska
            avståndstagandet från varje form av bruk av narkotika. Detta totala
            moraliska avståndstagande måste komma till klart uttryck i statsmaktens
            samlade politik. Det är just detta som har lett oss till att driva
            på för att få till stånd en kriminalisering av bruket. Det fanns
            som bekant ett motstånd till det, inte minst i Widar
          </note>
          <note>
            Anderssons eget parti, men inte bara där.
          </note>
          <note>
            Därefter har vi gått vidare för att skärpa straffet på bruk av
            olika narkotiska preparat för att göra det lättare och mer effektivt
            för polis, sociala myndigheter och andra att ingripa. Det är en
            nödvändighet att skärpa straffet successivt för att också inskärpa
            det moraliska avståndstagande som vi gör.
          </note>
          <note>
            Sedan berör Widar Andersson en utveckling i samhället som är
            oroande. Den har inte bara att göra med en ökad arbetslöshet och
            en s.k.
          </note>
          <note>
            slumbildning, för att återknyta till den delvis infekterade debatt
            som fördes under sommarmånaderna. Det finns tendenser att detta
            kryper in i olika samhällsgrupper. Därför är det så viktigt att
            rejäla avståndstagande och rejäla gränsdragningar kommer till
            stånd.
          </note>
          <note>
            Om jag skulle uttrycka någon förhoppning till
          </note>
          <note>
            Widar Andersson speciellt, är det att han med sina insatser förmår
            att påverka det socialdemokratiska partiet till en positiv inställning
            till de straffskärpningar som regeringen nu tänker föreslå.
          </note>
          <note>
            De är viktiga, men det har funnits en alltför ljum inställning
            till dem i de litet flummiga kretsar som haft inflytande i dessa
            frågor.
          </note>
          <note type="speaker">
            Anf. 13 KARIN ISRAELSSON (c):
          </note>
          <note>
            Herr talman! Det är intressant med den här diskussionen om vad
            som händer i ett samhälle i dag. I de samhällen där segregation
            och stora klyftor mellan samhällsgrupper uppstår, kan man se att
            alkohol- och narkotikamissbruket breder ut sig.
          </note>
          <note>
            Det är viktigt att man med all kraft ser över utvecklingen, så
            att vi inte hamnar i en sådan situation också i vårt land.
          </note>
          <note>
            Det är bra med straffskärpning. Det har vi tillsammans begärt
            tidigare. Det är skönt att vi har en regering som är positiv till
            det förslaget, så att det kommer till stånd. Detta bör också paras
            med ett moraliskt avståndstagande från varje form av bruk av narkotika.
            Det tror jag är det allra viktigaste.
          </note>
          <note>
            För några år sedan förde jag här en debatt om kokainet i Sverige.
            Dåvarande statsråd påstod att det inte fanns några risker för
            att kokainet över huvud taget skulle komma in i vårt land. Nu
            har vi det redan i stor omfattning. Jag tror att det finns betydligt
            mer av det än vad vi någonsin anar. Därför är det bra med det
            här avståndstagandet.
          </note>
          <note type="speaker">
            Anf. 14 WIDAR ANDERSSON (s):
          </note>
          <note>
            Herr talman! Det finns alltid vissa områden --
          </note>
          <note>
            oavsett hur samhället i övrigt ser ut -- där man måste vara särskilt
            uppmärksam och vara beredd att gå till offensiv och inte sitta
            fast i ideologier. Det var närmast det som låg bakom min fråga.
          </note>
          <note>
            Ideologier kolliderar alltid med verkligheten.
          </note>
          <note>
            Narkotikan och utslagningen är en hård och brutal verklighet
            som förvärras. Därför är signalerna från statsmakterna otroligt
            viktiga. en man skall inte bara prata om straffskärpning. Har
            ungarna en bra skola att gå i, fungerar barnomsorgen, får man
            jobb, är bostadsområdena hyggliga och fina och bryr vi människor
            oss om varandra så minskar problemen. Jag var med på den tiden
            då man fick slåss mot flumvänstern i de här frågorna. Nu finns
            det tendenser, statsministern, inte bara i det egna kansliet utan
            runt omkring till att en flumhöger är på väg att växa fram. Jag
            och alla andra har ett ansvar, man jag tycker också att statsministern
            som partiledare och ordförande har ett speciellt ansvar.
          </note>
          <note type="speaker">
            Anf. 15 Statsminister CARL BILDT (m):
          </note>
          <note>
            Herr talman! Förvisso har vi båda ett gemensamt ansvar för att
            bekämpa det flumtänkande som har funnits och som tyvärr fortfarande
            finns. Det finns också risk för att det breder ut sig.
          </note>
          <note>
            Detta är inte bara en fråga om lagstiftning. Det är
          </note>
          <note>
            Widar Andersson och jag helt överens om. Men lagen är ett utryck
            för samhällets moral, och det är viktigt. Det var mycket viktigt
            när vi drev fram kriminaliseringen av narkotikabruket. Är detta
            så moraliskt förkastligt och så farligt som Widar
          </note>
          <note>
            Andersson och jag anser att det är, skall det komma till uttryck
            i lagen. Skall det komma till uttryck i lagen, skall det också
            finnas effektiva sanktionsmöjligheter. Det är det effektivaste
            motstånd vi kan tänka oss mot flumfilosofier --
          </note>
          <note>
            oavsett om de finns till höger, till vänster eller t.o.m. inom
            Centern -- som vi har all anledning att markera avstånd ifrån.
          </note>
          <note type="speaker">
            Anf. 16 WIDAR ANDERSSON (s):
          </note>
          <note>
            Herr talman! Avslutningsvis hoppas jag bara att vi går härifrån,
            statsministern och jag, med samma minne av debatten, nämligen
            att det verkligen är fråga om ett klart avståndstagande. Det gäller
            inte enskilda privata tjänstemän -- jag är inte ute på någon huvudjakt
            -- utan sådana här idéer, så att vi kan lämna salen i den trygga
            förvissningen och förhoppningen att statsministern i den frågan
            står på samma barrikad.
          </note>
          <note type="speaker">
            Anf. 17 Statsminister CARL BILDT (m):
          </note>
          <note>
            Herr talman! I diskussioner med Widar Andersson lämnar man som
            vanligt debatten med intrycket av att vi borde ha haft mera tid
            för att kunna fördjupa resonemangen. Ibland blir det litet för
            korthugget.
          </note>
          <note>
            Jag tror att detta är ett område där vi alldeles oavsett meningsmotsättningar
            i övrigt skulle ha skäl att utveckla argumentationen och ställningstagandet.
            Jag hoppas, herr talman, att riksdagen en gång skall få debattregler
            som möjliggör även en fördjupad dialog mellan personer av olika
            partipolitisk hemvist.
          </note>
          <note>
            Överläggningen var härmed avslutad.
          </note>
          <note>
            3 § Svar på fråga 1991/92:486 om importen av livsmedel
          </note>
          <note>
            Anf. 18 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Ingvar Eriksson har frågat mig vad jag ämnar vidta
            för åtgärder för att undanröja diskriminerande inslag i handeln
            med livsmedel.
          </note>
          <note>
            I samband med 1990 års livsmedelpolitiska beslut underströk jordbruksutskottet
            att den grundläggande principen om ömsesidighet som utskottet
            understrukit vad gällde gränsskyddets nivå m.m. även skulle gälla
            i fråga om exportsubventioner. Utskottet var dock inte berett
            att föreslå någon avvikelse från den förhandlingslinje som Sverige
            intagit i GATT. En förutsättning för detta ställningstagande var
            enligt utskottet att de fortsatta förhandlingarna i GATT
          </note>
          <note>
            blev framgångsrika vad gäller avskaffandet av handelssnedvridande
            stöd. Riksdagens beslut fattades i ett läge då GATT-förhandlingarna
            beräknades bli klara i slutet av år 1990.
          </note>
          <note>
            I dag är siktet inställt på att parterna -- utifrån ett totalförslag
            som presenterades i december 1991 --
          </note>
          <note>
            skall komma överens under våren 1992. Förslaget innebär på jordbruksområdet
            en neddragning av internstödet med 20 %, att allt gränsskydd görs
            om till tullar och sänks med i genomsnitt 36 % samt att exportsubventionerna
            skall minskas med 36 % i monetära termer och med 24 % kvantitetsmässigt.
          </note>
          <note>
            Samtliga neddragningar avser perioden 1993--1999.
          </note>
          <note>
            Ytterligare en anledning till att frågan om exportsubventioner
            på nytt bör prövas -- om
          </note>
          <note>
            GATT-förhandlingarna inte leder till ett avskaffande -- är anpassningen
            till EG och dess jordbrukspolitik. Denna aspekt av frågan skall
            i första hand behandlas av den kommission som regeringen tillsatt
            med uppdrag att förbereda en avstämning av de omställningsbeslut
            som omfattades av 1990 års livsmedelspolitiska beslut.
          </note>
          <note>
            Kommissionen skall i sitt arbete beakta effekter och faktorer
            som inte var kända eller förutsedda vid tidpunkten för beslutet,
            i första hand konsekvenserna av en anslutning till EG.
          </note>
          <note>
            Svenska livsmedel håller en hög kvalitet, men har tidigare inte
            exporterats i någon större omfattning.
          </note>
          <note>
            Det är viktigt att vidta sådana åtgärder att livsmedelsexporten
            får en god start. Det bilaterala jordbruksavtal Sverige slutit
            med EG ger också en god möjlighet att börja exportera bl.a. ost
            och förädlade nötköttsprodukter till EG.
          </note>
          <note>
            För att ytterligare underlätta för de svenska livsmedelsproducenterna
            att komma i gång med export till EG-marknaden har regeringen nyligen
            beslutat att medverka med 60 milj.kr. i en satsning på exportfrämjande
            åtgärder för livsmedel.
          </note>
          <note>
            Satsningen avser en fyraårsperiod och syftar till att stödja
            marknadsföring av svenska förädlade livsmedel. En särskild projektgrupp
            med företrädare för jordbruksnäringen, livsmedelsindustrin och
            exportrådet skall ansvara för satsningen.
          </note>
          <note type="speaker">
            Anf. 19 INGVAR ERIKSSON (m):
          </note>
          <note>
            Herr talman! Jag vill tacka jordbruksministern för svaret på
            min fråga. Det är en fråga som är mycket väl motiverad med hänsyn
            till vad som nu sker inom livsmedelshandeln länderna emellan.
            Jag har fått det svar jag väntade mig, och jag har inget att invända
            mot det. Men jag finner ändå anledning att göra någon kommentar
            och ställa någon kompletterande följdfråga.
          </note>
          <note>
            Besluten 1990 om ny livsmedelspolitik fattades bl.a. med viss
            hänvisning till pågående GATT-
          </note>
          <note>
            förhandlingar och dess resultat men också med ambitionen att
            skapa så likvärdiga förutsättningar som möjligt för svensk livsmedelsproduktion
            jämfört med EG:s. Nu vet vi att förhandlingarna i
          </note>
          <note>
            GATT -- som också framhålls i svaret -- har dragit ut på tiden.
            Detta medför problemen. Problemen är stora och blir större för
            varje dag.
          </note>
          <note>
            Livsmedel kommer in i landet med hjälp av EG-
          </note>
          <note>
            subventioner, EG-ländernas exportstöd. Svenska producenter tappar
            i dag marknadsandelar utan, märk väl, att på motsvarande sätt
            kunna finna avsättning för sin produktion. Det leder i sin tur
            till nya överskott i Sverige, som vi har mycket svårt att avsätta.
            Det slår direkt på producentpriset. Det är så allvarligt i dag
            att någonting måste ske -- och det ganska snabbt. Risken är annars
            uppenbar att problemen ökar och att vi får verkliga, mycket stora
            problem.
          </note>
          <note>
            Vi har i dag inget exportstöd. EG har ett stöd som ligger på
            över 13 kr.
          </note>
          <note>
            Samtidigt har man inom EG ett mellan 2 och 5 kr.
          </note>
          <note>
            högre importskydd. Vi har alltså under nuvarande förhållanden
            ingen som helst chans att avsätta det svenska överskottet, vilket
            blir värre om vi inte kan stoppa inflödet. Därför måste jordbruksministern
            vidta åtgärder.
          </note>
          <note>
            Anf. 20 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Jag har tidigare redovisat gången i beslutsprocessen,
            och vi har alltså att avvakta vad som händer i GATT. Samtidigt
            kan man säga att det på köttsidan under övergångsperioden finns
            en viss summa pengar per år anslagen, vilken näringen får lov
            att disponera för export. Därför sitter vi ännu inte alldeles
            i sjön.
          </note>
          <note>
            Det förhållande som Ingvar Eriksson redovisar är emellertid korrekt.
            EG har en helt annan möjlighet att exportera till oss än vi har
            att exportera till EG-
          </note>
          <note>
            länderna.
          </note>
          <note>
            Samtidigt är det viktigt att hålla de verkliga siffrorna i minnet.
            Det har visserligen skett en stor ökning av importen av nötkött.
            Den ökade under sista halvåret 1991 med ungefär 5 miljoner kilo,
            och det var en fördubbling. Det låter mycket, men man skall samtidigt
            komma ihåg att nettoimporten av nötkött 1991 ändå var i storleksordningen
            9
          </note>
          <note>
            miljoner kilo, medan konsumtionen av nötkött låg på 143 miljoner.
            Importen motsvarar alltså ungefär
          </note>
          <note>
            6 %. Det är således inte några dramatiska mängder som kommer
            in i landet. Men problemen finns, och vi försöker arbeta med det.
          </note>
          <note type="speaker">
            Anf. 21 INGVAR ERIKSSON (m):
          </note>
          <note>
            Herr talman! Problemen finns, och jag är glad att regeringen
            arbetar med dem. Men problemen blir ännu större ju längre det
            dröjer innan GATT-
          </note>
          <note>
            förhandlingarna är avslutade. Det är det som är det allvarliga.
            Ännu allvarligare är det om tidpunkten för Sveriges EG-inträde
            också flyttas framåt i tiden.
          </note>
          <note>
            Då blir situationen ännu värre, och problemen blir ohållbara.
          </note>
          <note>
            Jag kan ge ytterligare ett exempel. För smör finns inom EG ett
            importskydd som ligger över 9 kr.
          </note>
          <note>
            högre än det vi har i Sverige. Man har dessutom ett exportstöd
            som ligger på nästan 13--14 kr.
          </note>
          <note>
            Det är ju -- det hoppas jag att jordbruksministern inser -- fullständigt
            omöjligt att hantera ett kommande överskott, och därför måste
            regeringen vidta åtgärder. Jag hoppas att vi får fram en realistisk
            syn på detta, och jag kommer också att stödja herr jordbruksministern
            i den strävan. På det sättet skapas förutsättningar för konkurrens
            på lika villkor.
          </note>
          <note>
            Anf. 22 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Det är ju inte så att vi eftersträvar ett överskott,
            utan vi eftersträvar en balans på den svenska marknaden. Det var
            vad som låg i botten på 1990 års livsmedelspolitiska beslut. I
            och för sig har det svenska jordbruket inte på mycket lång tid
            haft några direkta stöd för export, utan man har fått lov att
            själv betala detta via exempelvis utjämningssystemet i fråga om
            mjölken och slakthusavgifter. I dag finns inte den möjligheten,
            och då är det naturligtvis svårare att avsätta den här typen av
            export. Men avsikten med att ta bort dessa möjligheter var just
            att produktionen skulle anpassas till den volym vi har. Ömsesidigheten
            är emellertid ett krav som finns inskrivet i riksdagsbeslutet
            och som vi skall efterkomma så fort det blir möjligt.
          </note>
          <note type="speaker">
            Anf. 23 INGVAR ERIKSSON (m):
          </note>
          <note>
            Herr talman! Jag har samma uppfattning som jordbruksministern
            när det gäller ömsesidigheten.
          </note>
          <note>
            Det är viktigt att understryka den. Just med tanke på att vi
            nu står inför en situation av gigantisk konkurrens med omvärlden
            och att vi egentligen borde stärka de exportkontakter vi har och
            t.o.m.
          </note>
          <note>
            skaffa nya -- det är ju vad vi måste göra för att kunna hantera
            problemen när internationaliseringen fullt ut har slagit igenom
            -- är det problem vi upplever i dag så allvarligt.
          </note>
          <note>
            Tendensen är att problemen successivt ökar. Men hänsyn till de
            siffror jag nämnde, de gigantiska skillnaderna, är det i dag praktiskt
            taget omöjligt att bygga upp några nya exportkontakter.
          </note>
          <note>
            Jag kan ta Finlands export som ett exempel.
          </note>
          <note>
            Finnarna skickar 25 kr. med varje kilo kött till
          </note>
          <note>
            Sverige. Det finns ju ingen bonde någonstans i världen som kan
            konkurrera med en sådan dumpningsverksamhet, och det är av det
            skälet jag ser så allvarligt på den här diskriminerande importen.
          </note>
          <note>
            Anf. 24 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Det är naturligtvis ett mycket stort bekymmer när
            andra länder har höga exportstöd och varorna kommer hit, och det
            är ju för att man skall komma till rätta med just det här problemet
            som GATT-förhandlingarna pågår.
          </note>
          <note>
            Jag tycker också att det är angeläget att framhålla de positiva
            saker som har gjorts och som är på gång.
          </note>
          <note>
            Det gäller bl.a. det bilaterala avtal med EG som öppnar kvoter
            för kött och ost. Detta avtal gör att vi kan börja handla utan
            införselavgifter och utan exportstöd och att den svenska näringen
            och livsmedelsindustrin kan få en träning i hur man agerar. Det
            är också av den anledningen som regeringen har anslagit de 60
            miljonerna till exportfrämjande verksamhet. Jag menar att detta
            är en positiv och offensiv satsning, som är framtidsinriktad.
          </note>
          <note type="speaker">
            Anf. 25 INGVAR ERIKSSON (m):
          </note>
          <note>
            Herr talman! Jag delar uppfattningen att det är en viktig insats
            man här inleder, och jag hoppas också att man kan fördjupa och
            bredda den. Men i det jordbrukspolitiska beslut vi fattade 1990
            finns, om man tolkar det fullt ut, också enligt min uppfattning
            vissa möjligheter att skapa förutsättningar för att kunna hantera
            de problem jag har berört.
          </note>
          <note>
            Jag vill också ställa ett par frågor till jordbruksministern
            apropå kommissionen. Hur långt har kommissionen kommit? Har den
            över huvud taget börjat jobba? Jag befarar det värsta.
          </note>
          <note>
            Jag hoppas verkligen att man nu tar tag i detta. Det är nämligen
            bråttom.
          </note>
          <note>
            Anf. 26 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Det är synd om Ingvar Eriksson är så pessimistisk.
            Jag kan meddela Ingvar Eriksson och kammarens ledamöter att kommissionen
            är i full gång och håller på att informera sig om hur olika saker
            ligger till. I den proposition om jordbruksfrågor som regeringen
            för någon vecka sedan lade fram i riksdagen betonar vi vikten
            av att en del frågor, bl.a. de frågor vi har haft uppe i den här
            debatten i dag, tas upp av kommissionen med förtur. Jag förväntar
            mig en första reaktion från kommissionen tidigt i höst, så att
            riksdagen sedan så småningom kan få ett förslag från regeringen.
          </note>
          <note type="speaker">
            Anf. 27 INGVAR ERIKSSON (m):
          </note>
          <note>
            Herr talman! Jag är tacksam för beskedet. Jag hoppas verkligen
            inte att jag verkar pessimistisk, för det är jag inte. Jag är
            emellertid väldigt angelägen om att vi så snabbt som möjligt försöker
            hjälpas åt att rätta till de problem som i dag finns och som jag
            är övertygad om att också jordbruksministern känner. Detta är
            och förblir en stor oro, och många vill ha ett klarare besked
            än vad vi hittills har lyckats ge. Vi som är ansvariga för det
            jordbrukspolitiska beslutet måste ha kraft att ge dem ett sådant
            besked, och vi måste hjälpas åt med det.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1991/92:530 om mejerinäringen
          </note>
          <note>
            Anf. 28 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Fredrik Reinfeldt har frågat näringsministern vilka
            åtgärder han vill vidta för att åstadkomma ökad pluralism inom
            mejerinäringen.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Den 10 mars svarade jag på en fråga av Hadar Cars med i stort
            sett samma innehåll. Jag sade då att ökad konkurrens står högt
            på dagordningen för regeringen. I regeringsförklaringen understryks
            att konkurrenspolitiken skall skärpas och att såväl offentlig
            som enskild maktkoncentration skall motarbetas.
          </note>
          <note>
            Riksdagen fattade våren 1990 ett viktigt beslut om en reformering
            av den svenska livsmedelspolitiken.
          </note>
          <note>
            Detta beslut innebär ett avsevärt ökat inslag av marknadslösningar
            inom livsmedelssektorn genom intern avreglering. I riksdagsbeslutet
            understryks också den småskaliga livsmedelsindustrins betydelse
            för en fungerande konkurrens.
          </note>
          <note>
            Effekterna av den livsmedelspolitiska reformen är hittills positiva.
            Bl.a. låg priserna på livsmedel under år 1991 i stort sett stilla,
            medan KPI totalt ökade med 8,1 %.
          </note>
          <note>
            För att förhindra att näringen tar över de regleringar som riksdagen
            beslutade skulle avvecklas, fattade riksdagen vidare våren 1991
          </note>
          <note>
            beslut om en förstärkt konkurrenslagstiftning inom livsmedelssektorn.
            Denna lag skall vara i kraft tills en ny generell konkurrenslagstiftning
            träder i kraft.
          </note>
          <note>
            Regeringen kommer till hösten att förelägga riksdagen en proposition
            om en sådan ny förstärkt konkurrenslagstiftning.
          </note>
          <note>
            I regeringsdeklarationen understryks att omställningen av jordbruket
            skall fullföljas och att syftet är att Sverige vid inträdet i
            EG skall ha en stark och konkurrenskraftig jordbruksnäring. Ett
            svenskt medlemskap i EG kommer också att innebära att den svenska
            livsmedelsindustrin utsätts för ökad konkurrens.
          </note>
          <note>
            Vad gäller livsmedelslagstiftningens betydelse för utvecklingen
            av alternativ och småskalig livsmedelsproduktion kan jag nämna
            att regeringen i februari i år har bemyndigat mig att tillkalla
            en särskild utredare med uppgift att göra en förutsättningslös
            översyn av de livsmedelshygieniska bestämmelser som kan ha betydelse
            för den småskaliga livsmedelsproduktionen. Utredaren skall lämna
            förslag till förändringar i bestämmelserna som kan underlätta
            utvecklingen av sådan produktion.
          </note>
          <note>
            Den svenska regeringen arbetar också aktivt inom ramen för GATT
            för att genom ömsesidiga sänkningar av gränsskydd och interna
            stöd till jordbruket få till stånd en ökad internationell handel
            med jordbruksråvaror och livsmedel. För att man skall kunna tala
            om en fungerande konkurrens är det emellertid av största vikt
            att konkurrensen sker på lika villkor.
          </note>
          <note>
            Jag vill i det här sammanhanget också peka på den viktiga roll
            som konsumenterna har på marknaden.
          </note>
          <note>
            Genom bl.a. konsumentberedningen och priskommissionen bevakar
            regeringen konsumenternas intresse.
          </note>
          <note type="speaker">
            Anf. 29 FREDRIK REINFELDT (m):
          </note>
          <note>
            Herr talman! Jag vill tacka statsrådet för svaret.
          </note>
          <note>
            Jag känner till att jordbruksministern tidigare haft anledning
            att svara på en fråga i det här ämnet från
          </note>
          <note>
            Hadar Cars. Men med några veckors distans till den diskussion
            som uppstod till följd av Arlas prishöjning den 2 mars kan man
            nu blicka något tillbaka.
          </note>
          <note>
            Det var något mycket märkligt som skedde och som framför allt
            kom till uttryck i massmedia när Arla den 2 mars beslutade om
            en prishöjning och sedan den 9 mars drog tillbaka den -- jag tänker
            då på det som skedde dagarna däremellan. Det förloppet visade
            tydligt, tycker jag, att det råder brist på konkurrens inom denna
            sektor av mejerinäringen.
          </note>
          <note>
            Det har dragits många slutsatser och fällts många kommentarer
            till vad som då skedde hos Arla, men väldigt få har visat på någon
            lösning för branschen som sådan.
          </note>
          <note>
            Vad var det egentligen som skedde? Jo, VD:n, Åke
          </note>
          <note>
            Modig, framställdes som politiskt naiv -- både av sig själv,
            märkligt nog, och av andra betraktare. Jag kan bara göra den kommentaren
            att det är märkligt att en VD för ett sådant bolag skall behöva
            framställa sig själv som politiker över huvud taget.
          </note>
          <note>
            Det kan knappast vara hans uppgift att vara något slags politisk
            bedömare av vad som är tänkbart och möjligt.
          </note>
          <note>
            Och vem var egentligen konsumenternas företrädare i konflikten?
            Det kom i någon mån att bli jordbruksministern själv och naturligtvis
            också massmedia. Men i sanningens namn måste det sägas att mycket
            få konsumenter var inblandade i den fejd som uppstod. Det testades
            egentligen aldrig om den här prishöjningen kunde ha varit acceptabel.
          </note>
          <note>
            Det är klart att näringen hade kunnat få höja priserna, förutsatt
            att det hade funnits ett alternativ som inte hade gjort det. Då
            hade resultatet bara blivit att ingen hade köpt den mjölken, den
            filmjölken eller den grädden, utan alla hade gått till någon annan.
            Detta är ett bevis för att det råder en situation utan konkurrens
            på den här marknaden, och det är det som är det allvarliga.
          </note>
          <note>
            Anf. 30 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Avsikten med avregleringsbeslutet, dvs. 1990 års
            livsmedelspolitiska beslut, är att successivt föra ut det svenska
            jordbruket på marknaden. Det är en process som måste få ta någon
            tid, eftersom vi har haft ett ganska genomreglerat system under
            ungefär 60 år. Från den synpunkten tycker jag att utvecklingen
            har varit positiv, och vi har också sett att prisstegringstakten
            har avstannat när det har blivit mer marknadskänning -- ja prisstegringarna
            har t.o.m. upphört under 1991, vilket är ett mycket gott tecken.
          </note>
          <note>
            Som jag framhöll i en särskild debatt här i kammaren förra veckan
            måste näringen nu vänja sig vid att själv fatta sina beslut om
            priserna och testa dem på marknaden. Priserna på livsmedel skall
            inte avgöras här i riksdagen, i regeringen eller hos någon statlig
            myndighet, som tidigare har varit fallet -- då fattade vi faktiskt
            beslut om dem här.
          </note>
          <note>
            Ovanan vid den nya ordningen gör väl att aktörerna agerar litet
            egendomligt, och det är väl också ovanan som gör att frågan ställs
            av journalister, t.ex. till statsråd som är berörda.
          </note>
          <note>
            Jag har i de sammanhangen deklarerat -- och det kan jag upprepa
            -- att regeringen naturligtvis har en övergripande målsättning
            att hålla nere prisutvecklingen generellt för att få stabilitet
            i den svenska ekonomin. Den uppfattningen redovisade jag också
            i de här sammanhangen.
          </note>
          <note type="speaker">
            Anf. 31 FREDRIK REINFELDT (m):
          </note>
          <note>
            Herr talman! Jag tycker det är mycket glädjande att jordbruksministern
            uttalar ett sådant stöd för tanken på konkurrens och behovet av
            konkurrens inom denna sektor. Det står också mycket att läsa om
            det i den proposition som jordbruksministern har lagt fram. Jag
            delar uppfattningen att det är konkurrens som behövs.
          </note>
          <note>
            Jordbruksministerns parti brukar ibland företräda uppfattningen
            att det är viktigt att sänka matmomsen. Det har vi gjort, och
            det är en åtgärd med vilken man kan få ned priserna. Men konkurrensen
            är förmodligen än viktigare -- det tror åtminstone jag -- för
            prisbildningen.
          </note>
          <note>
            Något som då är litet oroväckande -- jag gör då en koppling till
            diskussionen under den tidigare frågestunden -- är att man ser
            för sig scenariot att det skall bli en utländsk konkurrens: Nu
            öppnas marknader nere i Europa med vilka vi kan handla, och det
            aktualiserar en rad frågor.
          </note>
          <note>
            Men hur är det egentligen med den inhemska konkurrensen i ett
            läge då vi befinner oss långt före ett EG-medlemskap? Den existerar
            inte -- det var det här skeendet en tydligt signal om. Det är
            rena rama kartellbildningen när man först gemensamt går fram med
            en prishöjning och sedan gemensamt backar från den. Hur kan vi
            komma fram där? Det vore intressant att höra jordbruksministerns
            synpunkter på det.
          </note>
          <note>
            Anf. 32 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! För det första kommer ett EG-
          </note>
          <note>
            medlemskap naturligtvis att innebära att man öppnar gränserna,
            och det blir alltså en konkurrens med omvärlden. För närvarande
            är det fritt för konkurrens mellan olika organisationer också
            på det här området, men det finns ingen vana vid detta. Även om
            det finns en möjlighet till konkurrens kanske man inte utnyttjar
            den, och det är därför som samhällets olika organ kan ha särskilda
            skäl att hålla ett öga på vad som sker under den närmaste tiden.
          </note>
          <note>
            Samtidigt är det viktigt att komma ihåg att den svenska mejerinäringen
            är ganska liten i förhållande till omvärldens, och vi skall kanske
            vara försiktiga med att vidta dramatiska åtgärder under den troligen
            korta period som vi har kvar inför ett EG-medlemskap.
          </note>
          <note type="speaker">
            Anf. 33 FREDRIK REINFELDT (m):
          </note>
          <note>
            Herr talman! Jag delar den uppfattningen. Det finns här stora
            likheter med situationen på många andra områden där förhållandena
            under lång tid har varit av närmast monopolliknande karaktär.
          </note>
          <note>
            Jag tänker då på just övergången till att bli mer marknadsinriktad;
            inriktningen att tänka på hur konsumenterna reagerar finns inte
            från början.
          </note>
          <note>
            Det är också därför som jag undrar litet över skrivningarna när
            jordbruksministern bl.a. i propositionen säger att det är viktigt
            att nu se över konkurrensen -- det kommer naturligtvis in i perspektiv
            av att vi får en ny konkurrenslagstiftning till hösten. Men det
            gäller där ändå att ha kontroll över en konkurrens som på något
            sätt existerar.
          </note>
          <note>
            Men när den inte ens finns, när det nästan handlar om att skapa
            en marknad, är det mycket mer komplicerat.
          </note>
          <note>
            Frågan är då: Hur skall man låta nya intressenter uppträda? Skall
            de kanske slå sig loss från de kooperationer som i dag finns för
            att kunna uppträda mot varandra på den inhemska marknaden? Kan
            man se någon sådan utveckling framför sig?
          </note>
          <note>
            Anf. 34 Jordbruksminister KARL ERIK
          </note>
          <note type="speaker">
            OLSSON (c):
          </note>
          <note>
            Herr talman! Låt mig bara understryka att det i dag finns möjlighet
            för olika företag på mejerisektorn att konkurrera med varandra.
            Vi utreder, som jag nämnde i svaret på den tidigare frågan, möjligheten
            för småskalig livsmedelsproduktion, som är intressant i sammanhanget.
            Det kommer så småningom in aktörer utifrån, och vi har under de
            senaste veckornas diskussioner upplevt att konsumenterna är mycket
            aktiva. Också det är, tror jag, en faktor att räkna med i det
            här sammanhanget, även om aktiviteten inte i första taget tar
            sig de vanliga marknadsmässiga uttrycken.
          </note>
          <note type="speaker">
            Anf. 35 FREDRIK REINFELDT (m):
          </note>
          <note>
            Herr talman! Då hoppas jag bara att jordbruksministern är ense
            med mig om att konsumenterna inte egentligen företräds särskilt
            bra av enbart stora intresseorganisationer och av massmedia. Det
            vore roligt om man någon gång kunde få se reaktionen från vanligt
            folk, om jag får uttrycka det så. Bl.a. LO:s inblandning har varit
            mycket märklig: I den ena ändan har man protesterat mot höjningar
            av priser, och i den andra ändan har man diskuterat bojkott och
            inte riktigt verkat ställa upp på marknadens villkor.
          </note>
          <note>
            Konsumenter måste ändå vara vanligt folk som reagerar ute i livsmedelsbutikerna.
            För att det skall bli så behövs det alternativ.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1991/92:500 om brottmål där tilltalade skyller
            på varandra
          </note>
          <note type="speaker">
            Anf. 36 Justitieminister GUN HELLSVIK (m):
          </note>
          <note>
            Herr talman! Ian Wachtmeister har frågat mig vilka konkreta åtgärder
            jag vidtagit för att fall av typ
          </note>
          <note>
            Lindome inte skall upprepas.
          </note>
          <note>
            Jag förmodar att Ian Wachtmeister undrar om jag vidtagit några
            åtgärder i syfte att se över den rättsliga regleringen för sådana
            brottmål då, såsom i det s.k. Lindomefallet, de enda två tänkbara
            gärningsmännen skyller på varandra och båda frikänns.
          </note>
          <note>
            Jag har i en artikel i Svenska Dagbladet den 19
          </note>
          <note>
            februari behandlat denna situation på ett utförligare sätt än
            som är möjligt här. Jag konstaterade där att det är en mycket
            svår och komplicerad problematik och att det är viktigt att vi
            inte låter våra upprörda känslor leda till alltför hastiga lagstiftningsåtgärder
            som kan hota rättssäkerheten. Samtidigt framhöll jag att vad som
            inträffat kräver att vi grundligt överväger om inte förbättringar
            kan göras och att ett arbete med det syftet redan inletts på departementet.
            Det arbetet fortsätter, men det är ännu för tidigt att säga vad
            det kan ge för resultat.
          </note>
          <note type="speaker">
            Anf. 37 IAN WACHTMEISTER (nyd):
          </note>
          <note>
            Herr talman! Jag får hoppas att det i varje fall inte fortsätter
            som hittills, vare sig man nu vill kalla det för vansinne, flum,
            rättslig trötthet eller vad det än är. Någonting som är ännu värre
            än våra upprörda känslor, som justitieministern talar om, är vår
            upphörda rättskänsla, Den verkar ha upphört, men den finns kvar
            hos folk. Jag vet att justitieministern inte skall uttala sig
            om individuella fall, och därför skall vi givetvis tala om det
            här litet mera allmänt.
          </note>
          <note>
            En av statens primära uppgifter, som gör att vi över huvud taget
            lever i en nation, är att skydda sina medborgare. Det har staten
            glömt under långa tider. Nu har vi fått en ny regering, som har
            sagt att den verkar på ett annat sätt, dvs. att den skall sätta
            sådana här funktioner i främsta rummet. Det är en lång tradition
            som regeringen har att ta igen. För ungefär 750 år sedan skrev
            Birger Jarl om gatufrid, kvinnofrid och kyrkofrid, så det här
            är en stor och viktig fråga.
          </note>
          <note>
            Jag vill nu ställa några litet mer allmänna frågor till justitieministern,
            om jag får, herr talman.
          </note>
          <note>
            Håller justitieministern i ett allmänt resonemang, i en allmän
            debatt, med om att inget annat skall gälla för två mördare än
            vad som skall gälla för en mördare, eller möjligen tre? Om det
            inte är så, kan vi nämligen få en epidemi av dubbelmördare, dvs.
          </note>
          <note>
            sådana som mördar tillsammans.
          </note>
          <note>
            Min nästa fråga är: Skall domstolar nödvändigtvis utdöma minimistraff?
            Ofta är straffrummet 2--6 år, och då utdöms alltid minimum, och
            så letar man efter ytterligare förmildrande omständigheter.
          </note>
          <note type="speaker">
            Anf. 38 Justitieminister GUN HELLSVIK (m):
          </note>
          <note>
            Herr talman! Ian Wachtmeister ställer sin första fråga litet
            klurigt, så det går inte att svara ett enkelt ja eller nej. Självfallet
            skall inget annat gälla för två mördare än för en, om man kan
            bevisa att det är två mördare.
          </note>
          <note>
            Den andra frågan, om man nödvändigtvis skall döma ut minimistraff,
            ser ut som ett påstående. Då skall vi också vara klara över att
            det bara är vissa fall som uppmärksammas. Gör vi en kartläggning
            över alla utdömda straff finner vi att det inte genomgående är
            fråga om minimistraff. Jag vill tillägga att det är otroligt viktigt
            att vi känner att det finns en överensstämmelse mellan vårt eget
            rättsmedvetande och rättstillämpningen, och när vi upplever glapp
            finns det anledning för oss att stanna upp och se vilka åtgärder
            vi måste vidta.
          </note>
          <note type="speaker">
            Anf. 39 IAN WACHTMEISTER (nyd):
          </note>
          <note>
            Herr talman! Jag vill bara erinra om att man i de aktuella fallen
            kunde bevisa att det var någon av de två personerna som hade utfört
            mordet, dvs. att det hade utförts i kompanjonskap. De kom därifrån
            och fick dessutom skadestånd. Det är fullständigt otroligt. Det
            är vad jag menar med vansinne, och jag tror att många människor
            också tycker det.
          </note>
          <note>
            Jag skulle vilja fråga om justitieministern håller med om att
            det svenska folkets rättskänsla och uppfattning om rättvisan i
            dag skiljer sig från domstolarnas. Skall domstolarna över huvud
            taget bry sig om sådant, eller skall de bara mala vidare med de
            egendomliga beslut de hittills har fattat?
          </note>
          <note>
            Skall man alltså ta hänsyn till folkets rättsuppfattning?
          </note>
          <note type="speaker">
            Anf. 40 Justitieminister GUN HELLSVIK (m):
          </note>
          <note>
            Herr talman! Det är vi politiker som skall ta hänsyn till folks
            rättsuppfattning, inte i första hand domstolarna. De skall följa
            vad vi politiker har beslutat i lagstiftningen, och det är vi
            som skall vara lyhörda.
          </note>
          <note>
            Jag vill också ta upp skadeståndsfrågan, eftersom
          </note>
          <note>
            Ian Wachtmeister nämnde denna. När JK utdömde skadestånd var
            det helt i enlighet med gällande lagstiftning. Samma dag som det
            skedde tog jag kontakt med den kommitté som arbetar med förslag
            till ny lagstiftning när det gäller det allmännas skadeståndsskyldighet,
            för att man där skall komma med förslag som i framtiden gör att
            skadestånd inte utgår i denna typ av fall.
          </note>
          <note type="speaker">
            Anf. 41 IAN WACHTMEISTER (nyd):
          </note>
          <note>
            Herr talman! Det kan ju betraktas som ett fall framåt att man
            inte får betalt för att man mördar andra, men det vore bättre
            om man straffades ordentligt. Det här är ett stort problem, och
            det är ett förfärande problem.
          </note>
          <note>
            Jag har en annan fråga. Vi har från Ny demokratis sida sagt att
            man borde straffa brottslingar och vårda brottsoffer, inte tvärtom.
            Tycker inte justitieministern att det är en ganska bra praxis?
            Jag förstår att det är svårt att svara på det, så jag ställer
            en fråga till: Är justitieministern nöjd med den vård som brottsoffren
            får? I valrörelsen talade vi om att man lägger ned ca 3 miljarder,
            dvs. 3 000 miljoner, på att vårda brottslingar medan man lägger
            ned 20
          </note>
          <note>
            miljoner på brottsoffren. Det vore dags att göra någonting där
            -- det förstår jag att justitieministern håller med om.
          </note>
          <note type="speaker">
            Anf. 42 Justitieminister GUN HELLSVIK (m):
          </note>
          <note>
            Herr talman! Om Ian Wachtmeister är ute efter att vi skall vända
            på siffrorna totalt, kan han inte få det skydd för de oskyldiga
            som han önskar. Vi i den nuvarande regeringen har mycket tydligt
            visat att vi vill sätta brottsoffren i centrum. Det har vi bl.a.
          </note>
          <note>
            gjort i vår budgetproposition, där vi säger att vi hoppas få
            stöd från riksdagens ledamöter när det gäller ökningen av anslagen
            för bl.a. kvinnojourer och brottsofferjourer.
          </note>
          <note type="speaker">
            Anf. 43 IAN WACHTMEISTER (nyd):
          </note>
          <note>
            Herr talman! För säkerhets skull vill jag då bara tala om att
            jag vill både straffa brottslingarna och vårda brottsoffren. Jag
            tror att det är bland de viktigaste uppgifter vi har i samhället
            framöver, därför att i annat fall kan det gå väldigt snett.
          </note>
          <note>
            I övrigt ber jag att få tacka så mycket för justitieministerns
            svar.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1991/92:503 om påföljder för våldtäkt
          </note>
          <note type="speaker">
            Anf. 44 Justitieminister GUN HELLSVIK (m):
          </note>
          <note>
            Herr talman! Charlotte Cederschiöld har frågat mig vilka åtgärder
            jag avser att vidta för att påföljderna för våldtäkt bättre anpassas
            till den allmänna rättsuppfattningen.
          </note>
          <note>
            Charlotte Cederschiöld hänvisar till ett avgörande från hovrätten
            för Nedre Norrland, där enligt henne fängelsestraffet för en våldtäkt
            sänktes med hänvisning till den tid våldtäkten pågick.
          </note>
          <note>
            Jag vill först framhålla att jag som justitieminister inte kan
            eller får uttala mig om enskilda domstolsavgöranden. Den aktuella
            domen har inte ens vunnit laga kraft.
          </note>
          <note>
            En våldtäkt är alltid -- oavsett hur länge den pågår -- ett grovt
            övergrepp och en allvarlig kränkning av offret. Därför är straffskalan
            sträng;
          </note>
          <note>
            maximistraffet är tio års fängelse.
          </note>
          <note>
            I likhet med Charlotte Cederschiöld anser jag att det är viktigt
            att vi har en påföljdspraxis som inte strider mot den allmänna
            rättsuppfattningen. I vårt processystem har vi tillförsäkrat oss
            ett direkt inflytande av lekmän, som är satta att representera
            allmänheten. I ett mål om våldtäkt deltar normalt fem lekmannadomare
            när målet avgörs i tingsrätt.
          </note>
          <note>
            Dessutom ingår en juridiskt utbildad domare som ordförande. Nämndemännens
            medverkan i straffrättskipningen bidrar till att allmänt rådande
            rättsuppfattning beaktas.
          </note>
          <note>
            I sin fråga säger Charlotte Cederschiöld att det enligt allmän
            rättsuppfattning knappast finns något stöd för att anpassa straffet
            för våldtäkt efter den tid som den har pågått. Utan att gå in
            på det fall som Charlotte Cederschiöld hänvisar till, vill jag
            framhålla att det såväl vid våldtäkt som vid andra brott är mycket
            vanligt att domstolarna ser det som en försvårande omständighet
            om gärningen sträcker sig över en längre tid. Gärningsmannen anses
            ofta i sådana fall, som det uttrycks på olika håll i lagstiftningen,
            ha visat särskild hänsynslöshet eller råhet. Att straffmätningen
            på detta sätt skall relateras till brottets grovhet har säkert
            också stöd i allmän rättsuppfattning. Hur avgränsningen bör göras
            i det enskilda fallet ankommer det ytterst på domstolen att fastställa.
          </note>
          <note type="speaker">
            Anf. 45 CHARLOTTE CEDERSCHIÖLD (m):
          </note>
          <note>
            Herr talman! Först skall jag be att få tacka för svaret.
          </note>
          <note>
            Jag är naturligtvis fullständigt medveten om att statsrådet inte
            kan uttala sig om enskilda fall eller gå in på hur domstolen dömer.
            När det gäller tidsfaktorn står det i förarbetena att den får
            användas för att bedöma om brottet har varit grovt eller inte,
            och om det har det inte varit fråga i detta fall. Däremot är det
            mer tveksamt att använda den för att bedöma påföljden. Jag tror
            att det kan bli ganska svårt för allmänheten att uppfatta detta
            juridiska ''finlir'', och det är en viss risk att det stöter mot
            det allmänna rättsmedvetandet.
          </note>
          <note>
            Vad statsrådet kan göra är att ta ställning till straffskalan,
            om den är rimlig, och inte minst bidra till att straffets betydelse
            inte nonchaleras i den allmänna debatten. Om straffets betydelse
            nonchaleras i opinionsbildningen är risken stor att straffskalans
            underkant blir det dominerande riktmärket. Om sedan överklagandena
            mer eller mindre leder till sänkta straff får lagstiftarens strafflatitud
            inte den tillämpning som varit avsedd.
          </note>
          <note>
            Kanske kan upprördheten efter denna dom bidra till en skärpt
            syn på straffen i dessa fall. Jag hoppas det.
          </note>
          <note>
            Brottsoffrens situation måste också uppmärksammas mera, inte
            minst de framtida brottsoffren, de som kan komma att bli brottsoffer
            på grund av en alltför släpphänt straffutmätning.
          </note>
          <note>
            Under 80-talet har antalet våldtäkter ökat med
          </note>
          <note>
            58 % i Stockholm och är nu 18 per månad. I hela landet begås
            fyra våldtäkter per dag. Samtidigt hävdas från flera håll att
            domarna i dessa mål blir allt mildare, särskilt vid överklaganden.
          </note>
          <note>
            Jag hoppas att statsrådet delar min uppfattning att det vore
            mer i överensstämmelse med allmän rättsuppfattning om domstolarna
            använde hela straffskalan i större utsträckning och flyttade upp
            det dominerande riktmärket från minimistraffet.
          </note>
          <note>
            Om det mot förmodan skulle visa sig att domstolarna inte klarar
            detta, borde man överväga att skjuta hela strafflatituden uppåt.
          </note>
          <note>
            Jag vill avsluta med en fråga: Har inte domstolarna ett ansvar
            för domarnas överensstämmelse med allmänna rättsmedvetandet?
          </note>
          <note type="speaker">
            Anf. 46 Justitieminister GUN HELLSVIK (m):
          </note>
          <note>
            Herr talman! När det gäller själva frågan får jag svara som jag
            gjorde på den förra frågan. Finner man att överenstämmelsen med
            allmänna rättsuppfattningen brister, är det vi politiker som måste
            ta initiativet till ändringar av lagen.
          </note>
          <note>
            Jag vill passa på att nämna att inom departementet pågår en översyn
            av straffskalorna och att vi troligen har anledning att utvidga
            denna översyn till att gälla fler brott än dem som är aktuella
            för tillfället.
          </note>
          <note>
            Jag vill också poängtera att straffet måste uppfattas med respekt
            i samhället. Det är bl.a. det som ligger bakom vårt förslag att
            slopa halvtidsfrigivningen.
          </note>
          <note>
            Halvtidsfrigivning undergräver respekten för straffet.
          </note>
          <note type="speaker">
            Anf. 47 CHARLOTTE CEDERSCHIÖLD (m):
          </note>
          <note>
            Herr talman! Jag är ganska nöjd med justitieministerns svar.
            Vi kan inte gå in mera på detta med tiden som en faktor vid straffutmätningen.
            Skulle den tendensen gå vidare skulle man kunna hamna i ett läge,
            där en enminutsvåldtäkt inte gav något straff och man därigenom
            hade accepterat ett visst brott. En sådan utveckling skulle vara
            farlig.
          </note>
          <note>
            Jag är nöjd med justitieministerns svar och hoppas att domarna
            i fortsättningen kan bli tydligare, så att allmänheten har lättare
            att förstå dem. Då blir det inte så mycket juridiskt finlir, utan
            det blir enklare och klarare.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1991/92:476 om försäljning av s.k. souvenirflaskor
            på svenska vingårdar
          </note>
          <note>
            Anf. 48 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Sigrid Bolkéus har frågat mig om jag är beredd att
            verka för att lagen om handel med drycker ändras så att små souvenirflaskor
            tillåts försäljas på svenska vingårdar och att dispensmöjligheter
            kan ges i väntan på en lagändring.
          </note>
          <note>
            Detaljhandeln med alkoholdrycker regleras i lagen
          </note>
          <note>
            (1977:293) om handel med drycker (LHD). Lagen gör ingen skillnad
            mellan olika typer av förpackning, utan all detaljhandel med alkoholdrycker
            skall ske via Systembolaget AB.
          </note>
          <note>
            Tillverkare av alkoholdrycker får endast sälja sina drycker till
            Systembolaget, och någon möjlighet att ge dispens finns inte i
            gällande lagstiftning.
          </note>
          <note>
            Jag är för min del inte beredd att i nuläget medverka till en
            lagändring i detta avseende. Den av regeringen nyligen tillsatta
            alkoholpolitiska kommissionen har emellertid inom ramen för sina
            direktiv möjlighet att även granska denna fråga.
          </note>
          <note type="speaker">
            Anf. 49 SIGRID BOLKÉUS (s):
          </note>
          <note>
            Herr talman! Jag tackar socialministern för svaret.
          </note>
          <note>
            Jag är naturligtvis inte nöjd, eftersom statsrådet inte är beredd
            att föreslå en lag som tillåter försäljning av små souvenirflaskor
            med vin. I
          </note>
          <note>
            frågan har jag tagit upp Brænna vingård i Överkalix som exempel.
            Vingården ansökte om att få sälja souvenirflaskor med 4 cl vin
            gjort på svarta vinbär odlade i trakten, men fick avslag.
          </note>
          <note>
            Souvenirflaskor köps sällan i avsikt att konsumeras. I godisaffärer
            och livsmedelsbutiker finns en hel del varor som innehåller alkohol.
          </note>
          <note>
            Punschflaskor innehåller 3 cl fyllning med en alkoholhalt på
            3,5 %. Konfektyr, t.ex. likörpraliner kan få innehålla upp till
            10 % alkohol. Tillstånd skall sökas. Om uppgifterna gäller vikt-
            eller volymprocent vet jag inte. Men päron, fikon och persikor
            i konjak har en alkoholhalt på 9,5
          </note>
          <note>
            viktprocent.
          </note>
          <note>
            Enligt min mening är det inkonsekvent att ha kvar ett förbud,
            som innebär att svenska vintillverkare vägras sälja souvenirflaskor.
            Vi har tre vingårdar i
          </note>
          <note>
            Sverige. Jag kan inte förstå skälet till detta förbud eller varför
            vi skall vänta. Jag tror att socialministern och jag är eniga
            om att onödiga lagar skall avskaffas. Sedan har vi delade meningar
            om vad som är verkningslöst.
          </note>
          <note>
            Enligt min mening är detta förbud ett exempel på en lag, som
            kan bidra till att minska respekten för andra lagar. Jag sätter
            mitt hopp till att den alkoholpolitiska kommissionen tar upp denna
            fråga. Förmodligen återkommer jag, kanske med en motion.
          </note>
          <note>
            Anf. 50 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Låt mig först säga att motivet är det försäljningsmonopol
            vi har, vilket är alkoholpolitiskt motiverat. Nu finns inte dispensmöjligheter
            över huvud taget. Men det är knappast möjligt att tänka sig att
            man skulle ha en dispens som bara omfattade Brænna vingård i
          </note>
          <note>
            Överkalix. I så fall måste den dispensen omfatta övriga vintillverkare,
            och varför inte sprittillverkare och öltillverkare i Sverige,
            och naturligtvis vingårdar i andra länder, som också skulle vilja
            marknadsföra sig på den svenska marknaden och gå ut med reklambuteljer
            av mindre omfattning.
          </note>
          <note>
            Det får vittgående konsekvenser om man skulle ändra på denna
            punkt. Det är bl.a. därför jag menar att detta måste prövas av
            den alkoholpolitiska kommissionen.
          </note>
          <note>
            Till sist vill jag säga att om inte syftet är att man skall dricka
            upp innehållet i flaskorna, går det bra att sälja flaskor med
            något innehåll som är tillåtet att tappa upp på sådana flaskor.
          </note>
          <note type="speaker">
            Anf. 51 SIGRID BOLKÉUS (s):
          </note>
          <note>
            Herr talman! Det vore bra märkligt om man på t.ex. Brænna vingård
            skulle köpa souvenirflaskor som innehåller något helt annat än
            vin.
          </note>
          <note>
            Anf. 52 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Om avsikten inte är att man skall dricka innehållet,
            kan flaskorna innehålla vad som helst, och då kan den lilla flaskan
            ändå bli ett minne från Brænna vingård.
          </note>
          <note type="speaker">
            Anf. 53 SIGRID BOLKÉUS (s):
          </note>
          <note>
            Herr talman! Jag tycker att det skulle ge ett löjets skimmer
            över försäljningen. Vi kommer inte längre. Jag hoppas att vi får
            bort detta förbud. Jag tycker att det är löjligt.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1991/92:494 om de handikappade kvinnornas situation
          </note>
          <note>
            Anf. 54 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Barbro Westerholm har frågat mig vilka initiativ
            regeringen avser att vidta för att förbättra handikappade invandrarkvinnors
            situation.
          </note>
          <note>
            I direktiven till 1989 års handikapputredning
          </note>
          <note>
            (dir. 1988:53) framhålls att det finns uppenbara risker att invandrare
            kan ha svårare än andra att få del av olika stödinsatser och bli
            delaktiga i samhällslivet. Med hänsyn härtill är det angeläget
            att utredningen i sina överväganden särskilt beaktar situationen
            och behoven för personer med invandrarbakgrund och som har omfattande
            funktionshinder.
          </note>
          <note>
            Handikapputredningen har i sitt kartläggningsbetänkande (SOU
            1991:19)
          </note>
          <note>
            Handikapp och välfärd? redovisat brister i samhällets stöd till
            människor med funktionshinder. Utredningen framhåller att dessa
            brister kan bli större för personer med invandrarbakgrund, främst
            genom att insatserna inte utformas med hänsyn till språksvårigheter
            och olikheter i kulturella synsätt och att stödinsatser, exempelvis
            boendeservice, generellt inte finns att tillgå efter behov.
          </note>
          <note>
            I sitt slutbetänkande kommer handikapputredningen att mer ingående
            behandla frågan om invandrare med funktionshinder. Jag har erfarit
            att handikapputredningen i det sammanhanget bl.a. avser att särskilt
            betona kommunernas uppsökande och planerande verksamhet.
          </note>
          <note>
            Handikapputredningen har i sitt huvudbetänkande
          </note>
          <note>
            (SOU 1991:46) föreslagit att en särskild rättighetslag -- lag
            om stöd och service för vissa funktionshindrade -- skall införas.
            Betänkandet bereds för närvarande inom socialdepartementet med
            inriktning på att under hösten 1992 avlämna en proposition på
            grundval av förslagen i huvudbetänkandet. Jag vill understryka
            att en lag med en sådan inriktning -- dvs. med klart angivna rättigheter
            -- självfallet skulle vara av stor betydelse både för funktionshindrade
            kvinnor och män med invandrarbakgrund.
          </note>
          <note>
            Regeringen kommer att på grundval av de bedömningar och förslag
            som handikapputredningen redovisar i sitt slutbetänkande pröva
            vilka ytterligare åtgärder som kan behöva vidtas för att förbättra
            situationen för invandrare med funktionshinder.
          </note>
          <note type="speaker">
            Anf. 55 BARBRO WESTERHOLM (fp):
          </note>
          <note>
            Herr talman! Jag får tacka socialministern för svaret. Upprinnelsen
            till denna fråga var ett seminarium som vi hade på den internationella
            kvinnodagen med rubriken Kvinna -- invandrare --
          </note>
          <note>
            handikappad.
          </note>
          <note>
            Vi fann att det nästan inte fanns någon dokumentation om gruppen
            invandrarkvinnor med handikapp. Det fanns däremot en rad fallbeskrivningar.
          </note>
          <note>
            Statens handikappråd har genom extrapolering av data tagit fram
            en uppgift som tyder på att det kan röra sig om 45 000 kvinnor
            med funktionsnedsättning. SCB visar statistik som säger att utlandsfödda
            kvinnor, i likhet med svenska, mår sämre än männen. Kristina Nordström
            har gjort en pilotundersökning, som visar att det finns invandrarkvinnor
            med handikapp, men att dessa kvinnor glöms, göms och inte får
            den hjälp med rehabilitering som deras tillstånd kräver.
          </note>
          <note>
            I vissa kulturer betraktas det som ett Guds straff när man föds
            med ett handikapp. Man gömmer sin funktionshindrade familjemedlem.
            Kvinnan har låg status. Hon kanske inte ens kan läsa och skriva,
            och hon når inte den hjälp som hon skulle behöva för sin rehabilitering.
          </note>
          <note>
            Vi fick dessutom klart för oss att det är svårt att reda ut vem
            som skall ta på sig rehabiliteringsansvaret och kostnaderna därför.
          </note>
          <note>
            Socialministern nämnde att handikapputredningen mer ingående
            kommer att behandla det här. Jag undrar emellertid vilket underlag
            som man kan hinna få fram till höstens proposition. Materialet
            som man har i dag är ju väldigt magert.
          </note>
          <note>
            Anf. 56 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Det är riktigt att det finns ganska få säkra, kvantitativa
            uppgifter. Barbro Westerholm refererar några av de siffror som
            har figurerat i debatten. En del ytterligare siffror redovisas
            också i handikapputredningens kartläggningsbetänkande.
          </note>
          <note>
            Jag vet faktiskt inte vilka ytterligare uppgifter som handikapputredningen
            i dag har tillgång till. Jag tycker att redan de uppgifter som
            vi känner till ju visar att behovet är mycket stort och angeläget.
            I
          </note>
          <note>
            den fortsatta beredningen av den nu aktuella handikappropositionen
            i höst och den uppföljning som sker av handikapputredningens slutbetänkande
            kommer jag att särskilt beakta dessa frågor.
          </note>
          <note type="speaker">
            Anf. 57 BARBRO WESTERHOLM (fp):
          </note>
          <note>
            Herr talman! Riksförbundet Internationella föreningar för invandrarkvinnor
            (RIFFI) har nu sökt stöd från invandrarverket för en studie av
            invandrarkvinnor och handikapp. Jag hoppas att förbundet kommer
            att få medel för denna undersökning, eftersom jag tror att det
            är viktigt att få fram så mycket underlag som möjligt för att
            kunna fatta kloka beslut om problemets hantering och om regler.
          </note>
          <note>
            År 1985 sade Bengt Westerberg -- jag vill avsluta debatten med
            det -- att de avsidestagna i samhället i regel inte har starka
            organisationer som kan föra deras talan. Deras talan skall vi
            i Folkpartiet föra --
          </note>
          <note>
            eller hur?
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1991/92:502 om ansvaret för vården på institutioner
          </note>
          <note>
            Anf. 58 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Charlotte Cederschiöld har frågat statsrådet Bo
            Könberg vilka åtgärder han avser att vidta beträffande det personliga
            ansvaret på vårdinstitutioner. Arbetet inom regeringen år så fördelat
            att det är jag som skall besvara frågan.
          </note>
          <note>
            Bakgrunden till frågan är att hälso- och sjukvårdens ansvarsnämnd
            inte tagit upp en anmälan om ett dödsfall på ett korttidshem för
            psykiskt utvecklingsstörda till prövning. Av ansvarsnämndens beslut
            framgår att korttidshemmet inte är en sådan inrättning som avses
            i lagen (1980:11) om tillsyn över hälso- och sjukvårdspersonalen
            m.fl. Vidare framgår det att ansvarsnämnden inte är behörig att
            pröva anmälan mot den personal som tog del i vården.
          </note>
          <note>
            Korttidsvistelse utanför det egna hemmet är en särskild omsorg
            enligt lagen (1985:568) om särskilda omsorger om psykiskt utvecklingsstörda
            m.fl. Omsorgen bör kunna ges i bl.a. särskilda korttidshem. I
            omsorgsformen ingår ett omvårdnadsansvar. I detta ligger bl.a.
            att se till att den psykiskt utvecklingsstörde får den hälso-
            och sjukvård som han eller hon behöver. Det förutsätts att det
            är hälso- och sjukvården som svarar för att det medicinska vårdbehovet
            tillgodoses. Det finns ingen föreskrift om att det skall finnas
            särskild personal med ansvar för medicinska uppgifter vid korttidshem
            för psykiskt utvecklingsstörda eller andra inrättningar enligt
            omsorgslagen.
          </note>
          <note>
            Omsorgslagen ses för närvarande över i socialdepartementet i
            samband med beredningen av handikapputredningens betänkande.
          </note>
          <note>
            Handikapputredningen har bl.a. föreslagit att en ny lag skall
            ersätta omsorgslagen. Arbetet bedrivs nu med inriktning på att
            lägga fram en proposition i ämnet under innevarande år. Det finns
            anledning att vid den pågående beredningen överväga på vilket
            sätt ansvaret för medicinska insatser, som ges i anslutning till
            insatser enligt den nya lagen, bör vara reglerat.
          </note>
          <note type="speaker">
            Anf. 59 CHARLOTTE CEDERSCHIÖLD (m):
          </note>
          <note>
            Herr talman! Jag får tacka för svaret. Att döma av hur ansvaret
            tycks kunna fungera i praktiken, förefaller den aviserade översynen
            verkligen behövas.
          </note>
          <note>
            Genom krångliga regler tycks det vara möjligt att frånta personalen
            ansvar för vanvård som lett till en ung människas död. Flickan
            i det här fallet var 15
          </note>
          <note>
            år, alltid väl skött av sin mor, som var oerhört rädd om henne.
            Flickan var lätt utvecklingsstörd. Hon hade svårt att skriva och
            räkna, men hon hade inget rörelsehinder.
          </note>
          <note>
            Mamman lämnade henne på vårdhemmet, där hon efter några dagar
            dog på grund av att hon inte hade fått mat. Det var nödvändigt
            för henne att äta efter det att hon hade fått insulin. Personalen
            var väl informerad och medveten därom. De två biträden som skulle
            ha gett henne mat, och som de facto vållade femtonåringens död,
            kommenterade händelsen med: Vi tänkte inte på det.
          </note>
          <note>
            Vårdhemmet i fråga hade mycket låg arbetsbelastning. Det fanns
            endast en patient till.
          </note>
          <note>
            Frågan är om utbildning i sådana här fall hjälper.
          </note>
          <note>
            Dylik personal är knappast lämplig i vårdarbete och borde knappast
            ha ansvar för andra människors liv.
          </note>
          <note>
            Mamman hade inte fått någon information om utbildningsnivån hos
            personalen. Hon litade på att den kunde sin sak.
          </note>
          <note>
            Ingen på det s.k. vårdhemmet gjorde konstgjord andning när flickan
            blev medvetslös, och ingen följde henne till sjukhuset. Fem dagar
            senare dog hon. För att citera föräldrarna: Slutskedet var ohyggligt.
          </note>
          <note>
            Det tog fyra år för ansvarsnämnden att konstatera att ärendet
            inte faller under lagen om tillsyn av hälso- och sjukvårdspersonal,
            dvs. att ärendet inte tas upp till behandling. Man konstaterar
            samtidigt att fel har begåtts.
          </note>
          <note>
            Den som driver ett enskilt vårdhem utan tillstånd är ansvarig
            och döms till fängelse eller böter.
          </note>
          <note>
            Landsting och kommun tycks emellertid i vissa fall kunna gömma
            sig i något slags kollektiv skymning.
          </note>
          <note>
            Socialnämnd eller länsstyrelse som har tillsynsansvar kan inte
            i praktiken se till att patienter får mat. Om patienten skall
            kunna lita på vården och vara säker på att personalen verkligen
            bryr sig om och tar det ansvar som åligger den på alla nivåer,
            måste då inte skadeståndsansvaret ligga på vårdaren?
          </note>
          <note>
            Samhället skall i varje fall inte erbjuda en produkt och en vårdtjänst
            utan att det finns ett någorlunda täckande ansvar förbundet därmed.
            Delar statsrådet den uppfattningen?
          </note>
          <note>
            Anf. 60 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Det är självklart att jag delar den uppfattningen.
            Personer kan ju inte bete sig hur som helst på vårdhem som drivs
            i offentlig regi.
          </note>
          <note>
            HSAN:s ansvarsområde är emellertid begränsat till personer som
            tillhör kategorin hälso- och sjukvårdspersonal. Det gör inte omsorgspersonal.
          </note>
          <note>
            Omsorgspersonal befinner sig i närheten av den här personalkategorien,
            och socialstyrelsen har i ett par framställningar till regeringen
            under 80-talet föreslagit att den skulle inkluderas i den personalkategori
            som i dag kan granskas av ansvarsnämnden.
          </note>
          <note>
            Den statliga tillsynsutredningen har nyligen haft den här frågan
            uppe, men man har kommit till slutsatsen att den nuvarande avgränsningen
            när det gäller vilken kategori av personal som bör omfattas är
            den riktiga.
          </note>
          <note>
            Oavsett hur man gör, eller inte --
          </note>
          <note>
            tillsynsutredningen är inte färdigbehandlad i regeringen, varför
            några slutsatser på grundval av den ännu inte dragits -- är det
            självklart att det föreligger ett ansvar även för dem som inte
            omfattas av ansvarsnämndens område.
          </note>
          <note>
            När det gäller omsorgsinstitutioner föreligger anmälningsplikt
            till socialstyrelsen. Socialstyrelsen får därefter vända sig till
            arbetsgivaren, om styelsen anser att grova fel begåtts. Därefter
            ankommer det på arbetsgivaren att vidtaga diciplinära åtgärder.
          </note>
          <note>
            Arbetsgivaren har naturligtvis ett ansvar i sådana här fall,
            och personer som arbetar på offentliga institutioner och som begår
            misstag får naturligtvis också stå till svars.
          </note>
          <note type="speaker">
            Anf. 61 CHARLOTTE CEDERSCHIÖLD (m):
          </note>
          <note>
            Herr talman! Det är bra att statsrådet tar upp diciplinansvaret
            i lagen om offentlig anställning.
          </note>
          <note>
            Det är möjligt att även den lagen behöver ses över.
          </note>
          <note>
            Vi från borgerligt håll har tidigare diskuterat dessa frågor
            även i vad gäller produktsäkerhetslagstiftning. Vi har i det sammanhanget
            hävdat att även offentlig vård borde ingå i produktsäkerhetsansvaret.
          </note>
          <note>
            Om man gör en översyn som leder till ett bra resultat, skulle
            det kanske kunna få en viss preventiv effekt -- detta under förutsättning
            att man i tillräcklig omfattning sprider ut information om den
            nya lagstiftningen när den väl finns.
          </note>
          <note>
            Jag hoppas att statsrådet och jag är ense om en sak, nämligen
            att fel budskap ges personalen när inte ansvar utkrävs fastän
            det har gått snett.
          </note>
          <note>
            Anf. 62 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Något sådant budskap har nog inte sänts ut. I det
            här fallet har ansvarsnämnden funnit att det inte är dess sak
            att pröva ansvarsfrågan, utan det är arbetsgivaren som får pröva
            huruvida personalen har begått fel eller inte. Socialstyrelsen
            granskar den här typen av fall och påtalar för arbetsgivaren om
            den anser att ett fel är begånget.
          </note>
          <note>
            Det viktiga när det gäller både hälso- och sjukvård och socialvård
            i olika former är naturligtvis att man skall lära av misstagen,
            att undvika att misstag begås igen. Det är också inriktningen
            med socialstyrelsens övervakningsverksamhet att hela tiden försöka
            förebygga den här typen av fel.
          </note>
          <note type="speaker">
            Anf. 63 CHARLOTTE CEDERSCHIÖLD (m):
          </note>
          <note>
            Herr talman! Det visar ju att man inte riktigt har förstått de
            misstag man har begått. Man kunde åtminstone ha försökt att i
            efterhand följa upp frågan. Man hade kunnat kontakta mamman i
            efterhand. Ingen har gjort det. Ingen kom på begravningen, trots
            att det förefaller vara på grund av personalens behandling som
            dottern har avlidit.
          </note>
          <note>
            Mamman säger att alla bara skyller ifrån sig. Det vore kanske
            bra om man från de ansvarigas sida talade med mamman och informerade
            henne om de möjligheter som finns och vad som kommer att hända
            ytterligare.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1991/92:507 om drogtestning av anställda
          </note>
          <note>
            Anf. 64 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Johnny Ahlqvist har frågat mig vilka åtgärder jag
            är beredd att vidta för att etiskt och juridiskt reglera verksamheten
            med drogtestning vid nyanställning av personal som förekommer
            på många företag.
          </note>
          <note>
            Det finns två aspekter på Johnny Ahlqvists fråga.
          </note>
          <note>
            Den ena rör säkerheten i provsvaren. Denna fråga övervägs för
            närvarande inom ramen för ett nationellt samrådsarbete rörande
            kvalitetssäkring inom laboratoriemedicinen mellan socialstyrelsen,
          </note>
          <note>
            Landstingsförbundet och experter inom området.
          </note>
          <note>
            Inom ramen för det arbetet kommer riktlinjer och rekommendationer
            att redovisas för hur kvaliteten kan säkras när det gäller drogtester
            genom urinanalyser.
          </note>
          <note>
            Det andra rör behovet av reglering av drogtester genom urinprov
            inom arbetslivet. Detta är en fråga som i princip ankommer på
            arbetsmarknadens parter att lösa genom avtal.
          </note>
          <note>
            Frågan om drogtester inom arbetslivet bör enligt min mening sättas
            in i ett större sammanhang som omfattar flera olika slag av insatser
            inom arbetslivet för att förebygga drogmissbruk. På mitt initiativ
            kommer regeringens samordningsorgan för narkotikafrågor -- SAMNARK
            -- att särskilt uppmärksamma detta område.
          </note>
          <note type="speaker">
            Anf. 65 JOHNNY AHLQVIST (s):
          </note>
          <note>
            Herr talman! Jag vill börja med att tacka statsrådet för svaret.
            Det är positivt att man nu börjar ta itu med frågan om säkerhet
            i provsvaren. Det var en anledning till att jag ställde frågan.
          </note>
          <note>
            Samtidigt måste jag säga att jag är besviken, för statsrådet
            nämnde ingenting om integritetsskyddet eller etiken i en sådan
            här testverksamhet. Frågan diskuteras väldigt mycket i andra länder,
            där man också försöker arbeta fram olika modeller för att reglera
            det hela. När jag ställde frågan trodde jag att vi var så långt
            framme i Sverige att vi skulle kunna hitta en modell för att reglera
            detta, att vi inte skulle få en modell utifrån påförd oss vid
            ett tillfälle då vi inte kan ''sälja'' den hem hos svenska folket.
          </note>
          <note>
            Jag vet att detta har diskuterats bl.a. i socialstyrelsens rådgivande
            nämnd för etikfrågor.
          </note>
          <note>
            Jag vill läsa upp ett avsnitt där man skriver ''att rutinmässig
            testning av haschmetaboliter i urin i samband med nyanställning
            på sätt som sker vid
          </note>
          <note>
            Saab-Scania i Södertälje måste avvisas som icke acceptabel ur
            etisk synpunkt''.
          </note>
          <note>
            Jag vill gärna ställa frågan till statsrådet om han delar denna
            rådgivande nämnds uppfattning i denna fråga, att det innebär ett
            kränkande av den personliga integriteten om man genomför sådana
            tester.
          </note>
          <note>
            Anf. 66 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Den slutsats som arbetsdomstolen kom fram till när
            den prövade ett ärende som rörde ett annat företag, nämligen SCA,
            är ganska rimlig.
          </note>
          <note>
            Den innebär att en arbetsgivare måste ha möjligheter att i en
            verksamhet av särskilt slag, som t.ex. kräver god reaktionsförmåga,
            gott omdöme och skärpt uppmärksamhet, ha rätt att ställa särskilda
            krav på de anställda både i samband med nyanställning och beträffande
            de anställda som redan finns i företaget. Jag tycker att det är
            rimligt att reglering av detta sker avtalsvägen genom en överenskommelse
            mellan arbetsgivare och arbetstagare. Det är inte något renodlat
            arbetsgivarintresse, utan i hög grad också ett intresse för arbetstagarna
            i företaget.
          </note>
          <note type="speaker">
            Anf. 67 JOHNNY AHLQVIST (s):
          </note>
          <note>
            Herr talman! Jag kan dela den uppfattningen. Det är viktigt att
            arbetsmarknadens parter aktualiserar detta. Givetvis har man respekt
            för skyddsfrågorna på arbetsplatsen och beaktar risken för olyckor
            som kan hända.
          </note>
          <note>
            Så sent som den 15 augusti 1991 lämnade dåvarande arbetsmarknadsminister
            Mona Sahlin direktiv till en arbetsrättsutredning som jag tror
            börjar sitt arbete nästa vecka. Utredningen skulle bl.a. ta upp
            denna fråga och också aktualisera frågan om hotet mot den personliga
            integriteten. Nu blev det som bekant ett regimskifte i landet,
            och den 19
          </note>
          <note>
            december gick arbetsmarknadsminister Börje
          </note>
          <note>
            Hörnlund ut med nya direktiv. I dessa direktiv finns ingenting
            nämnt om denna verksamhet.
          </note>
          <note>
            Jag undrar därför om inte statsrådet på eget initiativ eller
            genom att tillsätta en utredning vill se över frågan eller komma
            med tilläggsdirektiv till arbetsrättsutredningen, så att arbetsmarknadens
            parter kan bestämma sig för en policyinriktning när det gäller
            att hantera sådana här frågor.
          </note>
          <note>
            Anf. 68 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Jag vågar inte utan vidare uttala mig om den utredning
            som ligger under arbetsmarknadsdepartementet, men det går väl
            an att ställa en fråga till arbetsmarknadsministern. Jag skall
            gärna ta upp frågan direkt med honom.
          </note>
          <note>
            Däremot är jag som socialminister ansvarig för det samarbetsorgan
            som finns inom regeringskansliet för dessa frågor.
          </note>
          <note>
            Som jag nämnde i svaret är avsikten att vi skall ta upp frågan
            om missbruk av droger i arbetslivet mera allmänt till prövning.
            Då får vi anledning att titta på flera olika aspekter på detta
            frågekomplex.
          </note>
          <note>
            Tanken är att en särskild konsult skall vidtalas av
          </note>
          <note>
            SAMNARK för att se på dessa frågor. När vi har samlat in material
            om hur vanligt förekommande det är med droger och vilka metoder
            som används, tänker SAMNARK till hösten ordna en hearing i ämnet.
            Det hoppas jag ytterligare skall kunna belysa förhållanden och
            problem.
          </note>
          <note type="speaker">
            Anf. 69 JOHNNY AHLQVIST (s):
          </note>
          <note>
            Herr talman! Jag är nöjd med det senaste svaret.
          </note>
          <note>
            Det visar att man från socialdepartementets sida ändå försöker
            tackla frågan. Tyvärr får man konstatera att arbetsmarknadsdepartementet
            inte har samma inställning. Jag hoppas att socialdepartementet
            tar itu med frågan.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1991/92:524 om bostadsbidrag åt homosexuella
            ungdomar
          </note>
          <note>
            Anf. 70 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Kent Carlsson har frågat mig om regeringen kommer
            att undanröja den diskriminering av homosexuella ungdomar som
            ligger i att endast heterosexuella samboende jämställs med makar
            när den senare i vår lägger fram sin proposition om regler för
            bostadsbidragen.
          </note>
          <note>
            Enligt lagen (1988:786) om bostadsbidrag jämställs med makar
            -- om bidragssökanden inte visar skäl för annat -- man och kvinna
            som utan att vara gifta med varandra lever tillsammans och har
            eller har haft gemensamma barn eller är folkbokförda på samma
            adress.
          </note>
          <note>
            Vid föregående riksmöte gjorde riksdagen på hemställan av bostadsutskottet
            ett tillkännagivande med anledning av motioner om att sammanboende
            av såväl samma som av motsatt kön borde jämställas med makar enligt
            bostadbidragslagen
          </note>
          <note>
            (1990/91:BoU16, rskr. 275). Utskottet fann det rimligt att en
            eventuell vidgning av kretsen av bidragsberättigde till att avse
            personer av samma kön borde göras utan beaktande av samlevnadsform.
            Utskottet var därför inte berett att förorda att en vidgning av
            kretsen görs så, att endast homosexuella sambor kommer att omfattas
            av de ändrade reglerna. I det sammanhanget erinrade utskottet
            om det arbete som pågår inom kommittén för registrerat partnerskap
            m.m.
          </note>
          <note>
            Utskottet ansåg att regeringen borde följa frågan och lämna riksdagen
            sin syn på den i förening med eventuella förslag till ändring
            i bostadsbidragslagen.
          </note>
          <note>
            Enligt min mening är det angeläget att på olika områden undanröja
            regler som innebär diskriminering av homosexuella. Frågan om kretsen
            bidragsberättigade hushåll och om att jämställa bl.a. homosexuella
            sambor med makar i bidragshänseende behandlas i den översyn av
            bostadsbidragssystemet som görs inom socialdepartementet i anslutning
            till det beredningsarbete som pågår om ett nytt ensamförälderstöd.
            Samordnat med denna översyn förbereds också en överföring av bostadsbidragens
            administration från kommunerna till försäkringskassorna.
          </note>
          <note>
            Avsikten är att regeringen på grundval av detta utredningsarbete
            i en proposition hösten 1992 skall lämna förslag till nya regler
            för bostadsbidrag som skall gälla fr.o.m. den 1 juli 1993. Då
            kommer också frågan om bostadsbidrag till homosexuella ungdomar
            att redovisas. De förslag som regeringen kommer att lägga fram
            i kompletteringspropositionen avser regler för bostadsbidragen
            endast under första halvåret 1993.
          </note>
          <note type="speaker">
            Anf. 71 KENT CARLSSON (s):
          </note>
          <note>
            Herr talman! Jag tackar statsrådet för svaret, som tyvärr, får
            jag lov att säga, är ganska innehållslöst.
          </note>
          <note>
            Det är en redogörelse för den process som kommer att vara framöver,
            men vad jag har frågat ministern om är om han är beredd att undanröja
            den diskriminering som nu finns. Om ett homosexuellt ungt par
            bor samman och vill söka bostadsbidrag, kan det inte få bostadsbidrag.
            Om man däremot bor tillsammans med ett syskon av motsatt kön,
            kan man få bostadsbidrag enligt de regler som gäller.
          </note>
          <note>
            Jag tycker att de regler som vi har är absurda.
          </note>
          <note>
            Jag har ett konkret exempel från Stockholm, där ett ungt homosexuellt
            par, två män, inte kan söka bostadsbidrag på grund av att de lever
            tillsammans.
          </note>
          <note>
            Det innebär ett inkomstbortfall varje månad på ca
          </note>
          <note>
            697 kr., vilket är den summa som samhället värderar det homosexuella
            samboendet till.
          </note>
          <note>
            Ministern sade att man skall undanröja regler som innebär diskriminering
            av homosexuella. Då hade det väl inte varit så svårt för ministern
            att i sitt svar kunna tillägga att -- antingen genom den förändring
            som skall företas i vår eller i den proposition som kommer till
            hösten -- denna diskriminering givetvis skall tas bort.
          </note>
          <note>
            Jag är dessutom litet förvånad över att en folkpartistisk minister,
            som i egenskap av folkpartist har uttalat sig mycket positivt
            om homosexuellas rättigheter och likställighet i samhället, inte
            ens i en sådan här liten fråga, som det trots allt rör sig om,
            kan ge ett klart besked.
          </note>
          <note>
            Man kan fundera om Folkpartiet har börjat sväva på målet när
            det gäller t.ex. registrerat partnerskap för homosexuella.
          </note>
          <note>
            Anf. 72 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Jag vill med anledning av Kent
          </note>
          <note>
            Carlssons avslutande resonemang konstatera att de nuvarande reglerna
            har tillkommit under den socialdemokratiska regeringen, vilken
            heller aldrig har föreslagit någon ändring av dessa regler.
          </note>
          <note>
            Man måste också ha i minnet att bostadsutskottet när det har
            behandlat dessa frågor har avvisat tanken på att bostadsbidraget
            skulle knytas till personers sexuella läggning. Man har i stället
            uttalat sig allmänt om att om det blir aktuellt med en utvidgning,
            innebär denna i så fall att två personer av samma kön som bor
            ihop kan få bidrag, utan att man frågar efter deras läggning.
          </note>
          <note>
            Sanningen är ju att homosexuella ungdomar i dag kan få bidrag,
            om de bor ihop och råkar vara av olika kön. Bostadsbidraget är
            inte heller i dag bundet till heterosexuella ungdomar. Man säger
            alltså inte nej till homosexuella ungdomar, utan det är kravet
            på att det skall vara fråga om en man och en kvinna som gäller.
          </note>
          <note>
            Jag delar emellertid Kent Carlssons grundläggande uppfattning
            att den här typen av diskriminerande regler skall undanröjas.
            Det är därför som jag har tagit initiativ till att ta upp denna
            fråga, när det nu skall göras en översyn av bostadsbidragen i
            syfte att ändra de regler som har gällt under den tidigare regeringen.
            Som jag sade återkommer vi med ett förslag till hösten, då hela
            bostadsbidragssystemet, inkl. det problem som Kent Carlsson har
            frågat mig om, skall tas upp till prövning.
          </note>
          <note type="speaker">
            Anf. 73 KENT CARLSSON (s):
          </note>
          <note>
            Herr talman! Jag delar den uppfattningen att man när det gäller
            bostadsbidragen inte skall ta hänsyn till sexuell läggning. Men
            då måste man se till att man i de regler och den lagstiftning
            som finns på området inte diskriminerar två män eller två kvinnor
            som bor samman. Bostadsutskottet uttalade ju att man inte ville
            gå över till en sådan ordning där samlevnadsformen skulle värderas.
          </note>
          <note>
            Vidare sade utskottet i sitt betänkande att man förväntade sig
            att regeringen skulle följa frågan och komma tillbaka när det
            blev aktuellt med förändringar i bostadsbidragslagen.
          </note>
          <note>
            Såvitt jag förstår blir det en förändring nu i vår, eftersom
            beloppen måste justeras. Sedan blir det ytterligare en förändring
            till hösten. Det vore väl inte för mycket begärt att jag i en
            sådan här principiell fråga, där vi tycks ha samma grunduppfattning,
            får ett besked av ministern. Blir det någon förändring? Jag kan
            lova att det inte är fråga om en speciellt dyr förändring.
          </note>
          <note>
            Anf. 74 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Den förändring som sker i vår är av det traditionella
            slaget, dvs. det handlar om den justering av inkomstgränser som
            sker varje år.
          </note>
          <note>
            Däremot blir det ingen grundläggande förändring av bostadsbidragslagen.
          </note>
          <note>
            Regeringen håller på med en mer omfattande översyn, som i huvudsak
            är föranledd, inte av bostadsutskottets uttalande utan av problemen
            med stödet till ensamstående föräldrar. Frågorna om stöd till
            ensamstående föräldrar och bostadsbidragen är så nära sammanvävda
            att vi väljer att se över dem i ett sammanhang. Och som jag nu
            har sagt två gånger kommer också frågan om bostadsbidrag till
            personer av samma kön då att tas upp. Min inriktning är att de
            regler som finns i lagstiftningen och som diskriminerar homosexuella
            skall tas bort. Det här är bara ett exempel på en sådan regel
            som jag bl.a. av det skälet vill se en förändring av.
          </note>
          <note type="speaker">
            Anf. 75 KENT CARLSSON (s):
          </note>
          <note>
            Herr talman! Det kan själfallet ta tid att utreda olika frågor,
            men den förändring som behöver göras i lagreglerna är att man
            byter ut ''man och kvinna'' mot ''personer''. Det är en mycket
            liten ändring, som dock får en principiellt väldigt stor betydelse.
            Denna förändring borde kunna genomföras redan till våren.
          </note>
          <note>
            Jag tolkar statsrådets svar som att vi till hösten kan förvänta
            oss en ny lagstiftning, som från bostadsbidragssynpunkt inte diskriminerar
            homosexuell samlevnad på det sätt som sker i dag.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1991/92:547 om barnomsorgen
          </note>
          <note>
            Anf. 76 Socialminsiter BENGT WESTERBERG
          </note>
          <note>
            (fp):
          </note>
          <note>
            Her talman! Birgitta Dahl har frågat mig vad regeringen tänker
            göra för att vända den utveckling mot färre platser i barnomsorgen
            och fler barn utan trygg omsorg som nu hotar.
          </note>
          <note>
            För två veckor sedan debaterade jag i denna kammare med Birgitta
            Dahl om barnomsorgen och efterlyste då vilken grund Birgitta Dahl
            hade för sina påståenden om att det sker en utveckling mot minskad
            behovstäckning inom barnomsorgen. Jag fick inget svar. Jag redovisade
            själv att varken
          </note>
          <note>
            Svenska kommunförbundet eller Lärarförbundet märkt några tendenser
            till en sådan utveckling.
          </note>
          <note>
            Regeringen kommer inte att tillåta att barn vilkas föräldrar
            förvärvsarbetar eller studerar lämnas utan en trygg omsorg. Vi
            har redan genomfört en reform som skapar ökad valfrihet och mer
            av konkurrens.
          </note>
          <note>
            Vårt syfte med denna reform är att få en bättre barnomsorg och
            ett större utbud, både av barnomsorg totalt och av olika alternativ.
          </note>
          <note>
            I regringskansliet bereds nu frågan om de s.k.
          </note>
          <note>
            specialdestinerade statsbidragen till kommunerna skall slopas
            i enlighet med kommunalekonomiska kommitténs förslag. Jag är medveten
            om att kommitténs förslag om ett enda stort generellt statsbidrag
            till kommunerna kan förändra förutsättningarna för barnomsorgen
            i framtiden.
          </note>
          <note>
            Om förslaget genomförs är det därför nödvändigt att på annat
            sätt garantera att barn och föräldrar även i fortsättningen kan
            erbjudas en trygg och bra barnomsorg. Som jag sade i den nyss
            nämnda debatten övervägs nu inom regeringskansliet de närmare
            formerna härför.
          </note>
          <note type="speaker">
            Anf. 77 BIRGITTA DAHL (s):
          </note>
          <note>
            Herr talman! Jag tackar för svaret. För barnens skull önskar
            jag att jag kunde säga att jag är väldigt nöjd med svaret. Jag
            tror att Bengt Westerberg kunde ha lämnat ett bättre svar när
            det gäller att arbeta för barnen, om han hade befunnit sig i ett
            bättre sällskap.
          </note>
          <note>
            Jag reser ofta runt i landet och ser dagligen det kaos som nu
            råder i barnomsorgen. Ingen vet ännu var det hela kommer att sluta.
            Det är rätt att man inte kan ge exakta besked om omfattningen
            av vad som nu pågår. Men man vet så pass mycket att barnstugor
            stängs, att personal avskedas, att barngrupper splittras upp och
            placeras om, att öppettiderna minskar samt att omsorgen blir sämre.
          </note>
          <note>
            I morse kunde vi läsa om de varsel som nu har utfärdats i min
            hemkommun. Det är framför allt barnomsorgen som drabbas hårdast,
            och inom den avskedar man i första hand de mest kompetenta förskollärarna
            och fritidspedagogerna. På många barnstugor tvingas nästan alla
            som arbetar där att sluta. De skall ersättas med andra, samtidigt
            som verksamheten flyttas.
          </note>
          <note>
            Jag är övertygad om att vi vid årets slut kommer att tvingas
            att konstatera -- och jag tror att Bengt
          </note>
          <note>
            Westerberg kommer att vara ledsen över det -- att barnomsorgen
            har blivit mycket sämre och att målet full behovstäckning kommer
            att vara avlägsnare än vad det var vid nyåret i år.
          </note>
          <note>
            Anf. 78 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Vi får väl se hur det går och ta diskussionen i
            vår när vi har facit i hand. Det finns dock ingenting i föreliggande
            prognoser som tyder på att det blir så som Birgitta Dahl säger.
          </note>
          <note>
            Efter vår senaste debatt fick jag ett brev från Louise
          </note>
          <note>
            Fernstedt som är den ansvarige på
          </note>
          <note>
            Kommunförbundet. Hon hade för säkerhets skull frågat runt bland
            sina kolleger på
          </note>
          <note>
            Kommunförbundet om någon hade hört talas om den utveckling som
            Birgitta Dahl beskrev bl.a. i en artikel som vi diskuterade under
            denna debatt.
          </note>
          <note>
            Louise Fernstedt konstaterade att någon sådan utveckling känner
            man inte till på
          </note>
          <note>
            Kommunförbundet.
          </note>
          <note>
            Det finns också en alldeles färsk bedömning från
          </note>
          <note>
            Kommunförbundet av utbyggnadstakten under
          </note>
          <note>
            1992. Enligt denna bedömning tyder utvecklingen på ett kraftigt
            tillskott av barnomsorgsplatser under
          </note>
          <note>
            1992. Jag känner mig alltså inte för dagen så pessimistisk som
            Birgitta Dahl gör.
          </note>
          <note>
            Däremot är det klart att den kommunalekonomiska kommittén och
            vad som kommer fram av den skapar en viss osäkerhet -- det vill
            jag inte alls förneka. Men bakom den kommitténs rekommendationer
            står ju en samlad utredning, dvs. även socialdemokraterna anser
            att man skall arbeta i riktningen från specialdestinerade bidrag
            till en påse pengar som ger kommunerna större frihet att agera,
            vilket också jag tycker att det ligger mycket i. Om man väljer
            den vägen, kommer detta att tvinga fram en del andra styrmedel
            än dem som har använts hittills, bl.a. på barnomsorgsområdet.
          </note>
          <note type="speaker">
            Anf. 79 BIRGITTA DAHL (s):
          </note>
          <note>
            Herr talman! För att illustrera min egen oro vill jag först referera
            till Kommunförbundets egna siffror.
          </note>
          <note>
            Förra året var utbyggnaden av barnomsorgsplatser rekordhög, 25
            000 platser.
          </note>
          <note>
            Vi befann oss i ett läge där vi hade ungefär 400 000
          </note>
          <note>
            barn i daghem och fritidshem mot ungefär 407 000
          </note>
          <note>
            som efterfrågade plats. Jag förstår inte vad den diskrepans på
            60 000 som Bengt Westerberg talade om för två veckor sedan i så
            fall finns. Det här året räknar man med att utbyggnadstakten går
            ner till
          </note>
          <note>
            10 000, och det kommer ju till många barn som behöver barnomsorg,
            Bengt Westerberg.
          </note>
          <note>
            Jag vill säga att jag blev mycket glad när Bengt
          </note>
          <note>
            Westerberg i lördags gick ut och sade att vi skulle få en lag
            om rätt för alla barn till barnomsorg. Men redan har regeringskolleger
            och de andra partierna i regeringsblocket sagt att de är negativa
            till det.
          </note>
          <note>
            Därför vill jag fråga Bengt Westerberg: Får vi en sådan lag eller
            inte?
          </note>
          <note>
            Anf. 80 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Låt mig för det första förklara det här med kön.
            När Birgitta Dahl räknar antalet platser och antalet barn, räknar
            hon bara antalet barn över ett och ett halvt år. Men det finns
            som bekant många föräldrar som vill ha plats för sina barn före
            ett och ett halvt års ålder. Det är därför som det blir en kö
            eller var en kö på 60 000 när man senast gjorde barnomsorgsmätningen,
            och den kön har sannolikt inte krympt särskilt mycket, även om
            den på grund av konjunkturer och annat kan ha minskat något sedan
            dess.
          </note>
          <note>
            För det andra läste Birgitta Dahl själv upp siffror från Kommunförbundet
            som tydde på en fortsatt utbyggnad av barnomsorgen. Då förstår
            jag inte hur hon kan påstå raka motsatsen, nämligen att det försvinner
            barnomsorgsplatser. Det stämmer inte ens med den statistik som
            hon själv åberopar.
          </note>
          <note>
            För det tredje vill jag gärna svara att vi håller på och arbetar
            nu med vilka åtgärder som skall vidtas, och det är ingen hemlighet
            -- jag har sagt det i riksdagen och i många andra sammanhang --
            att jag anser att det behövs en sådan lag om rätt till barnomsorg
            som vi har talat om tidigare. Jag räknar med att återkomma till
            riksdagen i den frågan i höst med konkreta förslag.
          </note>
          <note type="speaker">
            Anf. 81 BIRGITTA DAHL (s):
          </note>
          <note>
            Herr talman! För ett par år sedan föddes 135 000
          </note>
          <note>
            barn. Det var rekordmånga. Det är de som nu behöver dagisplats.
            Om utbyggnaden då går ner med 15 000 jämfört med förra året och
            man samtidigt i många kommuner stänger barnstugor, avskedar förskollärare,
            barnskötare och dagmammor, är det klart att bristen ökar.
          </note>
          <note>
            Sedan vill jag säga att vi skulle i den här situationen behöva
            lagstadgade krav på kvalitet och rätt till barnomsorg av det slag
            som vi begärde i höstas och då fick nej till. Jag hoppas att Bengt
            Westerberg vinner kampen i regeringen med de andra partierna om
            att vi skall få sådana regler. Det är alldeles klart att risken
            redan nu är påtaglig för att många barn inte får den trygga och
            goda barnomsorg de behöver.
          </note>
          <note>
            Anf. 82 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Jag får väl först tacka för Birgitta
          </note>
          <note>
            Dahls lyckönskningar vad gäller den påstådda kampen i regeringen.
          </note>
          <note>
            Låt mig också säga att det är ganska märkligt att
          </note>
          <note>
            Birgitta Dahl driver tesen att det inte fanns någon kö efter
            barnomsorg vid regeringsskiftet. Då fanns det lika många dagisplatser
            som barn, säger Birgitta
          </note>
          <note>
            Dahl. Under det här året tillkommer enligt
          </note>
          <note>
            Kommunförbundets prognoser ytterligare 10 000
          </note>
          <note>
            platser, och då måste den logiska konsekvensen vara att vi skulle
            få ett överskott på platser när det här året är slut.
          </note>
          <note>
            Nu tror jag tyvärr inte att det är så bra som Birgitta
          </note>
          <note>
            Dahl hävdar, utan det finns en kö som vi måste beta av. Det behöver
            vi en viss tid för att klara av, men vi skall göra det.
          </note>
          <note type="speaker">
            Anf. 83 BIRGITTA DAHL (s):
          </note>
          <note>
            Herr talman! Siffrorna talar för sig själva: 25 000
          </note>
          <note>
            resp. 10 000. Skillnaden är 15 000 nya platser, i en situation
            när man vet att fler behövs, och samtidigt läggs andra ner.
          </note>
          <note>
            Jag har ytterligare en fråga att ställa till Bengt
          </note>
          <note>
            Westerberg. Den har aktualiserats av vad som nu händer: Vem tar
            ansvar för barnen när ett daghem går i konkurs, ett daghem som
            har fått statsbidrag därför att det finns med i kommunens barnomsorgsplan?
          </note>
          <note>
            I ett par aktuella fall har kommunalpolitikerna sagt att det
            tänker de inte ta något ansvar för. Tycker
          </note>
          <note>
            Bengt Westerberg att det stämmer överens med de principer som
            råder för rätten att få statsbidrag till daghem?
          </note>
          <note>
            Anf. 84 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! För det första måste jag faktiskt upprepa frågan
            till Birgitta Dahl: Om det enligt
          </note>
          <note>
            Birgitta Dahls uppfattning inte fanns någon kö vid regeringsskiftet
            och vi under 1992 bygger 10 000
          </note>
          <note>
            platser till, är inte då den logiska slutsatsen att vi kommer
            att ha ett överskott på barnomsorgsplatser efter det här året,
            1992?
          </note>
          <note>
            För det andra är det klart att går en verksamhet i konkurs, måste
            någon annan gå in och ta över verksamheten. Det borde väl Birgitta
            Dahl känna till som står A-pressen så nära. Jag hoppas att de
            ägare som uppträder på det här området gör det med något större
            ansvar än dem som ägde A-
          </note>
          <note>
            pressen.
          </note>
          <note type="speaker">
            Anf. 85 BIRGITTA DAHL (s):
          </note>
          <note>
            Herr talman! Låt mig för det första i all stillsamhet påminna
            om att det nu är riksdagens frågetimme och att det faktiskt är
            jag som ställer frågorna. Det är Bengt Westerberg som skall svara
            och inte försöka smita från svaret genom att ställa frågor till
            mig.
          </note>
          <note>
            För det andra har jag inte påstått att vi hade byggt bort kön
            till sista platsen. Tvärtom, även i vår förra debatt talade jag
            om att det fanns brister kvar, men så länge vi hade en socialdemokratisk
            regering byggde vi allt vad tygen höll, och förra året var ett
            rekordår. Nu går det ner, samtidigt som verksamheten stramas åt
            och daghem läggs ner runt om i kommunerna.
          </note>
          <note>
            Nu vill jag faktiskt ha svar på frågan vem som har ansvaret för
            de barn som blir utan barnomsorg när daghem går i konkurs. Det
            går inte att smita så enkelt från den frågan som Bengt Westerberg
            försökte göra.
          </note>
          <note>
            Jag har förstått att det råder total förvirring. Hade ni inte
            tänkt igenom saker och ting ordentligt när ni lade fram er proposition
            i höstas?
          </note>
          <note>
            Anf. 86 Socialminister BENGT WESTERBERG
          </note>
          <note>
            (fp):
          </note>
          <note>
            Herr talman! Kommunen har naturligtvis enligt lagstiftningen
            ansvaret för alla barn liksom kommunen har ansvar för andra personer,
            t.ex.
          </note>
          <note>
            äldre. Men det förhållandet att kommunen har ansvar för medborgarna
            i kommunen innebär ju inte att verksamheten inte kan bedrivas
            i enskild regi.
          </note>
          <note>
            Birgitta Dahls regering har på vissa områden tillåtit enskilda
            initiativ, t.ex. när det gäller behandlingshem. Det är självklart
            att om ett sådant hem går i konkurs -- det har förekommit att
            de har gjort det -- har till sist ansvaret vilat på kommunen och
            landstinget. Det har inte efter regeringsskiftet skett någonting
            som har förändrat det ansvarsförhållandet.
          </note>
          <note type="speaker">
            Anf. 87 BIRGITTA DAHL (s):
          </note>
          <note>
            Herr talman! Jag tackar för det beskedet. Det var bra att det
            kom, även om det satt hårt inne, för det behövs ute i landet nu,
            där det finns kommunalråd som bara rätt ut och ganska rått och
            brutalt säger att daghem som går i konkurs får skylla sig själva
            och att kommunen inte har något ansvar för dem.
          </note>
          <note>
            Nu kan vi alltså använda Bengt Westerbergs ord på att kommunen
            har ansvar för de barnen, eftersom statsbidraget har getts med
            motiveringen att daghemmet finns med i kommunens barnomsorgsplan.
            Det var ett bra besked. Tack för det!
          </note>
          <note type="speaker">
            Anf. 88 BENGT WESTERBERG (fp):
          </note>
          <note>
            Herr talman! Det går visst att använda det jag har sagt, om det
            biter. Annars kan man ju åberopa socialtjänstlagen, som finns
            sedan lång tid tillbaka och är väl känd ute i kommunerna.
          </note>
          <note type="speaker">
            Anf. 89 BIRGITTA DAHL (s):
          </note>
          <note>
            Herr talman! Tydligen är den inte tillräckligt känd av de kommunalråd
            som hävdar att de inte har något ansvar. Det var just därför jag
            tyckte att det var så bra att Bengt Westerberg med sin auktoritet
            påminde om vad som står i socialtjänstlagen.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1991/92:441 om högskolan i
          </note>
          <note>
            Gävle/Sandviken
          </note>
          <note type="speaker">
            Anf. 90 Utbildningsminister PER UNCKEL (m):
          </note>
          <note>
            Herr talman! Raimo Pärssinen har frågat mig när regeringen tänker
            ge klartecken för byggandet av en ny högskolebyggnad i Gävle.
          </note>
          <note>
            Byggnadsstyrelsen föreslog i oktober 1991 att staten förhyr nya
            lokaler för utbildningen i Gävle i en nybyggnad som kommunen planerar
            att uppföra.
          </note>
          <note>
            I budgetpropositionen i januari informerades riksdagen om att
            en förbättring av lokalsituationen för Högskolan i Gävle/Sandviken
            ingick i regeringens planer.
          </note>
          <note>
            Därefter har regeringen i propositionen om totalförsvarets utveckling
            (prop. 1991/92:102)
          </note>
          <note>
            föreslagit riksdagen att regementet i Gävle läggs ned.
          </note>
          <note>
            Om beslut fattas om nedläggning av regementet, är det angeläget
            både ur Gävle kommuns och statens synvikel att området och lokalerna
            får en bra alternativ användning. Motsvarande frågor utreds på
            andra orter där regementen avses läggas ned.
          </note>
          <note>
            Erfarenheter från hur tidigare regementslokaler anpassats för
            nya verksamheter visar att goda och trivsamma arbetsmiljöer kan
            skapas med kvaliteter som är svåra att åstadkomma i en nybyggnation.
          </note>
          <note>
            Som exempel vill jag nämna S 1-området i Uppsala som byggts om
            för universitetet i staden.
          </note>
          <note>
            För staten är det viktigt att inte belastas av onödiga kostnader
            beroende på att regementets lokaler inte kommer till användning.
            Den utredning som görs syftar till ett klargörande om högskolan
            kan utgöra ett alternativ i sammanhanget. Jag förutsätter att
            även andra användningssätt för regementet kan aktualiseras på
            lokala initiativ.
          </note>
          <note>
            Herr talman! Vad jag nu sagt innebär inget ställningstagande
            i någon riktning. De bevekelsegrunder som ligger bakom undersökningen
            av I 14-områdets eventuella möjligheter är hänsynen till samhällsekonomin.
          </note>
          <note>
            Jag kan inte nu säga exakt när det kan bli aktuellt att fatta
            beslut i frågan om bättre lokaler för
          </note>
          <note>
            Högskolan i Gävle/Sandviken men vill understryka att beredningsarbetet
            sker i ett högt tempo.
          </note>
          <note type="speaker">
            Anf. 91 RAIMO PÄRSSINEN (s):
          </note>
          <note>
            Herr talman! Jag tackar utbildningsministern för svaret.
          </note>
          <note>
            Utbildningsnivån i Gävleborg är som bekant låg. Vi vet också
            att högskolan i Gävle/Sandviken har en mycket besvärlig lokalsituation.
            Den är trångbodd och splittrad på flera platser, och huvudbyggnaden
            är i behov av renovering. Vi vet också att åtgärder måste vidtas
            snabbt.
          </note>
          <note>
            En ny högskolebyggnad är färdigprojekterad. Och såvitt jag förstår
            är allt förberedelsearbete klart.
          </note>
          <note>
            Det enda som återstår är ett klartecken från regeringen.
          </note>
          <note>
            I Gävleborgs län råder också stor arbetslöshet, speciellt inom
            byggsektorn -- den är faktiskt högst i hela landet, ca 30 %.
          </note>
          <note>
            Ett klartecken från regeringen skulle mycket snabbt skapa ca
            500 arbetstillfällen i Gävleborg. Vi vet också att det finns en
            stor politisk enighet kring en nybyggnation i Gävle, Alderholmen.
          </note>
          <note>
            Svaret som utbildningsministern ger mig kan jag bara tolka som
            att detta beslut kommer att fördröjas i flera år. Han hänvisar
            till beslut om nedläggning av I 14 i juni. Betyder det att detta
            beredningsarbete kommer att ge svar först vid denna tidpunkt?
          </note>
          <note>
            Jag vill också påminna om socialdemokraternas motion om ett års
            fördröjning av nedläggningen av
          </note>
          <note>
            I 14. En alternativ användning av I 14-området diskuteras också
            i Gävle kommun. Om man skall ta hänsyn till samhällsekonomin och
            satsa offensivt tycker jag att regeringen skall ge ett klartecken
            nu.
          </note>
          <note>
            Men frågan är hur pass länge detta blir fördröjt genom det svar
            som jag inte fick i dag.
          </note>
          <note type="speaker">
            Anf. 92 Utbildningsminister PER UNCKEL (m):
          </note>
          <note>
            Herr talman! Jag noterade att det finns en enighet kring den
            förläggning av högskolebyggnationen som regeringen ställde sig
            bakom så sent som i januari månad. I och med att beslutsunderlaget
            och beslutsläget då var givna var detta en korrekt enighet. Men
            jag tror att det är lätt också för den som tänker efter ytterligare
            litet grand att inse vikten av att staten, när den nya situation
            uppstod som nedläggningen av I 14 manifesterar, också ser över
            bakgrunden till den enighet som tidigare var så manifest. Jag
            tycker alltså att det vore oansvarigt om staten inte, när regementsnedläggningen
            dess värre blev nödvändig, såg över underlaget för ett tidigare
            aldrig så enigt ställningstagande.
          </note>
          <note>
            Jag kan försäkra att det som jag nu säger inte innebär någon
            fördröjning på flera år.
          </note>
          <note>
            Beredningsarbetet för att utröna I 14-områdets framtid behöver
            inte invänta någon slutgiltig nedläggning av regementet. Det behöver
            inte ens innebära ett slutgiltigt ställningstagande till det socialdemokratiska
            motionskravet. Vad det däremot behöver invänta är att nödigt underlag
            och nödigt utredningsarbete har gjorts när nu ett nytt alternativ
            plötsligt finns tillgängligt i Gävle.
          </note>
          <note>
            Herr talman! Får jag dessutom notera att icke så få i den lokala
            debatten i Gävle, sedan det nya alternativet aktualiserades, har
            uttalat sitt sakliga stöd, också från kvalitativa utgångspunkter,
            för en
          </note>
          <note>
            I 14-förläggning av högskolan.
          </note>
          <note type="speaker">
            Anf. 93 RAIMO PÄRSSINEN (s):
          </note>
          <note>
            Herr talman! Jag skulle vilja upprepa en fråga. När blir beredningsarbetet
            klart, och när kan det fattas ett beslut i frågan? Om vi kunde
            få till stånd denna nybyggnation skulle det innebära en injektion
            för näringslivet i Gävleborg.
          </note>
          <note type="speaker">
            Anf. 94 Utbildningsminister PER UNCKEL (m):
          </note>
          <note>
            Herr talman! Jag vet att det förhåller sig på det sättet. Om
            det är försvarbart från allmänekonomiska utgångspunkter att starta
            det ursprungliga projektet, kan detta innebära en injektion för
            näringsliv och byggande i Gävleborgs län.
          </note>
          <note>
            I den mån vi kommer till slutsatsen att I 14 inte skulle vara
            aktuellt för en högskoleförläggning, kan beslutet fattas mycket
            fort efter det att detta besked har givits.
          </note>
          <note>
            Jag avvaktar byggnadsstyrelsens utredning innan jag återkommer
            till riksdag och regering med förslag till beslut.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1991/92:455 om högskoleprovet
          </note>
          <note type="speaker">
            Anf. 95 Utbildningsminister PER UNCKEL (m):
          </note>
          <note>
            Herr talman! Kristina Svensson har frågat mig vilka initiativ
            jag tänker ta för att högskoleprovet skall bli mer könsneutralt.
          </note>
          <note>
            Fr.o.m. höstterminen 1991 är högskoleprovet ett viktigt instrument
            för urval av studerande till utbildningar i högskolan. Nära 40
            % av platserna tillsattes hösten 1991 med hjälp av högskoleprovet.
          </note>
          <note>
            Höga kvalitetskrav måste ställas på ett prov som har så stor
            betydelse både för enskilda individer och för samhället. Ett av
            de resultat som diskuterats mest är att högskoleprovet synes gynna
            män.
          </note>
          <note>
            Universitets- och högskoleämbetet (UHÄ), som beslutar om provets
            utformning och de närmare reglerna för provgenomförandet, ägnar
            frågan betydande uppmärksamhet, bl.a. med hjälp av sitt vetenskapliga
            råd för antagningsfrågor. UHÄ har nyligen tillsammans med rådet
            genomfört ett seminarium för att inventera vilken kunskap som
            finns om könsskillnader i provsammanhang och för att diskutera
            olika uppfattningar och idéer om vad som kan och bör göras. Många
            olika uppslag till åtgärder som kan genomföras på kort resp. längre
            sikt kommer inom kort att finnas dokumenterade i en rapport från
            seminariet.
          </note>
          <note>
            UHÄ:s vetenskapliga råd för antagningsfrågor kommer under mars
            månad att lägga fram förslag till ett program för utveckling av
            provet, där könsdifferentieringsfrågan kommer att prioriteras.
          </note>
          <note>
            För detta kommer medel som står till förfogande för UHÄ:s program
            för forskning om högskolan att användas. Därutöver avser rådet
            att föreslå åtgärder som kan vidtas på kort sikt. UHÄ ansvarar
            för provet och de åtgärder som vidtas fram till den
          </note>
          <note>
            1 juli 1992. Därefter kommer ansvaret att ligga på den nya servicemyndigheten.
          </note>
          <note>
            UHÄ har således med kraft tagit sig an frågan, och jag finner
            därför inte anledning att nu föreslå några ytterligare åtgärder
            när det gäller att göra provet mer könsneutralt. Jag kommer emellertid
            även i framtiden att följa högskoleprovets utveckling i allmänhet
            och dess effekter på män resp. kvinnor i synnerhet.
          </note>
          <note>
            Jag vill i detta sammanhang även ta tillfället i akt att upplysa
            om att jag inom kort avser att tillsätta en arbetsgrupp för jämställdhet
            i högskolan. I
          </note>
          <note>
            gruppens uppgifter kommer bl.a. att ingå att följa högskoleprovets
            utveckling med avseende på könsdifferenser.
          </note>
          <note type="speaker">
            Anf. 96 KRISTINA SVENSSON (s):
          </note>
          <note>
            Herr talman! Jag tackar utbildningsministern för svaret på denna
            fråga. Jag är i stort sett nöjd med många av de synpunkter som
            redovisas i svaret.
          </note>
          <note>
            Bl.a. är vi överens om att detta prov, med nuvarande utformning,
            missgynnar kvinnor och att man är beredd att göra något åt det.
            Vi är också överens om att det skall ställas krav på att provet
            skall vara rättvist.
          </note>
          <note>
            Jag skulle gärna vilja ha några förtydliganden med anledning
            av detta svar.
          </note>
          <note>
            Beträffande detta seminarium talar utbildningsministern om olika
            åtgärder, och det vore bra om han kunde exemplifiera vilka dessa
            åtgärder är.
          </note>
          <note>
            Under mars månad kommer tydligen ett förslag att läggas fram.
            Vi befinner oss nu i slutet av mars, och jag undrar när det kommer
            att läggas fram.
          </note>
          <note>
            Jag undrar också om antagningar för hösten 1992
          </note>
          <note>
            kommer att kunna göras med ett annat prov, där man verkligen
            tar hänsyn till dessa förbättringar.
          </note>
          <note type="speaker">
            Anf. 97 Utbildningsminister PER UNCKEL (m):
          </note>
          <note>
            Herr talman! Svaret på frågorna om vad som kommer att stå i UHÄ:s
            rapport resp. vilka förslag
          </note>
          <note>
            UHÄ avser att lämna kan jag av uppenbara skäl inte ange, eftersom
            rapporten ännu inte har anlänt.
          </note>
          <note>
            Jag kan emellertid försäkra Kristina Svensson om att jag är minst
            lika angelägen som hon om att, så fort rapporten kommer fram,
            ta itu med de förslag som finns och i den mån de kan genomföras
            med mycket kort varsel också genomföra dem. Jag misstänker emellertid,
            men det är en gissning, att vissa av förslagen ändå kräver sådan
            framförhållning att det för huvuddelen av dem kan ta litet längre
            tid. Men vad mig anbelangar kommer det inte att ta en timme längre
            än vad som beredningsmässigt är nödvändigt.
          </note>
          <note>
            Högskoleprovet är och förblir en viktig grund för antagning till
            högskolan, och det skall inte gynna det ena könet framför det
            andra.
          </note>
          <note type="speaker">
            Anf. 98 KRISTINA SVENSSON (s):
          </note>
          <note>
            Herr talman! Jag tolkar detta svar på ett sådant sätt att det
            när det gäller antagningarna till hösten 1992
          </note>
          <note>
            kommer att finnas ett annat prov, där man tar hänsyn till de
            effekter som har missgynnat kvinnor.
          </note>
          <note>
            Det tycker jag är ett bra svar från utbildningsministern.
          </note>
          <note>
            Jag har även noterat något i svaret som gläder mig, vilket jag
            inte har frågat om, nämligen att det kommer att tillsättas en
            arbetsgrupp för jämställdhet i högskolan. Det tackar jag alldeles
            särskilt för.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1991/92:459 om vuxenpedagogiken
          </note>
          <note type="speaker">
            Anf. 99 Utbildningsminister PER UNCKEL (m):
          </note>
          <note>
            Herr talman! Lars Stjernkvist har frågat mig hur jag avser att
            försvara och utveckla kunskapen inom det vuxenpedagogiska området.
          </note>
          <note>
            Frågan är ställd med anledning av ett förslag i propositionen
            om lärarutbildning till en ny utbildning av lärare för grundläggande
            vuxenutbildning. Nuvarande utbildning av lärare för grundutbildning
            för vuxna, grundvux, finns inrättad som en variant på en av inriktningarna
            på grundskollärarlinjen vid högskolan för lärarutbildning i Stockholm
            och vid universitetet i
          </note>
          <note>
            Linköping.
          </note>
          <note>
            Bakgrunden till förslaget om den nya lärarutbildningen är riksdagens
            beslut om att nuvarande grundvux skall upphöra och ersättas av
            en ny grundläggande vuxenutbildning från den 1
          </note>
          <note>
            juli 1992. Denna utbildning ställer till största delen samma
            krav som grundskolan. Det är därför lämpligt att basutbildningen
            är densamma som för andra blivande lärare på grundskolenivå.
          </note>
          <note>
            Omläggningen av utbildningen innebär inte att kunskapen om vuxenpedagogik
            urholkas eller att
          </note>
          <note>
            Linköpings universitets utvecklingsarbete mot ett vuxenpedagogiskt
            centrum påverkas. Tvärtom kan man förvänta sig att kunskapen om
            vuxenpedagogik kan utvecklas ytterligare. De som antas till påbyggnadsutbildningen
            skall ha mera erfarenhet av skola och samhälle än vad som krävs
            av dagens studerande vid grundskollärarlinjens variant för grundvux.
            Påbyggnadsutbildningen syftar till att ge kunskap om vuxenpedagogik,
            dvs.
          </note>
          <note>
            vad som fordras av metodik och stoffurval vid undervisning av
            vuxna till skillnad från undervisning av barn och ungdom.
          </note>
          <note>
            Det bör i sammanhanget också påpekas att linjesystemets avskaffande
            innebär en ökad frihet för högskolan att organisera utbildning.
            Jag ser det som naturligt att lärare som vill arbeta med utbildning
            av vuxna kommer att ha inhämtat nödvändiga ämneskunskaper på olika
            sätt. En friare studiegång innebär också att den studerande inte
            från början behöver bestämma sig för vilken nivå han eller hon
            skall bli lärare på. Jag tror inte att den mycket dåliga rekryteringen
            till nuvarande utbildning kan förklaras bara med informationsbrister.
            Det är nog också svårt för en ung studerande att redan från början
            bestämma sig för att bli just lärare för vuxna.
          </note>
          <note>
            Slutligen vill jag framhålla att jag har fullt förtroende för
            Linköpings universitets kompetens inom det vuxenpedagogiska området
            och för universitetets förmåga att upprätthålla och utveckla denna
            kompetens i framtiden. En ny utbildning för lärare för grundläggande
            vuxenutbildning innebär inget hot mot detta.
          </note>
          <note type="speaker">
            Anf. 100 LARS STJERNKVIST (s):
          </note>
          <note>
            Herr talman! Jag tackar statsrådet för svaret. Jag skulle inte
            ens i min vildaste fantasi våga drömma om att statsrådet i ett
            svar på en fråga inte avslöjar sin ärliga mening. Men jag måste
            faktiskt säga att jag, både när jag läser och när jag lyssnar
            på svaret, får ett intryck av att en del av statsrådets innersta
            känslor ändå inte avslöjats. Man får nämligen ett intryck av att
            den här nedläggningen absolut inte har något med inställningen
            till vuxenutbildning och vuxenpedagogik att göra -- precis som
            när det gällde försämringen, neddragningen, av komvux.
          </note>
          <note>
            Nej, det var inte fråga om något som helst samband med en vilja
            att göra neddragningar eller med att vuxenutbildningen ansågs
            mindre angelägen.
          </note>
          <note>
            Man behöver inte vara särskilt konspiratoriskt lagd för att misstänka
            att det ändå finns en attitydförändring. När det gäller förslagen
            om komvux, grundvuxlärarutbildningen, förändringarna i fråga om
            studieförbundens anslag och folkhögskollärarlinjen ser man självfallet
            ett samband -- en röd, eller kanske snarare en blå, tråd. Det
            finns alltså här en förändrad inställning till vuxenutbildningen.
          </note>
          <note>
            Det här är tråkigt. Jag beklagar alltså att man har denna inställning.
            Jag tror nämligen att vuxenutbildningen är viktig. Om vi skall
            ha, och om vi skall kunna utveckla, vuxenutbildningen tror jag
            också att det behövs lärare som är särskilt duktiga och särskilt
            utbildade just för att undervisa vuxna.
          </note>
          <note>
            Det är ju skillnad mellan att undervisa vuxna människor och att
            undervisa barn. Jag ser förslaget, tyvärr, som en försämring,
            en urholkning, av vuxenutbildningen.
          </note>
          <note>
            I förhoppning om att statsrådet tänker till här ställer jag återigen
            frågan: Finns det inte möjligheter att ompröva det aktuella beslutet?
          </note>
          <note type="speaker">
            Anf. 101 Utbildningsminister PER UNCKEL (m):
          </note>
          <note>
            Herr talman! Lars Stjernkvist verkar ha överraskats av det svar
            han har fått, där det sägs att vuxenutbildningen skall fortgå
            och att denna kanske t.o.m. skall få en bättre lärarstabilitet.
            Han övergår sedan till att försöka tolka vad som egentligen är
            mina innersta känslor, vilka han inte lyckats gräva fram ur själva
            svaret. Jag tycker inte att det gick så bra, Lars Stjernkvist!
            Då är det bättre att hålla sig till svaret. Därav framgår vad
            jag tycker och vad som är mina känslor.
          </note>
          <note>
            Jag delar uppfattningen att vi behöver en stark vuxenutbildning.
            Jag tror att vi litet till mans i det föränderliga samhälle som
            vi nu går in i kommer att behöva vänja oss vid att det behövs
            utbildning många gånger i livet. Det handlar om olika inriktningar
            och olika kompletteringar.
          </note>
          <note>
            Jag delar också uppfattningen -- som jag säger i svaret -- att
            det behövs särskild lärarkompetens snarare för undervisning av
            vuxna än för undervisning av ungdomar. Men jag delar inte uppfattningen
            att den lärarkompetensen bäst utvecklas genom att vi har en särskild
            utbildning med dålig rekrytering. Snarare tror jag att lärarkompetensen
            förstärks om vi beträffande vuxenutbildningen kan dra nytta av
            de gediget utbildade lärare som finns i botten och som därutöver
            får en påbyggnad som gör dem särskilt lämpade för den här speciella
            pedagogiska utmaningen.
          </note>
          <note>
            Lars Stjernkvist, detta är vad jag tycker -- ingenting mer och
            ingenting mindre.
          </note>
          <note type="speaker">
            Anf. 102 LARS STJERNKVIST (s):
          </note>
          <note>
            Herr talman! Jag borde kunna tolka vad statsrådet säger. Vi kommer
            ju båda från det landskap som har det välklingande namnet Östergötland.
            Det borde således inte finnas några språkliga problem.
          </note>
          <note>
            Skälet till min lilla amatörmässiga psykologiska analys av statsrådets
            funderingar är att svaret -- jag ber om ursäkt för att jag måste
            säga det -- inte är alldeles glasklart. Det finns vällovliga formuleringar
            om att det är viktigt med vuxenutbildning och att det inte har
            skett någon förändring. Men dessutom står det att man trots detta
            föreslår en ändring av dagens grundvuxlärarutbildning, som alltså
            omfattar tre och ett halvt års utbildning, och en förvandling
            av denna till en påbyggnadsutbildning för dem som är grundskollärare.
          </note>
          <note>
            Detta innebär i praktiken att den utbildning som i dag omfattar
            vuxenpedagogik, vuxenmetodik, läsoch skrivinlärning för vuxna,
            särskild matematik för vuxna m.m. under tre och ett halvt år skall
            komprimeras till utbildning under ett halvår. Jag kan bara tolka
            detta som en urholkning och en försämring av undervisningen.
          </note>
          <note type="speaker">
            Anf. 103 Utbildningsminister PER UNCKEL (m):
          </note>
          <note>
            Herr talman! Lars Stjernkvist tolkar mig alldeles fel. Vad vi
            föreslår är att man först skall skaffa sig en gedigen lärarutbildning.
            Allt är inte särpräglat för vuxna. Kunskaper i ämnen är så att
            säga kunskaper i ämnen, oavsett om de skall överföras till ungdomar
            eller till vuxna.
          </note>
          <note>
            I den grundläggande utbildningen för lärare ingår en bottenpedagogisk
            kunskap. Därtill lägger vi den pedagogiska kunskap som behövs
            för att det också skall gå att ta sig an de vuxnas speciella situation.
          </note>
          <note>
            Vad därutöver begär Lars Stjernkvist egentligen av lärarna?
          </note>
          <note type="speaker">
            Anf. 104 LARS STJERNKVIST (s):
          </note>
          <note>
            Herr talman! Jag tror inte att vi kommer särskilt mycket längre
            i vårt resonemang. Av en händelse vet jag att statsrådet skall
            besöka Linköping i morgon. Om skillnaden i åsikter på den här
            punkten i praktiken mera är av pragmatisk natur, hoppas jag att
            statsrådet i morgon vid sitt besök i
          </note>
          <note>
            Linköping lyssnar på de synpunkter som där förs fram. Om Per
            Unckel blir övertygad om att det faktiskt finns praktiska fördelar
            med att behålla den utbildning som i dag finns, hoppas jag alltså
            att han kommer att lyssna och ta hänsyn till framförda synpunkter.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1991/92:523 om SJ-
          </note>
          <note>
            rabatterna för studerande
          </note>
          <note type="speaker">
            Anf. 105 Utbildningsminister PER UNCKEL (m):
          </note>
          <note>
            Herr talman! Hans Karlsson har frågat mig om jag tänker vidta
            någon åtgärd med anledning av att avtalet om reserabatter för
            studerande inte tillämpas fullt ut på korta sträckor.
          </note>
          <note>
            Det avtal som har träffats mellan statens järnvägar och centrala
            studiestödsnämnden (CSN) innebär att de studerande skall få 50
            % rabatt på SJ:s resor i andra klass. I februari månad införde
            statens järnvägar nya taxor. För studerande med s.k. CSN-
          </note>
          <note>
            kort tas en minimiavgift på 38 kr. ut. Det innebär att den studerande
            betalar 38 kr. när det ordinarie biljettpriset ligger mellan 39
            och 80 kr., trots att det rabatterade priset skulle vara något
            lägre. När det ordinarie biljetttpriset är 80 kr. och däröver,
            eller för sträckor på ca 9 mil och däröver, utgör rabatten
          </note>
          <note>
            50 % på biljettpriset. Enligt vad jag erfarit har en minsta avgift
            tagits ut också under tidigare år, men den har då varit så pass
            låg att den inte förorsakat några nämnvärda reaktioner.
          </note>
          <note>
            Tillämpningen av avtalet om studeranderabatter är en fråga för
            de avtalsslutande parterna. Jag utgår från att saken kommer att
            diskuteras dem emellan.
          </note>
          <note>
            Någon åtgärd från min sida är inte aktuell.
          </note>
          <note type="speaker">
            Anf. 106 HANS KARLSSON (s):
          </note>
          <note>
            Herr talman! Jag ber att få tacka utbildningsministern för svaret.
            Men jag måste samtidigt konstatera att jag inte är helt nöjd.
            Jag hade hoppats på en tydligare viljeyttring från utbildningsministern
            när det gäller de studerandes möjligheter till reserabatter.
          </note>
          <note>
            Även om det här inte är utbildningsministerns område, måste jag
            i detta sammanhang få notera hur SJ:s taxepolitik skrämmer ungdomarna,
            så att dessa inte nyttjar tågen som färdmedel.
          </note>
          <note>
            Biljettpriserna på resor på korta sträckor har varit höga. Under
            de senaste dagarna har detta belysts i samband med en internationell
            jämförelse.
          </note>
          <note>
            Det är vällovligt att priserna från den 1 januari är lägre för
            resor på korta sträckor -- men varför då höja priserna på resor
            för studerande? De flesta som nyttjar CSN-korten är ju ungdomar.
            Det finns en mängd argument när det gäller att stimulera de unga
            att åka kollektivt. Vi har t.ex. miljöfrågorna.
          </note>
          <note>
            Det är ju viktigt att tidigt lära ungdomarna att vara miljömedvetna.
            Kollektivt resande är säkert.
          </note>
          <note>
            Betänk alternativet med att lifta osv.! Dessutom är kollektivt
            resande en träning i att fungera i samhället.
          </note>
          <note>
            Mot den bakgrunden vore det ytterst olyckligt om det här skulle
            medföra att antalet studerande som reser kollektivt skulle minska.
            Jag tycker således att ett initiativ från utbildningsministern
            på det här området vore på sin plats.
          </note>
          <note type="speaker">
            Anf. 107 Utbildningsminister PER UNCKEL (m):
          </note>
          <note>
            Herr talman! Jag vill, som en reflexion i sammanhanget, understryka
            att det säkerligen inte är en orimlighet att SJ skulle intressera
            sig för de unga som resande och som potentiella nya kunder.
          </note>
          <note>
            Från att göra ett sådant konstaterande är emellertid steget rätt
            långt till att jag skulle falla dem i ämbetet som har fått i uppdrag
            att förhandla mellan staten å den ena sidan och transportföretagen
            å den andra och föreskriva vad dessa skall komma fram till.
          </note>
          <note>
            Man får helt enkelt bestämma sig. Endera litar man på avtalsslutande
            parter, på myndigheterna och på sina medhjälpare, eller också
            måste det i varje enskild fråga avgöras här i riksdagens kammare
            hur det skall vara. Jag har valt att lita på de avtalsslutande
            parterna.
          </note>
          <note type="speaker">
            Anf. 108 HANS KARLSSON (s):
          </note>
          <note>
            Herr talman! Naturligtvis är det de avtalsslutande parternas
            uppgift att klara av dessa saker. Såvitt jag förstår ligger CSN
            under utbildningsministern. Det kan ju inte vara i vägen om utbildningsministern
            har en uppfattning i frågan och att denna ges dem till känna som
            har att förhandla å statens vägnar --
          </note>
          <note>
            dvs. det handlar om vad utbildningsdepartementet vill i den här
            frågan.
          </note>
          <note>
            Överläggningen var härmed avslutad.
          </note>
          <note>
            17 § Svar på frågorna 1991/92:506 och 557 om ungdomarnas bostadssituation
          </note>
          <note type="speaker">
            Anf. 109 Statsrådet BO LUNDGREN (m):
          </note>
          <note>
            Herr talman! Lars Stjernkvist har frågat civilminister Inger
            Davidsson vilket besked hon ger till de ungdomar som i dag planerar
            att skaffa bostad när regeringen avvecklar det generella stödet
            till de boende.
          </note>
          <note>
            Martin Nilsson har frågat civilminister Inger
          </note>
          <note>
            Davidsson på vad sätt ungdomars möjlighet att själva styra sin
            bostadssituation kommer att öka när subventionerna tas bort och
            allt mer skall betalas via hyresavin.
          </note>
          <note>
            Med hänsyn till att de frågor som har ställts främst rör bostadsfinansieringen
            och till arbetsfördelningen inom regeringen är det jag som skall
            svara på frågorna. Jag ber att få besvara dem i ett sammanhang.
            Upplysningsvis kan jag nämna att civilminister Inger Davidsson
            kommer att beröra frågan om ungdomars boende i ett interpellationssvar
            på fredag denna vecka.
          </note>
          <note>
            Dagens räntebidragssystem för bostäder, som Lars
          </note>
          <note>
            Stjernkvists och Martin Nilssons parti varit med om att bygga
            upp, är inte gratis. Byggkostnaderna har under den tid systemet
            varit i tillämpning accelererat i allt snabbare takt. Det medför
            i sin tur att de totala bostadskostnaderna i nyproduktionen har
            stigit till en nivå som är oacceptabel. Att byggnadskostnaderna
            har kunnat öka nära nog ohämmat är en följd av bl.a. kostnadsdöljande
            subventioner. Ju högre byggnadskostnader, desto större subventioner.
          </note>
          <note>
            Detta drabbar alla -- gamla såväl som unga. Den del av bostadskostnaden
            som inte betalas direkt via hyran får vi med dagens system betala
            i form av subventioner via skattsedeln. Regeringens bostadspolitik
            går ut på att ersätta dagens system med ett som inte ger upphov
            till den onda kostnadscirkel som dagens system skapar. Ett sådant
            systemskifte är helt nödvändigt om målet för bostadspolitiken
            -- att alla skall ha möjlighet till en god bostad till rimligt
            pris -- skall kunna uppnås även på sikt.
          </note>
          <note>
            Om vi inte ändrar reglerna för statens stöd till bostadsfinansieringen
            kommer de som i dag är unga att få bära kraftiga skattebördor
            samtidigt som byggkostnaderna kan fortsätta att stiga i en oacceptabel
            takt. Utvecklingskraften i ekonomin hämmas, vilket försämrar förutsättningarna
            för att trygga välfärden.
          </note>
          <note type="speaker">
            Anf. 110 LARS STJERNKVIST (s):
          </note>
          <note>
            Herr talman! Jag tackar statsrådet för svaret. Det kan med anledning
            av det finnas skäl att påminna om den fråga som jag och Martin
            Nilsson ställde.
          </note>
          <note>
            Jag ser att det på läktaren sitter några ungdomar, som förhoppningsvis
            nyfiket väntar på svaret på den. Vi frågade: Hur skall ungdomar
            i framtiden ha råd att bo bra och rymligt?
          </note>
          <note>
            Vi får i statsrådets svar veta att oppositionen för en urusel
            politik. I och för sig kan vi också diskutera det, men det är
            ingen tröst för de ungdomar som är oroliga för vad som skall hända
            framöver. Vi delar inte statsrådets uppfattning på den här punkten,
            men det var inte riktigt den som frågan gällde.
          </note>
          <note>
            Vi får också veta att statsrådet vill göra allt för att undvika
            att ungdomarna i framtiden skall få bära på en stor skattebörda.
            Det var inte heller det som våra frågor gällde.
          </note>
          <note>
            Skälet till vår oro är att regeringens utredare har presenterat
            ett förslag, som innebär kraftiga hyreshöjningar. När han gjorde
            det fick han naturligtvis frågan: Hur skall nu framför allt ungdomar
            klara att möta denna situation? svarade han ungefär så här: De
            får väl acceptera mindre lyxiga lägneheter.
          </note>
          <note>
            Det som jag, och som jag tror många med mig, är nyfiken på är:
            Innebär det att det som vi tidigare har betraktat som en rimlig
            standard, som alla skall ha rätt till oavsett inkomst, inte längre
            längre gäller som målsättning? Vilken ny målsättning för standarden
            är det som i så fall gäller? Vad tycker statsrådet är minsta drägliga
            standard som man som ung skall ha rätt att kräva i framtiden?
          </note>
          <note type="speaker">
            Anf. 111 MARTIN NILSSON (s):
          </note>
          <note>
            Herr talman! Också jag tackar för svaret. Jag delar
          </note>
          <note>
            Lars Stjernkvists uppfattning att det var mycket om det gamla
            systemet och för litet om de problem som ungdomar kommer att få
            med de förslag som regeringen nu har lagt fram.
          </note>
          <note>
            Man målar här upp en situation där kostnaden skulle vara det
            stora problemet. Enligt en undersökning som i dag presenteras
            i Svenska
          </note>
          <note>
            Dagblandet -- en kanske för statsrådet Lundgren inte helt obekant
            tidning -- har de reala nettokostnaderna faktiskt minskat under
            de senaste åren.
          </note>
          <note>
            Bo Lundgren påstår här att det stora problemet i dag skulle vara
            att byggmaterialkostnaderna har ökat oerhört mycket och att räntesubventionssystemet
            kommer att leda till ökade byggmaterialkostnader även i framtiden.
          </note>
          <note>
            Jag vet inte på vilka jämförelser statsrådet grundar dessa slutsatser.
            Det skulle vara intressant att höra om det har gjorts några jämförelser
            med andra finansieringssystem. Vi tror för vår del att problemet
            har varit den brist på konkurrens som har rått inom byggmaterialsektorn.
            Vi socialdemokrater har faktiskt lagt fram ett förslag till förbättring
            på den punkten.
          </note>
          <note>
            Dessutom lade den gamla socialdemokratiska regeringen fram ett
            alternativt förslag om räntelån, vilket faktiskt skulle minska
            kostnaderna för nyproducerade lägenheter. SABO har ju nu i sin
            granskning visat att en nyproducerad trea år 1994
          </note>
          <note>
            kommer att kosta uppemot 1 500 kr. mer i månaden. Man kan undra
            vilka ungdomar som kommer att få möjlighet att bo i en sådan lägenhet.
          </note>
          <note>
            Vilka kommer att kunna flytta från gamla lägenheter till dessa
            nya lägenheter? Omflyttningen kommer att minska, och ungdomar
            kommer inte att få möjlighet att komma till nya lägenheter.
          </note>
          <note type="speaker">
            Anf. 112 Statsrådet BO LUNDGREN (m):
          </note>
          <note>
            Herr talman! Låt mig först konstatera att en av frågeställarna
            har missuppfattat vad utredaren har föreslagit. Det gäller inte,
            som det står i frågan, att på några års sikt slopa bostadssubventionerna.
          </note>
          <note>
            Vidare gällde frågan enligt Lars Stjernkvist: Hur skall ungdomar
            i framtiden ha råd att bo bra? Det viktigaste i det avseendet
            är, för det första, att vi för en ekonomisk politik som gör att
            man får en bra privatekonomi. För detta måste vi ha tillväxt i
            ekonomin. För det andra skall vi föra en politik som gör att man
            efter skatt har tillräckligt mycket pengar för att kunna efterfråga
            den bostad som man själv önskar, dvs. att man får en ökad valfrihet.
            Det är bättre än det system som vi tidigare har haft, där man
            med höga skatter och regleringar styrt efterfrågan för enskilda
            individer. Det är ett stort problem.
          </note>
          <note>
            Men det gäller naturligtvis också att dra ner kostnaderna i produktionen.
            Till syvende och sist motsvarar den verkliga hyran vad det kostar
            att utan subventioner bygga en lägenhet. Vi har den situationen
            att en nyproducerad trea i
          </note>
          <note>
            Stockholmsområdet kostar ca 12 000 kr. i månaden exkl. subventioner,
            kanske i vissa extrema fall mer.
          </note>
          <note>
            Detta är fullständigt orimligt, och det är här som det gäller
            för oss att banta ned byggkostnaderna, som har ökat kraftigt till
            följd av bostadssubventionerna.
          </note>
          <note>
            Sedan 1974, när nuvarande räntebidragssystem infördes, har byggkostnaderna
            stigit väsentligt snabbare än konsumentprisindex. Det är ingen
            diskussion om den saken. Det gäller alltså att dra ner kostnadsutvecklingen
            och att rationalisera byggproduktionen, dvs. att genom tillväxt
            och en politik som leder till lägre kostnader i produktionen ge
            ungdomar möjligheten att bo bra.
          </note>
          <note>
            Låt mig sedan också säga att frågeställarna uppenbarligen vill
            fortsätta med ett system som leder till endera hög skattebörda
            eller en ökande statsskuld, som så småningom skall betalas, eller
            till bäggedera. En av frågeställarna tar också upp just statsskulden
            som ett stort problem för dagens unga.
          </note>
          <note>
            Jag delar den uppfattningen. Vi skall se till att betala för
            oss och inte lägga över våra kostnader på kommande generationer.
          </note>
          <note type="speaker">
            Anf. 113 LARS STJERNKVIST (s):
          </note>
          <note>
            Herr talman! På en punkt är vi överens, nämligen att det är viktigt
            att föra en ekonomisk politik som gör det möjligt att sänka produktionskostnaderna.
          </note>
          <note>
            Det är viktigt. Diskussionen om hur en sådan politik skall bedrivas
            kan vi föra vid ett annat tillfälle -- på den punkten är vi nog
            inte riktigt lika överens.
          </note>
          <note>
            Men nu handlar det om en annan fråga, hur vi skall fördela stödet
            till de boende. Det som regeringens utredare nu föreslår -- och
            som vi är nyfikna att få veta statsrådets syn på -- är att jag
            och de, inkl.
          </note>
          <note>
            statsrådet, som hade turen att kunna skaffa sig en bostad under
            sociademokratisk regeringstid får behålla våra subventioner nästan
            ograverade.
          </note>
          <note>
            Däremot är beskedet till ungdomarna på läktaren och till andra
            ungdomar att subventionerna tyvärr inte räckte till dem. Man drar
            ensidigt åt för dem som ännu inte har kommit in i systemet och
            ännu inte har hunnit skaffa sig en bostad.
          </note>
          <note>
            Detta är en orättvisa. Även om man skulle acceptera att subventionerna
            dras ner, kan jag inte begripa varför det ensidigt skall drabba
            dem som har det allra svårast.
          </note>
          <note type="speaker">
            Anf. 114 MARTIN NILSSON (s):
          </note>
          <note>
            Herr talman! För många ungdomar, kanske särskilt för dem som
            nu skall leva på regeringens s.k.
          </note>
          <note>
            praktiklöner om 5 500 -- 7 500 kr. i månaden, hade det känts
            ganska skönt att veta att Carl Bildts vallöfte att vi inte skulle
            få några hyreshöjningar hade gällt vid det här laget. Uppenbarligen
            gäller det inte längre.
          </note>
          <note>
            De av SABO uträknade siffror som Bo Lundgren nu inte förnekar
            utan inser kommer att bli verklighet kommer att leda till högre
            hyror. Detta kommer att leda till att omflyttningen minskar och
            att äldre kommer att flytta från sina lägenheter i mindre utsträckning,
            vilket innebär att ungdomar inte kommer att få ta över deras lägenheter.
          </note>
          <note>
            Jag märker att skatteministern fortsätter att framhärda i att
            det är räntesubventionssystemet som gör att vi har höga byggnadskostnader,
            men inte alls kommenterar bristerna i konkurrensen och vad som
            skall göras åt dem. Vi socialdemokrater har dessutom lagt fram
            ett förslag om räntelån som skulle lösa många av de problem som
            i dag finns.
          </note>
          <note type="speaker">
            Anf. 115 Statsrådet BO LUNDGREN (m):
          </note>
          <note>
            Herr talman! Det är bra att man inför ett system med praktiklöner,
            så att man kan se till att ungdomar inte är helt arbetslösa utan
            får möjligheter till sysselsättning. Det hade varit mycket passande
            om de som företräder den unga generationen hade känt detsamma.
          </note>
          <note>
            SABO:s siffror utgår från andra förutsättningar än våra. De bygger
            t.ex. på att man inte kommer att kunna pressa produktionskostnaderna,
            vilket är en väl pessimistisk syn.
          </note>
          <note>
            Den förra regeringens politik var felaktig på många punkter,
            bl.a. på grund av bristande konkurrens i byggsektorn, regleringen
            av byggnormer, lånehanteringen och bostadssubventionerna. Alla
            dessa faktorer har påverkat byggkostnaderna, och alla är ett utflöde
            av socialdemokratisk bostadspolitik.
          </note>
          <note>
            När det gäller frågan om ungdomar skall få möjlighet att bo på
            ett bra och vettigt sätt måste man ta hänsyn till att diskussionen
            inte bara gäller nyproduktionen. Det måste finnas en rörlighet
            på bostadsmarknaden. Men också där har den socialdemokratiska
            politiken utgjort ett hinder.
          </note>
          <note>
            Flertalet människor i Sverige bor i ickesubventionerade lägenheter
            eller småhus.
          </note>
          <note type="speaker">
            Anf. 116 MARTIN NILSSON (s):
          </note>
          <note>
            Herr talman! Det är kul att regeringen skall erbjuda ungdomar
            sysselsättning. Det hade kanske varit hedersamt om regeringen
            hade tittat på det förslag som Socialdemokraterna lagt fram. Det
            handlar om att ge ungdomar möjlighet att få arbeten med drägliga
            levnadsvillkor.
          </note>
          <note>
            Det är möjligt att jag som representant för undomsgenerationen
            har möjlighet att bo bra med hjälp av min riksdagsmannalön. Jag
            tror också att
          </note>
          <note>
            Bo Lundgren med sin statsrådslön har de möjligheterna.
          </note>
          <note>
            Bo Lundgren inser uppenbarligen inte vilka villkor ungdomar skall
            leva under. Vilken sorts lägenheter anser Bo Lundgren att ungdomar
            skall bo i med inkomster på 5 500 kr. i månaden om de dessutom
            skall få resurser över till annat?
          </note>
          <note>
            Rörligheten för dem som redan i dag bor i det befintliga bostadsbeståndet
            kommer att minska när kostnaderna för nybyggda lägenheter ökar.
            Det minskar möjligheten för ungdomar att få del av de äldre bostäderna.
            Det behövs inte så mycket matematik för att inse detta.
          </note>
          <note type="speaker">
            Anf. 117 LARS STJERNKVIST (s):
          </note>
          <note>
            Herr talman! Jag är den första att erkänna att det fanns bekymmer
            även innan Bo Lundgren blev ansvarig för bostadspolitiken.
          </note>
          <note>
            Men på en punkt tycker jag att vi kan känna stolthet i det här
            landet. Sverige är, vad jag vet, ett av de få länder i världen
            som har avskaffat trångboddheten, dvs. avskaffat det vi normalt
            sett betraktar som slum. Det finns egentligen ingen i Sverige
            som bor i riktigt urusla boendemiljöer. En anledning till att
            detta har varit möjligt är naturligtvis subventionerna men också
            att det har klart uttalats att urusla bostäder inte skall byggas.
            Det skall finnas modern utrustning som kök och badrum samt hyfsad
            standard och storlek på de bostäder som byggs.
          </note>
          <note>
            Jag är orolig för -- och tyvärr har jag inte fått någon dementi
            -- att regeringen har släppt detta mål. Det finns ingen gräns
            för hur mycket ungdomar skall tvingas sänka sina anspråk för att
            få tag på en lägenhet i framtiden. Det här gör mig djupt orolig.
          </note>
          <note type="speaker">
            Anf. 118 Statsrådet BO LUNDGREN (m):
          </note>
          <note>
            Herr talman! Frågeställarna utgår helt naturligt från sin ideologiska
            utgångspunkt, dvs. att politiker skall styra och ställa. Erfarenheten
            från den politiken upplever vi i dag, med den kraftigt stigande
            arbetslösheten, med problemen för ungdomar och andra när det gäller
            såväl bostadsförsörjning som mycket annat.
          </note>
          <note>
            Inte ens frågeställarna kan tycka att det är rimligt att det
            i dag i realiteten kostar 12 000 kr. i månaden att hyra en nyproducerad
            trerumslägenhet. Det kostar någon tusenlapp mindre i månaden i
            landsorten. Det är den politik som socialdemokraterna har stått
            för. Den politiken måste förändras så att kostnaderna sänks.
          </note>
          <note>
            Det är inte heller rimligt att vi alla gemensamt tvingas betala
            uppemot 30 000 milj.kr. i räntesubventioner till bostäder. Det
            är uppenbart att det krävs en politik som leder till ökad tillväxt,
            dvs. lägre skatter för att få i gång tillväxten och öka valfriheten
            hos människorna så att kostnaderna kan pressas även på andra områden.
          </note>
          <note>
            Vi måste skapa en situation där ungdomarnas egna val styr vilka
            bostäder de skall bo i.
          </note>
          <note type="speaker">
            Anf. 119 LARS STJERNKVIST (s):
          </note>
          <note>
            Herr talman! Jag blir litet bekymrad när jag lyssnar på statsrådet.
          </note>
          <note>
            Om det system för bostadsfinansiering som vi har haft hade orsakat
            alla de problem som skatteministern räknar upp, dvs. att det är
            finansieringssystemet som har påverkat den ekonomiska politiken,
            drivit upp räntorna och med statsrådets logik inneburit att riksbanken
            tvingades chockhöja räntorna i höstas med 6 %, skulle jag i så
            fall vara benägen att resonera som statsrådet och hålla med om
            en del invändningar. Men det är inte så!
          </note>
          <note>
            Jag hoppas att statsrådet skall lyssna på
          </note>
          <note>
            Socialdemokraternas kritik, men framför allt på den kritik som
            jag vet har förts fram och kommer att föras fram och varningarna
            om vad omläggningen av politiken kommer att leda till.
          </note>
          <note type="speaker">
            Anf. 120 MARTIN NILSSON (s):
          </note>
          <note>
            Herr talman! Det verkar som om vi inte kommer så mycket längre
            i debatten. Jag tycker inte heller att det är rimligt att lägenheterna
            kostar 12 000 kr. i månaden. Däremot tror jag att orsakerna är
            andra än dem som Bo Lundgren pekar ut.
          </note>
          <note>
            Jag har fortfarande inte hört något om den monopolsituation som
            i dag råder när det gäller byggmaterial. Socialdemokraterna gjorde
            faktiskt en hel del för att vidta åtgärder mot den situationen.
          </note>
          <note>
            Bo Lundgren säger nu vad en lägenhet kan kosta utan subventioner.
            Moderaterna har uttryckt att de vill avskaffa systemet med bostadssubventioner.
          </note>
          <note>
            Jag fick inget svar på vad det är för slags bostad ungdomar med
            5 500 kr. i månaden skall hyra. Det kan inte vara en normal lägenhet
            med dagens bostadsstandard. I stället är det en lägenhet som dels
            är betydligt mindre, dels har betydligt lägre standard. Det är
            vad ungdomarna skall få nöja sig med i framtiden och vad som är
            beskedet till ungdomarna i dag.
          </note>
          <note type="speaker">
            Anf. 121 Statsrådet BO LUNDGREN (m):
          </note>
          <note>
            Herr talman! Nej, det är naturligtvvis inte bostadsfinansieringen
            som har orsakat allt ont i
          </note>
          <note>
            Sverige. Men det är i princip den regleringsekonomi, av vilken
            det tidigare systemet för bostadsfinansiering är ett utflöde.
            Det är samma tänkande som har skapat arbetslösheten, en produktionskris
            för industrin och uppgången av byggkostnaderna, vilken i sin tur
            har lett till kraftigt ökade kostnader i boendet. Det här är oacceptabelt
            och måste rättas till. Vi måste skifta system.
          </note>
          <note>
            När det gäller bostadsfinansieringen är det viktigt att ha ett
            system som innebär att kostnaderna pressas. Subventionsdelen skall
            successivt trappas ner. Konkurrensen skall ökas. Regleringar och
            styrande element som fördyrar byggproduktionen skall tas bort.
            Den verkliga hyran skall sänkas så att människor har råd att bo.
            Jag tycker att också unga socialdemokrater borde stämma in i den
            politiken.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1991/92:537 om kilometerskatten vid ett svenskt
            EG-inträde
          </note>
          <note type="speaker">
            Anf. 122 Statsrådet BO LUNDGREN (m):
          </note>
          <note>
            Herr talman! Inger Lundberg har frågat mig om jag säkert kan
            fastslå att kilometerskatten måste slopas vid ett svenskt EG-inträde.
          </note>
          <note>
            Det nuvarande kilometerskattesystemet medför att beskattningsåtgärder
            skall vidtas vid varje gränspassage av dieseldrivna fordon, såväl
            svenska som utländska. Sveriges deltagande i en kommande europeisk
            transportmarknad ställer krav på att trafiken över gränserna kan
            flyta utan gränshinder.
          </note>
          <note>
            Inom EG skall i princip alla gränshinder vara avskaffade till
            år 1993, då den gemensamma marknaden skall vara fullt genomförd.
          </note>
          <note>
            Inom EG pågår för närvarande ett arbete med att anta gemensamma
            regler för hur beskattningen av den tunga vägtrafiken skall vara
            utformad. Enighet föreligger hittills om regler för beskattningen
            av dieselolja fr.o.m. år 1993. Reglerna innebär bl.a.
          </note>
          <note>
            en miniminivå som ligger väsentligt över den skatt som för närvarande
            tas ut i Sverige för dieselolja.
          </note>
          <note>
            Den diskuterade ordningen ger inte utrymme för medlemsländerna
            att behålla eller införa andra skatteformer för trafiken. Det
            har inom EG
          </note>
          <note>
            diskuterats olika möjligheter att i framtiden införa en körlängdsberoende
            beskattning av den tunga trafiken. Något beslut härom har dock
            inte fattats.
          </note>
          <note>
            En sådan beskattning skulle inte kunna utformas i enlighet med
            den svenska kilometerskatten, eftersom denna kräver beskattningsåtgärder
            vid varje gränspassage.
          </note>
          <note>
            Med hänsyn till den pågående utvecklingen i
          </note>
          <note>
            Europa och till utvecklingen av den gränsöverskridande trafiken,
            anser jag att det inte längre finns någon förutsättning att behålla
            det nuvarande kilometerskattesystemet. En särskild utredare har
            därför tillkallats för att lägga fram förslag till en beskattningsform
            för de dieseldrivna fordonen som kan ersätta kilometerskattesystemet.
          </note>
          <note>
            Inriktningen för utredningen är enligt direktiven att åstadkomma
            en teknisk anpassning till den beskattning som kommer att gälla
            inom EG.
          </note>
          <note>
            Utredarens arbete skall enligt direktiven redovisas till regeringen
            senast i maj 1992.
          </note>
          <note type="speaker">
            Anf. 123 INGER LUNDBERG (s):
          </note>
          <note>
            Herr talman! Jag vill tacka för svaret. Jag tyckte att det var
            angeläget att ställa frågan till statsrådet, eftersom jag vill
            peka på hur viktigt det är med de budskap statsrådet går ut med.
          </note>
          <note>
            Bo Lundgren var tvärsäker den 16 mars. Statsrådet sade att kilometerskatten
            måste slopas, inte förändras eller utvecklas, inte anpassas eller
            ersättas -- måste, inte kan, slopas.
          </note>
          <note>
            Den utredning som Bo Lundgren kommenterar är inte lika tvärsäker.
            Utredningen säger bl.a. att det bör understrykas att EG:s regler
            förändras successivt. Därav följer att den diskussion om vilka
            krav på förändringar som ett EG-medlemskap förutsätter är förenad
            med en betydande osäkerhet.
          </note>
          <note>
            Litet eftertanke, ödmjukhet och analys vore klädsamt. Det är
            helt klart att Bo Lundgren inte gillar kilometerskatten. Det är
            också klart att vi kan behöva diskutera, utreda och analysera
            kilometerskatten. Men det går inte att vara så tvärsäker, som
            Bo Lundgren var i pressmeddelandet.
          </note>
          <note>
            Det finns ett ökat intresse inom EG för modeller liknande den
            svenska kilometerskatten. För två veckor sedan kom ett exemplar
            av the Green Paper, där behovet av ökad beskattning inom transportsektorn
            tas upp. Karl van Miert har uttalat sig för den färdlängdsberoende
            beskattningen som kommenteras i svaret.
          </note>
          <note>
            Det är bra att statsrådet är litet mer ödmjuk i svaret än vad
            han har varit i pressmeddelandena.
          </note>
          <note>
            Är statsrådet nu beredd att ta avstånd från sitt mycket tvärsäkra
            påstående i pressmeddelandet?
          </note>
          <note>
            Borde inte statsrådet ägna det största arbetet åt att på alla
            sätt försöka säkra de grundläggande krav som finns i det svenska
            skattesystemet?
          </note>
          <note type="speaker">
            Anf. 124 Statsrådet BO LUNDGREN (m):
          </note>
          <note>
            Herr talman! Den 16 mars presenterades av tjänstemännen i finansdepartementet
            en skrift med en djupgående analys av utvecklingen inom EG på
            skatteområdet och de formella och ekonomiskt reella krav som bedöms
            ställs på förändringar i det svenska skattesystemet. Det är förändringar
            som i sig själva är positiva. Lägre skatter leder till en bättre
            fungerande ekonomi och till ökad frihet för medborgarna.
          </note>
          <note>
            När det gäller bedömningen av kilometerskatten har jag upprepat
            i detta frågesvar vilka slutsatser som har dragits i tjänstemannarapporten
            och av andra fristående ekonomer och skatteaktiva i debatten.
            Jag har själv dragit slutsatsen att det inte går att behålla den
            svenska kilometerskatten fr.o.m. 1995. Det krävs en förändring
            i det avseendet. Det här innebär inte att jag har uttalat mig
            i fråga om nivån på transportbeskattningen totalt sett.
          </note>
          <note type="speaker">
            Anf. 125 INGER LUNDBERG (s):
          </note>
          <note>
            Herr talman! Det var inte tjänstemännen som gjorde uttalandena.
            Uttalandena i pressmeddelandet var direktcitat av statsrådet
          </note>
          <note>
            Lundgren.
          </note>
          <note>
            Regeringen har ett ansvar och vi har ett ansvar som enskilda
            riksdagsledamöter för att föra en saklig och ödmjuk diskussion
            och ge information inför svenska folkets ställningstagande till
            svenskt EG-
          </note>
          <note>
            inträde. Det finns en mängd frågor som är svåra och som behöver
            analyseras, och det finns regler som behöver ändras.
          </note>
          <note>
            Men ingen av oss har rätt, allra minst den som representerar
            regeringen, att göra förhastade och för tvärsäkra uttalanden.
            Det finns en tendens till att regeringsföreträdare på område efter
            område använder EG och EG:s nuvarande regelverk som en murbräcka
            för att genomföra sin egna syften.
          </note>
          <note>
            Det är utomordentligt farligt.
          </note>
          <note type="speaker">
            Anf. 126 Statsrådet BO LUNDGREN (m):
          </note>
          <note>
            Herr talman! Det är inte fråga om att använda EG
          </note>
          <note>
            som en murbräcka.
          </note>
          <note>
            Det är klart att om vi vill undvika en alltför kraftigt expanderande
            gränshandel till skada för svensk ekonomi, bör den generella mervärdeskattesatsen
            sänkas. En sådan politik är bra för medborgarna i
          </note>
          <note>
            Sverige. Det innebär de facto att skattenivån kan sänkas. Det
            tycker vi är bra. Jag har dessutom noterat att socialdemokratiska
            regeringar åtminstone tidigare har sagt sig sträva mot en sänkt
            skattekvot i Sverige.
          </note>
          <note>
            Den slutsats jag drog i mitt pressmeddelande bygger på den analys
            som gjordes av tjänstemännen på finansdepartementet och som presenterades
            den
          </note>
          <note>
            16 mars. Det är deras analys och slutsatser som jag sedan använder
            som underlag för min slutsats att just kilometerskatten som teknisk
            skatteform inte är något vi kan behålla vid ett EG-medlemskap.
          </note>
          <note>
            Det innebär inte att vi får några speciella effekter av detta
            ställningstagande. Nivån på transportmedelsbeskattningen är någonting
            som man får diskutera senare.
          </note>
          <note type="speaker">
            Anf. 127 INGER LUNDBERG (s):
          </note>
          <note>
            Herr talman! Är det ändå inte, Bo Lundgren, intressant att man
            inom EG diskuterar modeller motsvarande den svenska kilometerskatten?
            Den kan förmodligen inte bli kvar identisk sådan den är, men statsrådet
            sade ju bara slopa, inte förändra, inte utveckla och inte ifrågasätta.
          </note>
          <note>
            Jag vill erinra statsrådet om att det, även om statsrådet tycker
            att det är kul att sänka skatter, många gånger också finns faror.
            Det har visat sig att effekten av de skattesänkningar som statsrådet
            föreslog i budgetpropositionen var förödande, bl.a.
          </note>
          <note>
            på utbildningsområdet och när det gäller sjukförsäkring, sysselsättning
            och andra viktiga områden för medborgarna.
          </note>
          <note type="speaker">
            Anf. 128 Statsrådet BO LUNDGREN (m):
          </note>
          <note>
            Herr talman! Inom EG pågår, vilket jag mycket väl känner till
            eftersom jag har informerat mig och diskuterat med vederbörande
            instanser i EG-
          </note>
          <note>
            kommissionen, diskussioner om en vägtrafikbeskattning eller någon
            form av trafikbeskattning. Den kommer inte att införas, så det
            kommer i och för sig inte att påverka det svenska beslutet om
            kilometerskatten i det avseendet.
          </note>
          <note>
            Sedan kan man diskutera om det är kul att sänka skatter eller
            inte, och vi kan ha olika ideologisk uppfattning. Låt mig notera
            att den slopade aktieomsättningsskatten, som ju socialdemokraterna
            numera inte vill återinföra, vilket jag tycker är bra, har lett
            till en mycket bättre fungerande riskkapitalmarknad och ökat möjlighetena
            för näringslivets kapitalförsörjning.
          </note>
          <note>
            Det är till nytta för tillväxten och jobben i Sverige.
          </note>
          <note>
            Det hoppas jag de flesta tycker är ganska bra.
          </note>
          <note>
            Den slopade förmögenhetsskatten på arbetande kapital har i sin
            tur inneburit att vi har fått betydligt mindre avkastningskrav
            på investeringar i många mindre företag. Det innebär kanske investeringar
            i nya trygga jobb. Det som var felet med den politik som fördes
            tidigare var att man har haft skatter som i sig varit tillväxthindrande.
            Det har skapat problem i ekonomin.
          </note>
          <note type="speaker">
            Anf. 129 INGER LUNDBERG (s):
          </note>
          <note>
            Herr talman! Uppriktigt sagt, herr statsråd: Hur många nya jobb
            har åstadkommits sedan den borgerliga regeringen tillträdde? Människorna
            är oroliga och skakade över det sysselsättningsscenario som finns
            inför framtiden.
          </note>
          <note>
            AMS har gett mycket allvarliga varningar.
          </note>
          <note>
            Jag vill åter ställa den fråga till statsrådet som jag började
            med: Är statsrådet för sin del beredd att i samverkan med olika
            länder inom EG arbeta för modeller motsvarande den svenska kilometerskatten?
          </note>
          <note type="speaker">
            Anf. 130 Statsrådet BO LUNDGREN (m):
          </note>
          <note>
            Herr talman! Vilken modell man skall ha för vägtrafikbeskattning
            inom EG är en sak, men det jag tycker man skall göra inom ramen
            för ett vidgat
          </note>
          <note>
            EG-samarbete är att se till att utforma beskattningssystemen
            så, att man uppnår vissa viktiga mål. Den beskattning som man
            ändå måste ha, oavsett nivå, bör så långt möjligt miljörelateras,
            för att ta ett exempel. Det tycker jag är väldigt viktigt.
          </note>
          <note>
            Får jag sedan notera med anledning av frågan om effekten av skattesänkningar
            att vi sedan 1989 haft ett mycket kraftigt fall i industriproduktionen.
          </note>
          <note>
            Under 1991 föll tillväxttakten och budgetsaldot försämrades kraftigt.
            Allt detta är sådant som den politik som tidigare förts bär ansvaret
            för.
          </note>
          <note type="speaker">
            Anf. 131 INGER LUNDBERG (s):
          </note>
          <note>
            Herr talman! När statsrådet i höstas presenterade sin skattepolitik
            för tillväxt, gjorde statsrådet utfästelser om att propositionen
            skulle leda till kraftigt ökad sysselsättning. Jag kan bara konstatera
            att vi inte sett några sådana effekter. Det vi har sett är att
            t.o.m. borgerliga ekonomer i dag varnar för den efterfrågedämpande
            politik som den borgerliga regeringen bedriver. Det vi har sett
            är att några människor som har det gott ställt har fått det ännu
            bättre ställt.
          </note>
          <note>
            Skattepolitiken är komplex, Bo Lundgren. Det är inte så enkelt
            som att bara sänka skatter. Man måste faktiskt titta på effekterna
            av en svag finanspolitik och en efterfrågedämpande politik i en
            lågkonjunktur.
          </note>
          <note type="speaker">
            Anf. 132 Statsrådet BO LUNDGREN (m):
          </note>
          <note>
            Herr talman! En svag finanspolitik är inte efterfrågedämpande.
            Vi driver en stram finanspolitik med låginflationspolitik och
            annat för att skapa möjlighet för tillväxt i framtiden. Ingen
            kan utlova omedelbara jobb som effekt av skattesänkningar. Man
            ser i dag effekterna av den tidigare regeringens bristfälliga
            politik. Om något år kommer man att kunna se effekter av den politik
            som vi nu lägger grunden för, dvs. en stabil tillväxt i ekonomin.
          </note>
          <note>
            Om man nu skall citera borgerliga ekonomer, kan jag å min sida
            citera den förre socialdemokratiske finansministern Kjell-Olof
            Feldt som, när han betraktar Socialdemokraterna i oppositionsställning,
            säger: ''Skulle man vinna valet och driva den politiken kan det
            bli en katastrof för Sverige.''
          </note>
          <note type="speaker">
            Anf. 133 INGER LUNDBERG (s):
          </note>
          <note>
            Her talman! Det förefaller som om Bo Lundgren inte längre har
            så många ekonomer att referera till.
          </note>
          <note>
            Jag konstaterar bara att det i den här debatten har klargjorts
            att verkligheten när det gäller kilometerskatten inte är så enkel
            som Bo Lundgren i sitt korthuggna uttalande i pressmeddelandet
            gav uttryck för. Det pågår faktiskt inom EG en diskussion om någon
            form av vägberoende beskattning.
          </note>
          <note>
            Sedan finns det anledning för oss till en fördjupning och en
            analys för att se efter hur vi bör agera fram emot 1995. Men jag
            vädjar än en gång till statsrådet angående nästa pressmeddelande:
            Läs det litet noggrannare! Tänk efter litet mera! Det skadar inte
            att regeringen försöker att vara saklig i sin EG-
          </note>
          <note>
            information.
          </note>
          <note type="speaker">
            Anf. 134 Statsrådet BO LUNDGREN (m):
          </note>
          <note>
            Herr talman! Såväl jag som övriga i regeringen är självfallet
            sakliga i vår argumentation och presentation när det gäller EG
            och annat. Men det pressmeddelande som jag utfärdade, den analys
            som det bygger på och den bedömning som man i andra sammanhang
            kan göra innebär att den nuvarande kilometerskatten inte kan behållas.
            Det är svaret på frågan. Det gäller nu. Det gäller den 16
          </note>
          <note>
            mars, och det kommer att gälla också i framtiden.
          </note>
          <note type="speaker">
            Anf. 135 INGER LUNDBERG (s):
          </note>
          <note>
            Herr talman! Jag vill bara än en gång för statsrådet läsa upp
            vad som står i utredningen: ''Det bör understrykas att EG:s regler
            förändras successivt.
          </note>
          <note>
            Därav följer att den diskussion om vilka krav på förändringar
            som ett EG-medlemskap förutsätter är förenad med en betydande
            osäkerhet.''
          </note>
          <note type="speaker">
            Anf. 136 Statsrådet BO LUNDGREN:
          </note>
          <note>
            Her talman! Det är i vissa avseenden helt självklart.
          </note>
          <note>
            Ingen av oss kan bedöma i vilken mån, hur mycket och hur snabbt
            mervärdeskattesatsen behöver sänkas. Vi kan göra bedömningar av
            kapitalinkomstbeskattningen och av alkoholbeskattningen, men det
            finns en väldigt stor osäkerhet. Vi kan dock göra en klar bedömning
            som gäller strukturen. I fråga om t.ex.
          </note>
          <note>
            mervärdeskattebasen och kilometerskatten kan vi göra säkrare
            bedömningar, och det är vad jag har redovisat när det gäller kilometerskatten.
          </note>
          <note type="speaker">
            Anf. 137 INGER LUNDBERG (s):
          </note>
          <note>
            Herr talman! Man kan inte, herr statsråd, göra några tvärsäkra
            bedömningar.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.47 på förslag av tredje vice talmannen
            att ajournera förhandlingarna till kl.
          </note>
          <note>
            18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            19 § Svar på fråga 1991/92:521 om ändrade regler för förtidspension
          </note>
          <note type="speaker">
            Anf. 138 Statsrådet BO KÖNBERG (fp):
          </note>
          <note>
            Herr talman! Göte Jonsson har frågat mig om jag är beredd att
            medverka till att förtidspensionsbestämmelserna ändras så att
            det blir möjligt att erhålla 25 % sjukpension.
          </note>
          <note>
            Enligt bestämmelser i 7 kap. 2 § lagen (1962:381)
          </note>
          <note>
            om allmän försäkring kan förtidspension utbetalas i form av hel,
            halv eller två tredjedels pension. Inom sjukpenningförsäkringen
            är däremot ersättningsnivåerna kvarts, halv, tre kvarts och hel
            sjukpenning. Frågan om införande av motsvarande nivåer inom förtidspensioneringen
            har diskuterats av såväl rehabiliteringsberedningen (S 1985:02)
          </note>
          <note>
            som pensionsberedningen (S 1984:03). De båda beredningarna kom
            till delvis olika resultat. Frågan bereds därför vidare i socialdepartementet.
            Jag anser emellertid att starka skäl talar för att ersättningsnivåerna
            inom sjukpenningförsäkringen och förtidspensionsförsäkringen motsvarar
            varandra och avser därför att återkomma med förslag i den riktningen.
          </note>
          <note type="speaker">
            Anf. 139 GÖTE JONSSON (m):
          </note>
          <note>
            Herr talman! Jag ber att få tacka statsrådet för svaret. Jag
            tycker att det var positivt.
          </note>
          <note>
            Jag vill ställa en följdfråga. Hur lång tid kan det ta innan
            det kommer ett förslag från regeringen? Jag förstår att det är
            svårt för statsrådet att ge ett konkret besked. Men det skulle
            ändå vara bra om vi i detta sammanhang kunde få någon tidsplan.
          </note>
          <note>
            Jag ser det som mycket angeläget att vi får till stånd denna
            förändring. Genom att ge möjlighet att få 25
          </note>
          <note>
            % förtidspenion och kunna arbeta 75 % kan vi höja livskvaliteten
            för väldigt många. Det gäller t.ex.
          </note>
          <note>
            reumatiker. Jag hänvisar i min fråga till ett uttalande från
            Reumatikerföreniningen i
          </note>
          <note>
            Jönköping. Men det är inte bara fråga om reumatiker, utan detta
            gäller också många andra grupper som inte har möjlighet att arbeta
            en hel dag. För dem skulle 25 % pension och 75 % arbete vara positivt.
          </note>
          <note>
            Jag ser detta som positivt också rent samhällsekonomiskt. På
            detta vis kan människor vara ute i arbetslivet till 75 % i stället
            för som kanske nu är fallet vara pensionerade till 50 %.
          </note>
          <note>
            Även dessa aspekter talar för att vi bör få till stånd denna
            förändring. Tror statsrådet att det kan finnas förutsättningar
            för att riksdagen får ett förslag inom rimligt tid, och i så fall
            när?
          </note>
          <note type="speaker">
            Anf. 140 Statsrådet BO KÖNBERG (fp):
          </note>
          <note>
            Herr talman! Först till frågan om de ekonomiska och samhällsekonomiska
            konsekvenserna. Det har under tidigare utredningsarbete, förutom
            de positiva effekter som Göte Jonsson nu talar om, också nämnts
            att en och annan som i dag eventuellt inte berörs av någon pensionsregel
            alls skulle få möjlighet till dennna kvartspension.
          </note>
          <note>
            Jag skulle kunna tänka mig att det i detta sammanhang som i så
            många andra finns både plus och minus. Icke desto mindre har Göte
            Jonsson och jag mycket likartade uppfattningar i den här frågan.
          </note>
          <note>
            När det gäller frågan om tidsplanen är det min ambition att regeringen,
            kanske i samband med någon annan proposition, skall kunna ta upp
            frågan redan till höstriksdagen.
          </note>
          <note type="speaker">
            Anf. 141 GÖTE JONSSON (m):
          </note>
          <note>
            Herr talman! Jag ber att få tacka för det beskedet.
          </note>
          <note>
            Jag tror att det är väldigt många som ser fram emot ett sådant
            förslag med stor förväntan. Det kommer också att innebära att
            vi kan höja livskvaliteten för många som i dag inte har denna
            möjlighet.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1991/92:538 om etiska gränser i sjukvården
          </note>
          <note type="speaker">
            Anf. 142 Statsrådet BO KÖNBERG (fp):
          </note>
          <note>
            Herr talman! Ulla Orring har frågat mig om regeringen avser att
            vidta några åtgärder med anledning av de diskussioner som förts
            om att sätta viktgränser för livsuppehållande åtgärder för nyfödda.
          </note>
          <note>
            Jag deklarerade omedelbart när frågan kom upp att jag anser detta
            vara ett orimligt förfarande och att jag förutsätter att socialstyrelsen
            inom ramen för sitt allmänna tillsynsansvar uppmärksammar frågan.
          </note>
          <note>
            Den utredning om prioriteringar inom hälso- och sjukvården som
            regeringen fattat beslut om kommer också i sitt arbete att ta
            upp frågor av den här typen.
          </note>
          <note type="speaker">
            Anf. 143 ULLA ORRING (fp):
          </note>
          <note>
            Herr talman! Jag tackar för svaret.
          </note>
          <note>
            Det är djupt olyckligt att det uppstår sådana här prioriteringsdiskussioner
            när det gäller hälso- och sjukvården. Det påminner om f.d.
          </note>
          <note>
            öststatsmodeller, som nu tack och lov har övergetts.
          </note>
          <note>
            Min uppfattning är att man inte kan väga liv mot pengar. Det
            framgår också av svaret att regeringen delar den uppfattningen.
            Det hindrar inte att det ändå flammar upp sådana här diskussioner.
            Men jag vet att statsrådet har gått ut i pressen och bestämt tagit
            avstånd från detta.
          </note>
          <note>
            Jag tycker att man bör påminna om Hippokrates gamla regler. Där
            sägs: Jag skall använda den behandling som jag enligt min förmåga
            och mitt omdöme anser vara till mina patienters bästa och undvika
            allt som är skadligt och illasinnat.
          </note>
          <note>
            Nu säger statsrådet att han förutsätter att socialstyrelsen inom
            ramen för sitt tillsynsansvar tar upp den här frågan. Men jag
            undrar ändå om det inte skulle behövas en debatt, en offentlig
            hearing av något slag, där man tar upp just dessa frågor om information
            kring etik och prioriteringar.
          </note>
          <note type="speaker">
            Anf. 144 Statsrådet BO KÖNBERG (fp):
          </note>
          <note>
            Herr talman! Regeringens förhoppning med den utredning vars direktiv
            fastställdes innan dessa händelser togs upp i massmedia är att
            bidra till en bra debatt i de frågor som nu diskuteras i många
            länder runt om i världen, dvs. hur vi skall använda sjukvårdsresurserna.
          </note>
          <note>
            Jag har i mina inlägg genom åren i denna diskussion redovisat
            en positiv syn på möjligheterna att förena en generell välfärdspolitik
            med en hygglig offentligt finansierad sjukvård utan att behöva
            göra inskränkningar av denna typ. Däremot förekommer i andra länder,
            inte minst i USA, mycket långtgående förslag om ransoneringar
            av sjukvården. Jag har stora förhoppningar att denna utredning
            kommer att bidra till en god diskussion om detta.
          </note>
          <note>
            Vad sedan gäller att jag förutsätter att socialstyrelsen uppmärksammar
            den här typen av frågor i sitt allmänna tillsynsansvar, anser
            jag att jag har underlag för den ståndpunkten inte minst i de
            uttalanden för massmedia som generaldirektören för socialstyrelsen
            gjorde på ett mycket tidigt stadium.
          </note>
          <note type="speaker">
            Anf. 145 ULLA ORRING (fp):
          </note>
          <note>
            Herr talman! Jag tackar för det förtydligandet.
          </note>
          <note>
            Min långa erfarenhet av arbete inom hälso- och sjukvården gör
            att jag vet att dessa diskussioner uppstår då och då. Framför
            allt kom dessa uppfattningar till tydligt uttryck när möjligheten
            att rädda dessa för tidigt födda barn uppkom. Också då fördes
            liknande diskussioner.
          </note>
          <note>
            Vi bör vara mycket uppmärksamma så att man inte ställer upp regler
            för prioriteringar. Den här gången gällde det vikt hos nyfödda
            barn, andra gånger kan det gälla äldre. Med det svar jag har fått
            nu i dag känner jag mig mer trygg. Men man får aldrig släppa denna
            debatt om etik och moral även i hälsooch sjukvården. Man skall
            inte väga liv mot pengar.
          </note>
          <note>
            Överläggningen var härmed avslutad.
          </note>
          <note>
            21 § Svar på frågorna 1991/92:515, 516, 517 och
          </note>
          <note>
            518 om Ovako Profiler i Luleå
          </note>
          <note>
            Anf. 146 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Bruno Poromaa har frågat mig vilka åtgärder jag
            är beredd att vidta för att trygga en fortsatt produktion för
            LKAB om Ovakos verksamhet i Luleå läggs ner. Åke Selberg, Sten-
          </note>
          <note>
            Ove Sundström och Leif Marklund har på olika sätt och i olika
            frågor frågat mig om jag är beredd att vidta åtgärder för att
            produktionen vid Ovakos anläggningar i Luleå skall fortgå. Jag
            besvarar frågorna i ett sammanhang.
          </note>
          <note>
            Jag har i olika sammanhang -- bl.a. här i riksdagen den 26 november
            1991 som svar på en likartad fråga -- sagt att det ankommer på
            företagens styrelser och ledningar att besluta om den framtida
            inriktningen och utvecklingen av verksamheten.
          </note>
          <note>
            Detta gäller för såväl privat ägda som statligt ägda företag.
            Jag ser därför ingen anledning att ingripa i denna beslutsordning,
            som också gäller för det nu aktuella företaget.
          </note>
          <note type="speaker">
            Anf. 147 BRUNO POROMAA (s):
          </note>
          <note>
            Herr talman! Jag ber att få tacka näringsministern för det korta
            och gemensamma svaret.
          </note>
          <note>
            Anledningen till min fråga är att jag som LKAB-
          </note>
          <note>
            anställd känner en viss oro för
          </note>
          <note>
            Malmbergsförvaltningen inom LKAB.
          </note>
          <note>
            Leveranserna från Malmberget sker i huvudsak till
          </note>
          <note>
            SSAB och Östersjöländerna. Minskar nu leveranserna till SSAB
            som en följd av Ovakonedläggningen måste självfallet LKAB söka
            sig andra marknader. Östersjömarknaden är begränsad, varför det
            kan bli fråga om fjärran belägna länder. Leveranserna av
          </note>
          <note>
            Malmbergsmalmen får då ske över Narvik, med allt vad det innebär
            i ökade kostnader för
          </note>
          <note>
            Malmbergsförvaltningen. Den arbetar redan nu under mycket hårt
            ansträngda förhållanden.
          </note>
          <note>
            Jag tycker att svaret var alldeles för magert. Jag kan sammanfatta
            statsrådets svar på följande sätt: Jag gör helt enkelt ingenting.
          </note>
          <note type="speaker">
            Anf. 148 ÅKE SELBERG (s):
          </note>
          <note>
            Herr talman! Jag får tacka för svaret. Det var ett mycket tunt
            svar, vilket i och för sig inte var oväntat.
          </note>
          <note>
            Anledningen till min fråga är väl känd, nämligen nedläggningen
            av Ovako Steel. Här står nu 600
          </note>
          <note>
            jobb på spel. I förlängningen kan det röra sig om ca
          </note>
          <note>
            2 000 jobb i Luleåregionen. Detta sker dessutom i en region som
            redan tidigare har en oerhört bekymmersam situation på arbetsmarknaden.
          </note>
          <note>
            Till SSAB:s och Ovakos anläggningar i Luleå sker en mycket stor
            pendling från andra orter inom fyrkanten Boden--Luleå--Piteå--Älvsbyn.
            I stora delar av detta område är också näringslivet i många fall
            ensidigt. Här har företagarna och kommunerna satsat ganska stora
            pengar för att förändra den bilden och utveckla företagandet,
            framför allt småföretagandet. De är i dag i mycket stor utsträckning
            beroende av vad som händer med
          </note>
          <note>
            SSAB och Ovako Steel.
          </note>
          <note>
            Om det blir en nedläggning kommer det genom legotillverkningen
            att drabba småföretagarna mycket hårt. Detta blir också mycket
            svårt att reparera. Jag vill än en gång ställa frågan: Kommer
            verkligen regeringen inte att vidta några åtgärder för att lindra
            dessa effekter eller för att detta företag skall kunna fortsätta
            sin verksamhet?
          </note>
          <note type="speaker">
            Anf. 149 STEN-OVE SUNDSTRÖM (s):
          </note>
          <note>
            Herr talman! Också jag får tacka näringsministern för svaret
            på min fråga.
          </note>
          <note>
            I slutet av svaret säger statsrådet att det inte finns någon
            anledning att ingripa i beslutsordningen. Jag tror inte att det
            är någon som krävt att statsrådet skall gå in i företagens styrelser
            och gripa in i den processen. Men detta innebär stora kostnader
            för samhället. Det kan vara värt att ytterligare pröva förutsättningarna
            för någon form av fortsatt produktion. Staten är trots allt ägare
            till ett av dessa företag, och det finns anledning att jämföra
            de kostnader som sparas vid en nedläggning gentemot de kostnader
            som samhället i alla fall måste ta på sig.
          </note>
          <note>
            Om samhällskostnaderna vid en nedläggning överstiger kostnaderna
            för att pröva fortsatt drift är det märkligt att statsrådet inte
            vill engagera sig i frågan. Därmed är inte sagt att man skall
            gripa in i företagens beslutsordning. Man kan skapa engagemang
            även på andra sätt för att påskynda processen.
          </note>
          <note>
            Det var just av den anledningen som Luleå kommunfullmäktige samlades
            till ett extra sammanträde fredagen den 20 mars. Fullmäktige vädjar
            till regeringen att aktivt och i samverkan med de inblandade företagsledningarna
            söka lösningar som innebär att verksamheten i Luleå kan fortsätta
            i någon form.
          </note>
          <note>
            Detta med att ha en aktiv regering innebär inte nödvändigtvis
            att näringsministern direkt måste blanda sig i styrelsearbetet.
            Det kan innebära att regeringen aktivt sammanför parterna och
            får dem att förstå att kostnaderna i ett sådant här sammanhang
            kan överstiga besparingarna om man bara helt drastiskt lägger
            ner verksamheten i stället för att ge åtminstone delar av verksamheten
            en ny chans. Sådana initiativ kan en näringsminister ta utan att
            direkt blanda sig i beslutsordningen i företagen.
          </note>
          <note>
            Det förvånar mig att statsrådet inte än så länge har upptäckt
            det. Men det är ännu inte för sent.
          </note>
          <note type="speaker">
            Anf. 150 LEIF MARKLUND (s):
          </note>
          <note>
            Herr talman! Jag tackar näringsministern för svaret, som jag
            närmast vill beteckna som ett standardsvar. Man känner ganska
            exakt igen den slutsats som näringsministern drar i sådana här
            fall från de svar som givits på de frågor som tidigare ställts
            i kammaren, dvs. att man från departementen absolut inte vill
            ta något som helst ansvar när det gäller stora nationella frågor
            av den här typen.
          </note>
          <note>
            Som Sten-Ove Sundström tidigare har påpekat är detta en region
            som redan är mycket utsatt, en region där man i dag skulle haft
            en arbetslöshet på
          </note>
          <note>
            10 % om vi inte haft en väl fungerande arbetsmarknadsutbildning
            och gjort arbetsmarknadsinsatser. Här kastas ytterligare ett stort
            antal människor ut i kylan. Då ställs faktiskt krav på en regering
            som är vald av Sveriges folk att den tar tag i frågor av den här
            typen.
          </note>
          <note>
            Det är som Sten-Ove Sundström har sagt här: Vi kräver inte att
            man går in och tar över styrelsens jobb. Men vi kräver att regeringen
            faktiskt tar ansvaret när marknadskrafterna visat sig totalt oförmögna
            att ta det samhällsansvar som bör tas.
          </note>
          <note>
            Jag måste få ställa en fråga till ministern. Anser inte ministern
            att SKF och SSAB bör ta sitt ansvar?
          </note>
          <note>
            Anser inte ministern att även departementet bör vara med i diskussionen?
          </note>
          <note>
            Anf. 151 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag anser inte att departementet skall gå in i diskussionen
            och tvinga företagen att göra saker som icke är normala och rimliga
            i sig.
          </note>
          <note>
            Sten-Ove Sundström säger att jag skall sammanföra parterna. Det
            är redan gjort. Jag har talat med bägge företagsledningarna för
            att försöka se om det finns några konstruktiva saker vi skulle
            kunna bidra till. Men det här är två börsnoterade bolag. Det är
            styrelserna som har förvaltningen och skyldigheten att förvalta
            bolagen på bästa möjliga sätt mellan bolagsstämmorna. Det försöker
            de göra i dag. Vi har förtroende för SSAB:s styrelse och ledning.
            Därför anser vi att det är de som skall avgöra om det här är bra
            åtgärder för SSAB eller inte. Vi vill därför att de skall fatta
            de beslut som är erforderliga och riktiga.
          </note>
          <note>
            Jag skulle självfallet gärna se att Ovako Profiler kunde fortsätta
            att drivas som företag i Luleå. Men det kan aldrig ske med statssubventioner
            och statsstöd eller genom att man ställer andra krav på företaget
            som skulle kunna innebära statssubventioner. Det skulle slå mot
            svensk export av stål. Vi skulle hamna i en industristödsdebatt.
          </note>
          <note>
            Staten skulle subventionera svensk exportindustri.
          </note>
          <note>
            Det skulle hota den svenska stålindustrins framtid.
          </note>
          <note>
            Det är det sista vi vill åstadkomma.
          </note>
          <note type="speaker">
            Anf. 152 BRUNO POROMAA (s):
          </note>
          <note>
            Herr talman! Man frågar sig onekligen om näringsministern har
            använt hela sin fantasi för att vidta åtgärder. Jag är övertygad
            om att om vi hade fått behålla den tidigare socialdemokratiska
            regeringen hade den varit aktiv på ett helt annat sätt än vad
            den nuvarande regeringen och näringsministern har visat sig vara.
          </note>
          <note>
            Hade näringsministern och hans parti under valrörelsen svarat
            på ett sådant sätt som man gör i dag, hade många säkerligen varit
            bedrövade och icke lagt sin röst på de partier som i dag har regeringsinnehavet.
            Hur hade t.ex. situationen sett ut för LKAB och Norrbotten om
            vi hade fått behålla en borgerlig regering efter 1982? Då fick
            vi en handlingskraftig regering som visade att det fanns förutsättningar
            och möjligheter att skapa förutsättningar för t.ex. LKAB. I dag
            är LKAB ett solitt företag. Man har hitintills klarat sig bättre
            genom lågkonjunkturen än vad andra företag har gjort.
          </note>
          <note type="speaker">
            Anf. 153 ÅKE SELBERG (s):
          </note>
          <note>
            Herr talman! Låt mig också understryka att vi aldrig har begärt
            att näringsministern skall gå in i styrelserna och styra på det
            sättet. Här finns satsningar för flera hundra miljoner som håller
            på att gå till spillo på Ovako Steels anläggning. Visst måste
            samhället också, om det alls är möjligt, hjälpa till och stärka
            dem så att de blir nyttjade.
          </note>
          <note>
            Läget är mycket svårt nu, men det ursäktar inte att regeringen
            sitter med armarna i kors och inte gör någonting. Vi kräver att
            regeringen går in och försöker att på olika sätt hitta vägar ut
            ur den här svåra situationen. Vi anser att man inte får vara så
            okänslig som näringsministern nu är, med den katastrof som är
            på väg på sysselsättningsområdet, om man har regeringsinnehavet.
          </note>
          <note type="speaker">
            Anf. 154 STEN-OVE SUNDSTRÖM (s):
          </note>
          <note>
            Herr talman! Det är ingen som har krävt att regeringen skall
            gå in med något stort statsstöd i det här sammanhanget. Det är
            inte något nytt att det är en mycket farlig väg att gå in med
            stora statssubventioner när det gäller stålindustrin. Det har
            det varit under ganska lång tid. Det är inte någon nyhet i sig,
            och vi har inte heller begärt det.
          </note>
          <note>
            Vad vi har begärt och vill att regeringen gör i det här sammanhanget,
            är att den värderar de kostnader som kommer att uppstå om man
            lägger ner verksamheten. De 2 000 människor som är berörda kommer
            att fresta på samhällets insatser i form av AMS och regionalpolitiska
            åtgärder. Man kommer sannolikt mycket billigare undan om man väljer
            att fortsätta delar av produktionen. Men då krävs det inte bara
            en första kontakt, näringsministern, utan också att man går in
            och trycker på parterna.
          </note>
          <note>
            Staten är fortfarande ägare till SSAB, även om näringsministern
            inte vill det. Med tanke på SKF:s utveckling kommer man säkert
            att också där vara beroende av vad regering och riksdag tycker
            och tror i framtiden. Litet mer aktivitet på det här området,
            näringsministern, skulle lösa problemen för oss alla.
          </note>
          <note type="speaker">
            Anf. 155 LEIF MARKLUND (s):
          </note>
          <note>
            Herr talman! Det var i alla fall en viss uppmjukning att höra
            näringsministern säga att det skulle vara roligt om man kunde
            ge möjligheter för Ovako att finnas kvar i Luleå. Det är första
            gången jag har hört det uttrycket, och det tycker jag är bra.
            Men tiden rinner i väg, näringsministern. Tiden går fort, marknadsstörningen
            har börjat synas och snart är loppet kört.
          </note>
          <note>
            Då ställer vi kravet att man även som minister går in och gör
            vad som göras kan, utan att för den skull gå in med subventioner.
            Man kan väl tänka sig att staten går in och erbjuder ett villkorslån
            för att hjälpa till så att ägarna kan ta sitt ansvar. Då skulle
            man möjliggöra ett övertagande av Ovako i Luleå.
          </note>
          <note>
            Anf. 156 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Vi skulle gärna se att Ovako Profiler drivs vidare,
            men det får inte ske på ett sådant sätt att det kan hota övrig
            svensk stålindustri eller
          </note>
          <note>
            SSAB Luleå eller över huvud taget SSAB:s fortsatta verksamhet.
            Vi har den uppfattningen att industristödspolitiken är slut. Vi
            skall ställa samma krav på privata som på statliga företag. Regeringen
            skall icke gå in och styra och ställa i företagen.
          </note>
          <note>
            Företagen måste få göra värderingar på kommersiell grund om det
            finns ekonomisk lönsamhet att driva en företagsamhet vidare. Vi
            kan icke gå in med villkorslån eller andra typer av statliga subventioner
            som inte andra kan få. Då hamnar vi i en situation där vi allvarligt
            kan skada svensk stålindustri. Jag hoppas därför att Ovako
          </note>
          <note>
            Profiler på vanlig kommersiell grund kan finna en möjlighet att
            få tillräckligt med kapital för att driva verksamheten på ett
            företagsekonomiskt sätt.
          </note>
          <note type="speaker">
            Anf. 157 LEIF MARKLUND (s):
          </note>
          <note>
            Herr talman! Det visar i alla fall att departementet i stort
            sett inte vill gå in och hjälpa till. Det visar också att man
            helt enkelt bara sitter still och låter marknadskrafterna verka.
            Då kommer kostnaderna för samhället i andra änden. De blir betydligt
            större. Samtidigt har vi också slagit ut ett nationellt intresse,
            den enda rälstillverkning vi har i det här landet.
          </note>
          <note>
            Sedan kan man bara konstatera att det pågår spekulationer som
            inte är så trevliga i den moderata tidningen i Norrbotten. Man
            andas sådana saker som att näringsministern av eget intresse underlåter
            att ingripa eller att hjälpa till. Det är ganska otrevligt när
            man ser sådana saker i tidningen.
          </note>
          <note>
            Jag vill ställa ännu en fråga. Avser näringsministern att bedriva
            en strutspolitik och bara stoppa huvudet i sanden och låta ett
            stålverk, Ovako Profiler, helt slås ut utan ingripande?
          </note>
          <note type="speaker">
            Anf. 158 STEN-OVE SUNDSTRÖM (s):
          </note>
          <note>
            Herr talman! Jag upplever nog att första steget är taget i och
            med att det har förekommit vissa kontakter. Jag tror också att
            det är riktigt att alla sådana här beräkningar sker på ekonomisk
            grund och naturligtvis också på företagsekonomisk grund.
          </note>
          <note>
            Men vi måste ju också som politiker vara beredda att värdera
            samhällskostnaderna och inte bara acceptera att företagen kostar.
            Även samhället har ju kostnader för det hela. Låt mig bara hoppas
            att näringsministern verkar mer aktivt i frågan nu.
          </note>
          <note>
            Låt mig sluta med att citera vad en av de borgerliga ledamöterna
            i fullmäktige sade i debatten i fredags då man tog ställning för
            de här aktiviteterna. Han sade: ''Gör det lilla du kan. Gör det
            villigt och glatt.'' Låt mig rikta den uppmaningen till näringsministern.
          </note>
          <note>
            Anf. 159 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Vi gör vad vi kan. Vi för dialogen med företagen
            -- den måste föras på det vanliga sättet --
          </note>
          <note>
            om de kan finna lösningar som är företagsekonomiskt motiverade.
            Vi kan försöka undanröja hinder, men vi kan aldrig gå in med industristöd
            eller industrisubventioner. Då är vi fast i en politik som inte
            är hållbar och som jag tror att en överväldigande riksdagsmajoritet
            redan har avvisat. Det är den kommersiella grund som även en fortsättning
            för Ovako Profiler måste bygga på.
          </note>
          <note type="speaker">
            Anf. 160 LEIF MARKLUND (s):
          </note>
          <note>
            Herr talman! Jag vet att det här inlägget kommer att ligga i
            ytterkant av vad frågan egentligen gäller.
          </note>
          <note>
            Men när det gäller SSAB är staten i alla fall delägare. I det
            läge när så många frågor hänger i luften olösta -- det gäller
            bl.a. skadestånd hit och dit -- måste jag ställa en fråga till
            näringsministern.
          </note>
          <note>
            Vore det inte på sin plats att avbryta privatiseringsdiskussionerna
            och de pressmedelanden som spottas fram när det gäller privatiseringen
            tills dessa frågor är lösta?
          </note>
          <note>
            Anf. 161 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Svaret är nej.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1991/92:474 om förslag om förbud mot att ta
            barn i förvar
          </note>
          <note>
            Anf. 162 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Sten Andersson i Malmö har frågat mig vilka åtgärder
            jag avser att vidta för att avvisningsbeslut skall kunna verksställas
            trots att inte möjlighet finns att ta barn i förvar.
          </note>
          <note>
            Som Sten Andersson nämner i sin fråga har regeringen för avsikt
            att inom kort avlämna en proposition till riksdagen rörande barn
            i förvar. Jag vill på grund härav hänvisa frågor i detta spörsmål
            till den kommande riksdagsbehandlingen i anledning av propositionen.
          </note>
          <note>
            Anf. 163 STEN ANDERSSON i Malmö (m):
          </note>
          <note>
            Herr talman! Vi kan ju ha olika syn på asylpolitiken, dvs. om
            de asylsökande skall få lov att stanna i Sverige eller inte efter
            en asylansökan, men vi måste ändå komma till ett visst slutskede
            där vi bestämmer att en person inte får lov att stanna i landet.
          </note>
          <note>
            Det förslag som nu har avviserats innebär att polisens möjligheter
            att agera blir lika med noll.
          </note>
          <note>
            Detta är inte min personliga uppfattning, herr talman och fru
            statsråd. Den baseras på artiklar av fru Rogestam, på uttalanden
            av ledande tjänstemän på invandrarverket och en enig poliskår.
          </note>
          <note>
            I vilka fall kommer man att kunna utvisa en barnfamilj som inte
            frivilligt lämnar Sverige om den nya lagen träder i kraft?
          </note>
          <note>
            Låt oss ta ett annat fall. En kvinnlig tysk medborgare kommer
            till Sverige, begår ett brott, blir dömd till fängelse och sedan
            utvisning. Under fängelsetiden föder hon ett barn. Sedan vill
            hon inte lämna Sverige frivilligt. Kommer man att kunna förpassa
            en sådan person enligt den nya lagstiftning som nu kommer att
            föreslås? Enligt polisen lär det inte bli möjligt.
          </note>
          <note>
            Anf. 164 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Sten Andersson i Malmö säger att möjligheterna att
            verkställa sådana beslut kommer att vara lika med noll. Det är
            faktiskt många som inte tas i förvar som förpassas ur landet.
            Det visar sig dessutom att det varierar väldigt mycket från ort
            till ort i vilken omfattning som man tar barn i förvar. Det kan
            inte uteslutas att man har gjort det, utan att det egentligen
            har behövts. Det är lustigt att man tar fler barn i förvar där
            det finns förvarslokaler än på andra orter.
          </note>
          <note>
            Grundproblemet är egentligen de långa väntetiderna. De gör att
            människor får en fastare anknytning till vårt land. Därför vill
            man ibland inte lämna landet frivilligt. Det är en huvuduppgift
            för regeringen att korta ner dessa väntetider.
          </note>
          <note>
            Då minskar också behovet av förvarstagande.
          </note>
          <note>
            Dessutom är det så -- vilket vi kommer in på i nästa fråga ---
            att människor gömmer sig, trots att vi i dag har möjlighet att
            ta barn i förvar. Ytterst är det här naturligtvis en fråga om
            humanitet och hur vi ser på att man låser in barn.
          </note>
          <note>
            Anf. 165 STEN ANDERSSON i Malmö (m):
          </note>
          <note>
            Herr talman! Jag har inte diskuterat de fall då man frivilligt
            väljer att lämna Sverige. Det kan vi diskutera i andra sammanhang.
            Det gäller nu de fall då man inte vill lämna Sverige. Frågan är
            vilken möjlighet myndigheterna har att agera för att få en familj
            ut ur landet. Vi hamnar alltid i den situationen, hur mycket vi
            än pratar om humanitet.
          </note>
          <note>
            Med den nya lagstiftningen säger en samlad poliskår och invandrarverket
            att det är bättre att låta alla barnfamiljer som kommer till Sverige
            få stanna kvar här. Hur gör man om en familj inte vill lämna landet?
            Det är detta det handlar om.
          </note>
          <note>
            Anf. 166 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Vi avskaffar de tvångsmetoder som hänger samman
            med förvarstagande av barn. Det är helt riktigt. Vi för i den
            proposition som kommer att läggas fram ett resonemang om dessa
            frågor. Jag har i mitt svar hänvisat till den kommande riksdagsbehandlingen
            i dessa frågor.
          </note>
          <note>
            Ytterst handlar det om en avvägning mellan humanitet gentemot
            barnen och de tvångsmetoder som skall användas. Vi har alltid
            att göra med denna avvägning när det gäller polisarbete. Den viktigaste
            åtgärden för att minska möjligheterna att verkställa beslut är
            att korta ner väntetiderna. Det är regeringen starkt inriktad
            på att åstadkomma.
          </note>
          <note>
            Anf. 167 STEN ANDERSSON i Malmö (m):
          </note>
          <note>
            Herr talman! Jag delar den sista delen av inlägget.
          </note>
          <note>
            Men det handlar trots allt om de som inte vill lämna landet.
          </note>
          <note>
            Till sist vill jag ställa en fråga till statsrådet. Anser statsrådet
            att de synpunkter och farhågor som invandrarverkets chef och ledande
            tjänstemän och en samlad poliskår har i det här ärendet är obefogade?
          </note>
          <note>
            Anf. 168 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! När vi har tagit fram den här propositionen har
            vi tagit hänsyn till resonemangen både från invandrarverket och
            polisen. Jag är inte särskilt oroad över vad det kommer att leda
            till för situation när vi lägger fram det här förslaget.
          </note>
          <note>
            Anf. 169 STEN ANDERSSON i Malmö (m):
          </note>
          <note>
            Herr talman! Det är bra att statsrådet inte är oroad, men en
            hel del andra är ytterst oroade. Den dag vi har genomfört lagen
            -- om vi nu gör det -- skall det bli spännande att se hur det
            här kommer att fungera. Jag är övertygad om att vi snabbt kommmer
            att begära en ändring, så att man i vissa lägen trots allt kan
            använda ett visst tvång.
          </note>
          <note>
            Överläggningen var härmed avslutad.
          </note>
          <note>
            23 § Svar på fråga 1991/92:475 om verkställigheter av avvisningsbeslut
          </note>
          <note>
            Anf. 170 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Sten Andersson i Malmö har frågat mig vilka sanktionsmöjligheter
            jag är beredd att vidta mot dem som Sten Andersson uttrycker det
            obstruerar mot av regeringen fattade avvisningsbeslut.
          </note>
          <note>
            Enligt polisens statistik per den 31 december 1991
          </note>
          <note>
            uppgick antalet efterlysta personer för verkställighet av avvisningsbeslut
            till 2 089. I det antal som redovisas ingår de personer som lämnat
            landet på egen hand utan att underrätta myndigheterna. Det är
            därför svårt att ange det verkliga antalet som genom att gömma
            sig undanhåller sig verkställighet.
          </note>
          <note>
            Det är inget brott att hålla sig undan verkställighet genom att
            gömma sig, därav följer att det inte heller är straffbelagt. Däremot
            är det straffbelagt att gömma en utlänning om det sker i vinningssyfte.
          </note>
          <note>
            Jag anser det naturligtvis vara av största vikt att lagakraftvunna
            beslut om avvisning verkställs. Som jag ser det är det dock inte
            lämpligt att straffbelägga handlingar som syftar till att hindra
            verkställighet utöver vad som skett. Motiven för enskilda att
            försöka hindra verkställighet kan variera. Det kan t.ex. vara
            fråga om laglydiga medborgare som drivs av ett religiöst eller
            humanitärt engagemang eller släktingar som vill hålla samman familjen.
            En generell kriminalisering av sådana handlingar skulle leda alltför
            långt.
          </note>
          <note>
            Jag vill framhålla att många av dem spm söker hålla sig undan
            verkställighet ha väntat lång tid på beslut.
          </note>
          <note>
            Regeringen har vidtagit åtgärder för att förkorta handläggningstiderna.
            Detta kommer att bidra till att färre håller sig gömda och därmed
            till att verkställighet underlättas.
          </note>
          <note>
            Anf. 171 STEN ANDERSSON i Malmö (m):
          </note>
          <note>
            Herr talman! Fru statsråd! Tack för svaret.
          </note>
          <note>
            Vi har från riksdagens talarstol under många år hört att regeringen,
            oavsett kulör, har sagt att man arbetar för att förkorta handläggningstiderna,
            och därför kommer vi att slippa sådana här fall. Det är en bra
            ambition, och vi kan hoppas att den går att uppfylla.
          </note>
          <note>
            Statsrådet gör dock en något ologisk kullerbytta.
          </note>
          <note>
            Hon anser i sitt svar att det är av största vikt att lagakraftvunna
            beslut skall verkställas. Samtidigt sägs det att det är laglydiga
            medborgare som drivs av ett religiöst eller humanitärt engagemang.
            Hur kan man, fru statsråd, vara laglydig om man bryter mot ett
            beslut som t.ex. har fattats av Sveriges regering? Konsekvenserna
            är inte helt solklara i det här fallet.
          </note>
          <note>
            Jag anser att när ett beslut gällande en person har fattats,
            baserat på Europas kanske mest generösa asylpolitik, måste det
            accepteras. Jag tycker att det är fel av dem som trotsar beslutet
            och gömmer personer som inte skall få lov att stanna i riket.
            Det har tyvärr hänt att personer efter hand tack vare att de har
            varit gömda i flera år har fått lov att stanna.
          </note>
          <note>
            Om man inte kriminaliserar den verksamheten gynnar det dem som
            har tid att vänta. Jag tycker att det är fel mot de asylsökande
            som trots allt är ärliga.
          </note>
          <note>
            Anf. 172 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Frågan gäller om man kan vara laglydig medborgare
            och ändå gömma någon som skall lämna landet. Man är naturligtvis
            laglydig om det inte är kriminellt att gömma någon. Det är inte
            kriminellt att gömma någon, och det är inte heller kriminellt
            att gömma sig själv. Därför kan man alltså vara laglydig.
          </note>
          <note>
            Jag vet inte om Sten Andersson i Malmö har träffat de personer
            som gömmer invandrare som skall utvisas. Det är ofta mycket djupt
            engagerade människor, väl anpassade i riket och med ett varmt
            hjärta som klappar för de här invandrarna. Jag har haft många
            överläggningar med den typen av personer. Jag respekterar rätt
            mycket av det de gör.
          </note>
          <note>
            Samtidigt måste man dock vara mycket bestämd på att de beslut
            som invandrarverket och utlänningsnämnden fattar skall kunna verkställas.
          </note>
          <note>
            Sten Andersson har en annan uppfattning och vill uppenbarligen
            kriminalisera gömmandet. Den här frågan behandlades i riksdagen
            1989 inför 1989 års utlänningslag. Då var man i riksdagen överens
            om att man inte ville kriminalisera gömmandet av invandrare.
          </note>
          <note>
            Anf. 173 STEN ANDERSSON i Malmö (m):
          </note>
          <note>
            Herr talman! Jag skulle ändå vilja ställa en fråga till statsrådet
            rörande sista meningen i näst sista stycket i det skrivna svaret.
            Där står att en generell kriminalisering av sådana handlingar
            skulle leda alltför långt. Vilken form av kriminalisering kan
            statsrådet trots allt tänka sig? Det finns en sådan öppning i
            svaret.
          </note>
          <note>
            Jag kan fortfarande inte tänka mig att en människa som bryter
            mot beslut fattade av Sveriges regering kan vara laglydig. Man
            skall inte ha någon fördel för att man har ett religiöst eller
            humanitärt engagemang. Lagen skall väl gälla lika för alla.
          </note>
          <note>
            Anf. 174 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det finns ett undantag, nämligen om man gömmer i
            vinningssyfte. Det är det som meningen om en generell kriminalisering
            härleds till.
          </note>
          <note>
            Anf. 175 STEN ANDERSSON i Malmö (m):
          </note>
          <note>
            Herr talman! Fru statsråd! Den person som drivs av ett religiöst
            eller humanitärt engagemang och som inte vill tjäna pengar skulle
            således öppet kunna annonsera om att de som har nekats asyl i
            Sverige skall kontakta honom/henne på en viss adress. Den personen
            kan då baserat på svensk lagstiftning fortsätta att bedriva en
            verksamhet som obstruerar mot beslut fattade av Sveriges regering.
            Är det en korrekt uppfattning?
          </note>
          <note>
            Anf. 176 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Dessa beslut fattas numera av invandrarverket och
            utlänningsnämnden, men det ändrar naturligtvis inte innebörden
            i Sten
          </note>
          <note>
            Anderssons i Malmö fråga. Sveriges riksdag har ansett att det
            inte skall vara kriminellt att gömma invandrare som har fått ett
            beslut om att de skall utvisas ur riket. Därmed är det ingen brottslig
            verksamhet, och därför är det tillåtet att gömma.
          </note>
          <note>
            Myndigheterna och vi som offentliga personer måste dock ha uppfattningen
            att de beslut som fattas också skall kunna fullföljas. Jag är
            inte säker på att Sten Andersson vill se något slags konflikt
            i denna fråga, utan han vill kriminalisera rakt upp och ned. Jag
            ser svårigheter med det.
          </note>
          <note>
            Anf. 177 STEN ANDERSSON i Malmö (m):
          </note>
          <note>
            Herr talman! Avslutningsvis noterar jag bara att statsrådet,
            som tillhör ett parti ingående i regeringen, här i riksdagen mer
            eller mindre understödjer de som obstruerar mot -- som statsrådet
            själv skriver -- lagakraftvunna beslut om avvisning. Det är förvånansvärt.
          </note>
          <note>
            Anf. 178 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag har talat om för Sten Andersson i
          </note>
          <note>
            Malmö att jag har haft många kontakter med människor som gömmer.
            Jag har inte tagit kontakt med dem, men de har tagit kontakt med
            mig. Vid varje sådant samtal framhåller jag vikten av att besluten
            verkställs och att det vore bra om dessa människor engagerade
            sig för dessa invandrare när de flyttar hem så att de får hjälp
            i sina hemländer.
          </note>
          <note>
            Anf. 179 STEN ANDERSSON i Malmö (m):
          </note>
          <note>
            Herr talman! Jag noterar att min och statsrådets syn på hur man
            skall följa svensk lagstiftning inte stämmer överens.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1991/92:504 om utvisning av utländska medborgare
            som begår våldtäkt
          </note>
          <note>
            Anf. 180 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Charlotte Cederschiöld har frågat justitieministern
            vilka åtgärder hon avser vidta för att skärpa bedömningen vid
            utvisning av utländska medborgare som begått våldtäkt. Arbetet
            inom regeringen är så fördelat att det är jag som skall svara
            på frågan.
          </note>
          <note>
            Fråga om utvisning på grund av brott beslutas enligt utlänningslagen
            av den domstol som handlägger själva brottmålet.
          </note>
          <note>
            En utlänning kan härvid utvisas om utlänningen t.ex. döms för
            ett brott som kan leda till fängelse i mer än ett år och det på
            grund av gärningens beskaffenhet och övriga omständigheter kan
            antas att han kommer att fortsätta med brottslig verksamhet i
            Sverige eller brottet är sådant att han inte bör få stanna kvar.
          </note>
          <note>
            Domstolen har vid bedömningen att ta hänsyn till utlänningens
            levnads- och familjeförhållanden samt hur länge han har vistats
            i Sverige. Har utlänningen t.ex. vistats i Sverige med permanent
            uppehållstillstånd sedan minst två år när åtalet väcktes eller
            då var bosatt i Sverige sedan minst tre år, får han utvisas endast
            om det finns synnerliga skäl. Exempel på sådana synnerliga skäl
            kan vara särskild allvarlig brottslighet som mord och dråp, svåra
            integritetskränkningar, organiserad brottslighet, grovt narkotikabrott
            och grov varusmuggling av narkotika.
          </note>
          <note>
            Särskilda begränsningar för utvisning på grund av brott gäller
            vidare för dem som har flyktingförklaring.
          </note>
          <note>
            När domstolen dömer till utvisning på grund av brott ges normalt
            ett lägre straff på grund av utvisningen. Domstolen skall här
            beakta eventuella hinder mot verkställighet. En utvisning får
            nämligen aldrig verkställas till ett land om det finns grundad
            anledning att tro att utlänningen där skulle vara i fara att straffas
            med döden eller med kroppsstraff eller att utsättas för tortyr.
          </note>
          <note>
            Verkställighet får inte heller ske till ett land där utlänningen
            inte är skyddad mot att sändas vidare till ett land där han skulle
            vara i sådan fara.
          </note>
          <note>
            Föreligger ett sådant förhållande skall domstolen inte besluta
            om utvisning utan i stället döma utlänningen med tillämpning av
            sedvanliga straffmätningskriterier.
          </note>
          <note>
            Möjligheten att utvisa på grund av brott begränsas i första hand
            av 1951 års konvention angående flyktingars rättsliga ställning
            och FN-konventionen mot tortyr och annan grym, omänsklig eller
            förnedrande behandling eller bestraffning. I
          </note>
          <note>
            lagstiftningen har gjorts en avvägning mellan de två intressena,
            nämligen att av humanitära skäl slå vakt om liv och kroppslig
            integritet och å andra sidan intresset att utvisa den som begår
            allvarliga brott i landet. En skärpt bedömning måste därför ställas
            mot detta förhållande. och som jag inledningsvis nämnde ankommer
            det på domstolarna att i det särskilda fallet ta ställning till
            frågan om utvisning.
          </note>
          <note type="speaker">
            Anf. 181 CHARLOTTE CEDERSCHIÖLD (m):
          </note>
          <note>
            Herr talman! Tack för svaret. Jag är naturligtvis medveten om
            att det är en mycket grannlaga balansgång att döma i sådana här
            mål. I det här fallet innehåller domens motivering att förhållandena
            i Irak gör att våldtäktsmannen inte kan utvisas. Detta riskerar
            då att ge varje irakisk flykting budskapet att det går bra att
            fortsätta att begå brott i begränsad utsträckning utan att riskera
            utvisning. Det skulle då gälla alla utländska medborgare från
            länder med liknande svåra förhållanden. De flesta flyktingar kommer
            från länder med sådana svåra förhållanden.
          </note>
          <note>
            I praktiken skulle det därför sannolikt innebära att de flesta
            flyktingar som begår brott här får en fristad för vidare brottslighet.
            Ett sådant budskap bör man inte ge flyktingarna och framför allt
            inte allmänheten. Det vore att göra flyktingarna en otjänst.
          </note>
          <note>
            Det är därför bra att vi har fått det här svaret.
          </note>
          <note>
            Samtidigt är det svårt att bedöma om vederbörande brottsling
            sannolikt kommer att fortsätta med brottslig verksamhet. Kanske
            det bästa vore om normalfallet var utvisning, dvs. att man vände
            på det. I dag krävs ju synnerliga skäl för att en utlänning skall
            utvisas, exempelvis mord eller grov brottslighet, dvs. att det
            är fråga om mycket grov kriminalitet. Man kunde kanske vända på
            det i stället och säga att flyktingen kan få stanna om det finns
            synnerliga skäl. Det måste ju vara lagstiftarnas uppgift att åstadkomma
            ett system som förebygger brott snarare än motsatsen.
          </note>
          <note>
            Finns det inga planer eller nya tankar på några ändringar eller
            justeringar på det här området?
          </note>
          <note>
            Anf. 182 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag skall naturligtvis inte kommentera den dom som
            ligger till grund för frågan, men eftersom domen är offentlig
            kan man ändå se vilka skäl domstolen har använt. Det är i detta
            fall fråga om en kvotflykting, som har tagits emot i Sverige inom
            ramen för vår flyktingkvot.
          </note>
          <note>
            Invandrarverket har i ett yttrande till domstolen framhållit
            risken för att flyktingen avrättas om han återsänds till Iran
            -- inte till Irak; det är fråga om en kurd från Iran. Domstolen
            säger också att det fanns grund för utvisning men att utvisningen
            inte kunde verkställas just på grund av våra åtaganden enligt
            internationella konventioner. Så långt den domen och bakgrunden
            till frågan.
          </note>
          <note>
            Enligt min bedömning är det inte alls fråga om någon allmän uppmaning
            som säger att brottslingar är välkomna här i Sverige, tvärtom.
            Det skadar bara vår flyktingpolitik om vi tillåter grova brottslingar
            att stanna i Sverige.
          </note>
          <note>
            Våldskommissionen, som avgav ett betänkande för några år sedan,
            har begärt en översyn av bestämmelserna på detta område och att
            man borde överväga att göra det lättare att utvisa kriminella
            utlänningar. Det är min avsikt att ta upp och undersöka den frågan.
          </note>
          <note type="speaker">
            Anf. 183 CHARLOTTE CEDERSCHIÖLD (m):
          </note>
          <note>
            Herr talman! Det var ett mycket glädjande svar, och jag är faktiskt
            ganska nöjd med det. Jag vill ändå erinra om att frågan ställdes
            till justitieministern och att den så att säga gränsar till båda
            statsrådens ansvarsområden. Jag skulle därför vilja påpeka att
            konsekvenserna i detta fall har blivit att brottsoffret, nämligen
            kvinnan, inte längre vågar bo kvar på sin ordinarie adress. Det
            är hon som har tvingats flytta och inte förövaren. Det är en princip
            som har tillämpats länge i det här landet att det är offren som
            skall springa undan förövarna.
          </note>
          <note>
            Jag delar inte den uppfattningen, utan jag tycker principiellt
            att det snarare är förövarnas rörelsefrihet som skall begränsas.
            Jag uppfattar statsrådets svar som att statsrådet trots allt inte
            är helt främmande för att låta risken för utvisning öka i vissa
            fall när utländska medborgare begår brott, inte minst våldsbrott,
            i Sverige.
          </note>
          <note>
            Anf. 184 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Charlotte Cederschiöld har uppfattat mitt svar på
            den punkten alldeles korrekt.
          </note>
          <note>
            Överläggningen var härmed avslutad.
          </note>
          <note>
            25 § Svar på fråga 1991/92:531 om förekomsten av demokratiskt
            intresse i tidningsutgivning
          </note>
          <note>
            Anf. 185 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Thage G Peterson har frågat om jag förnekar att
            det finns ett demokratiskt intresse i tidningsutgivning. Frågan
            föranleds av en artikel i
          </note>
          <note>
            Dagens Nyheter den 17 mars.
          </note>
          <note>
            I DN-artikeln tar jag bl.a. upp de skilda etableringsmöjligheterna
            för tidningar resp.
          </note>
          <note>
            radiostationer. Bakgrunden är den departementspromemoria om regler
            och villkor för privatradio som jag nyligen har offentliggjort.
          </note>
          <note>
            Var och en som så önskar kan ge ut en tidning och sprida den
            till en publik utan hinder av att det finns andra tidningar som
            också sprids. Möjligheterna att starta en radioverksamhet bestäms
            däremot av tillgången på frekvenser. Det är dessa skilda förutsättningar
            som nödvändiggör en tillståndsgivning för privatradio som vore
            otänkbar för pressen. Friheten att starta och ge ut tidningar,
            utan andra begränsningar än marknadens villkor, är en grundläggande
            del av vår demokrati. Det är tidningens framgång hos läsare och
            annonsörer som avgör möjligheten att fortsätta utgivningen. Staten
            kan ha skäl att stödja pressen för att på så sätt bevara mångfald
            och pluralism i medieutbudet, men det kan aldrig bli tal om annat
            än relativt marginella insatser.
          </note>
          <note>
            Svaret på frågan är alltså nej.
          </note>
          <note type="speaker">
            Anf. 186 THAGE G PETERSON (s):
          </note>
          <note>
            Herr talman! Jag vill tacka kulturministern för svaret. Birgit
            Friggebo upprepar här i riksdagen sin något säregna mening från
            DN-artikeln. En fråga som genast infinner sig är naturligtvis
            om detta verkligen är regeringens uppfattning.
          </note>
          <note>
            Den tredje statsmakten, dvs. media, kan lika litet som den första
            statsmakten, riksdagen, och den andra, regeringen, bara få utövas
            av dem som har pengar. Frihet och mångfald i opinionsbildningen
            är inte ett ekonomiskt intresse utan ett allmänt, demokratiskt
            intresse. Kulturministern anser att det inte finns något allas
            intresse eller demokratiskt intresse av att få en allsidig, oberoende
            nyhetsförmedling. Konsekvensen av hennes resonemang borde då vara
            att hela Sveriges Radio säljs ut till högstbjudande i stället
            för att, som nu planeras, förstatligas.
          </note>
          <note>
            Birgit Friggebo vill ta bort presstödet.
          </note>
          <note>
            Kulturministern ville, i konsekvens med sin inställning, skära
            kraftigt i presstödet i budgetpropositionen, men hon stoppades
            av klokare personer i regeringen, enligt uppgift från
          </note>
          <note>
            Centern och kds. Helt ville hon emellertid inte ge sig, utan
            hon förslog en minskning av presstödet, något som uppenbarligen
            har blivit svårt att bära för många tidningar. Nu har vi stoppat
            henne i konstitutionsutskottet och tidigare i dag enhälligt avstyrkt
            hennes proposition på denna punkt.
          </note>
          <note>
            Birgit Friggebo vill alltså avveckla presstödet. Är den uppfattning
            hon i dag har gett uttryck för verkligen hela regeringens uppfattning?
            Ett tag trodde vi att det var vanliga besparingskrav som var motiven
            till neddragningarna, men nu har jag förstått att det inte var
            så, utan att Birgit Friggebo vill att marknadens lagar -- vinst
            eller utslagning --
          </note>
          <note>
            skall gälla. Min fråga är alltså: Är detta en linje som skall
            föras hela vägen ut när det gäller alla media?
          </note>
          <note>
            Anf. 187 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag vet inte om Thage G Peterson riktigt har haft
            tid att läsa vad som står i svaret.
          </note>
          <note>
            Svaret mynnar ut i att jag inte alls förnekar att det finns ett
            demokratiskt intresse i tidningsutgivning.
          </note>
          <note>
            Hela vår tryckfrihet vilar ju på att det är viktigt att man kan
            ge ut tidningar och ha yttrandefrihet. Vår demokrati vilar alltså
            på detta.
          </note>
          <note>
            Det står också i svaret att ett skäl att stödja pressen kan vara
            att bevara mångfalden. Vill Thage G
          </note>
          <note>
            Peterson förneka att det i huvudsak är marknadens villkor som
            avgör om tidningar kommer ut eller inte? Vill han förneka att
            det är annonsörer och prenumerationer som i huvudsak bär upp tidningarna?
            Menar Thage G Peterson att vi inte skulle ha en fri press, att
            vi inte skulle ha demokrati i Sverige på grund av att det är nödvändigt
            att ha ett visst kapital för att starta tidningar i det här landet?
          </note>
          <note>
            Thage G Peterson kan naturligtvis mycket bättre än jag redogöra
            för vad som har hänt i konstitutionsutskottet, men om jag har
            förstått det hela rätt har man genom en del omstruktureringar
            sparat i stort sett samma belopp som regeringen föreslog när det
            gäller presstödet, fast på litet andra konton. Jag tänker inte
            ta någon stor match med konstitutionsutskottet för den saken.
            Det är ju alldeles uppenbart att det sker förändringar i fråga
            om presstödet, fastän de sker på ett annat sätt.
          </note>
          <note type="speaker">
            Anf. 188 THAGE G PETERSON (s):
          </note>
          <note>
            Herr talman! Birgit Friggebos uppfattning är motsägelsefull.
            Å ena sidan anser hon att det är nödvändigt att förhindra monopolbildning
            och kommersialism när det gäller ägande och produktion av privatradion.
            Å andra sidan hävdar hon att det är marknadens lagar som skall
            gälla för tidningsutgivningen. Jag menar att det är ganska allvarligt
            att Sverige har en kulturminister som har ett så slappt förhållande
            till pressfriheten och yttrandefriheten att hon menar att det
            är nödvändigt att ta till tillståndsgivning eller, om man så vill,
            ransonering, eftersom antalet radiofrekvenser är begränsat. Birgit
            Friggebo föreslår att tillståndsgivningen skall bygga på marknadens
            principer, dvs. tillståndet att starta en radiostation skall auktioneras
            ut.
          </note>
          <note>
            Det Birgit Friggebo skriver och säger är uppseendeväckande. Om
            man för över resonemanget på pressen kan man säga följande.
          </note>
          <note>
            Om det skulle uppstå brist på tryckpressar eller tidningspapper
            kommer den borgerliga regeringen att på samma sätt sälja ut utgivningstillstånden
            till högstbjudande. Är det verkligen så, Birgit
          </note>
          <note>
            Friggebo, att tryck- och yttrandefriheten är till salu i den
            borgerliga regeringens värld?
          </note>
          <note>
            Anf. 189 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är inte på något sätt aktuellt att föra över
            eventuellt kommande bestämmelser från privatradion till pressen,
            som Thage G Peterson försöker föra diskussion om. Tvärtom har
            min, den borgerliga regeringens och de borgerliga partiernas önskan
            under lång tid varit att vi inom mediepolitiken skulle kunna ha
            samma etableringsfrihet som vi har när det gäller det tryckta
            ordet. Tyvärr finns det tekniska begränsningar för det, eftersom
            det inte finns tillräckligt med frekvenser.
          </note>
          <note>
            Beträffande tryckpressar kan sådana beställas var som helst och
            hur som helst i det här landet, förutsatt att man har kapital
            att starta en tidning.
          </note>
          <note>
            Är det det Thage G Peterson vill ta bort, så att statsmakterna
            i stället skall ta över hela finansieringen av pressen? Menar
            Thage G
          </note>
          <note>
            Peterson att vi först då får en fri och demokratisk press? Det
            är ju ett sådant resonemang som Thage
          </note>
          <note>
            G Petersons senaste inlägg för tankarna till.
          </note>
          <note type="speaker">
            Anf. 190 THAGE G PETERSON (s):
          </note>
          <note>
            Herr talman! Nu fick vi alltså veta vad som gäller.
          </note>
          <note>
            Den som har pengar att starta en tidning kan göra det. Den som
            har pengar för uthållig tidningsutgivning tar över tidningsmarknaden.
          </note>
          <note>
            Men presstödet är ju till för att garantera yttrandefriheten
            och pressfriheten och för att det skall finnas en mångfald i fråga
            om just yttrandefriheten. Om Birgit Friggebo håller fast vid sitt
            resonemang uppstår en intressant fråga, nämligen hur Birgit Friggebo
            skall privatisera etern, dvs. luften. Jag tror inte att Birgit
            Friggebo har en annan uppfattning än att frihet och mångfald är
            honnörsord för både mig och kulturministern.
          </note>
          <note>
            Det är enligt min mening möjligen litet enfaldigt att tro att
            utbudet riskerar att bli både begränsat och styrt om den ekonomiska
            friheten sätts före mångfalden. Det är på den punkten jag är orolig
            för att Birgit Friggebo tänker alldeles fel i den här viktiga
            yttrande- och pressfrihetsfrågan.
          </note>
          <note>
            Anf. 191 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! I svaret står att staten kan ha skäl att stödja
            pressen för att på så sätt bevara mångfald och pluralism i medieutbudet
            men att det aldrig kan bli tal om annat än relativt marginella
            insatser. Vill
          </note>
          <note>
            Thage G Peterson förneka verkligheten i Sverige i dag, nämligen
            att det krävs ett visst kapital för att starta en tidning, oberoende
            av om man får presstöd eller inte? Menar Thage G Peterson att
            detta innebär att vi inte har demokrati i Sverige?
          </note>
          <note>
            Sanningen är ju den -- och det har vi ju upplevt under senare
            tid -- att det trots att vi har ett stort presstöd finns vissa
            tidningar som inte klarar sig därför att de av olika anledningar
            inte är konkurrenskraftiga och därför att de kanske har skötts
            på ett mindre bra sätt. Det kommer ju intern kritik, inte minst
            från olika aktörer inom A-
          </note>
          <note>
            pressen, mot att tidningarna under årens lopp har skötts så dåligt.
          </note>
          <note>
            Man är alltså på en marknad beroende av annonsörer och prenumeranter.
            Vill Thage G
          </note>
          <note>
            Peterson avskaffa det systemet och införa statsbidrag till alla
            kostnader för tidningsutgivning i det här landet? Är det demokrati
            att man för att kunna ge ut tidningar måste bli beroende av statsbudgeten
            och regeringar och riksdagar?
          </note>
          <note type="speaker">
            Anf. 192 THAGE G PETERSON (s):
          </note>
          <note>
            Herr talman! Kulturministern ville avveckla hela presstödet,
            men klokare krafter i regeringen hindrade henne från det. Nu har
            hon också fått bakläxa på den yttersta punkten vad gäller just
            neddragningen av presstödet.
          </note>
          <note>
            Men mångfald syftar just till att alla åsiktsriktningar skall
            kunna och få komma till tals och inte bara beroende på om de har
            en ekonomiskt bärkraftig lyssnar- eller läsekrets. Jag beklagar
            att Birgit
          </note>
          <note>
            Friggebo har den inställningen att det inte föreligger ett demokratiskt
            intresse av att hålla alla kanaler öppna eller av att ge ut tidningar.
          </note>
          <note>
            Att förhindra monopolbildning inom tidningsutgivningen ligger
            i demokratins intresse och i allas intresse. Den uppfattningen
            har inte
          </note>
          <note>
            Birgit Friggebo. Jag bara noterar att hon vill ha en tidningsmarknad
            som till slut bara kommer att handla om ekonomi och inte om pressfrihet
            och demokrati.
          </note>
          <note>
            Anf. 193 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag skulle faktiskt uppskatta om
          </note>
          <note>
            Thage G Peterson lyssnade på vad jag sade och läste det svar
            som jag har givit i stället för att läsa upp färdigskrivna manuskript
            oberoende av vad som sägs från kammarens talarstol. Att ha en
            så öppen debatt tycker jag tillhör demokratin.
          </note>
          <note>
            Jag vet inte vad Thage G Peterson har för buggningsutrustning
            i regeringens sammanträdesrum, eftersom han vågar påstå att jag
            har haft en viss uppläggning i arbetet när det gäller presstödet.
            Jag tänker inte heller referera de interna överläggningar som
            förekommit, men jag kan säga att Thage Peterson har helt fel.
            Kvar står frågan till Thage Peterson om han förnekar att verkligheten
            i Sverige i dag är att tidningarna i huvudsak verkar på en marknad
            och är beroende av i första hand sina annonsörer och prenumeranter
            för att kunna komma ut.
          </note>
          <note type="speaker">
            Anf. 194 THAGE G PETERSON (s):
          </note>
          <note>
            Herr talman! Det är givet att jag inte förnekar att massmedia
            i dag i högsta grad är beroende av marknaden och av att bli första-
            och andrahandstidningar ute i regionerna. Men konsekvensen av
            det är sedan att jag anser att vi skall ha ett presstöd kvar för
            att garantera tidningsutgivning.
          </note>
          <note>
            Jag har faktiskt läst allt som Birgit Friggebo har skrivit i
            detta ämne och även lyssnat på henne. Och ju mer jag lyssnar på
            henne och ju mer jag läser, desto dystrare blir jag. Det finns
            ingen konsekvens i hennes budskap, varken när det gäller kulturpolitik
            eller när det gäller tidningsutgivning. Med den motivering som
            hon här framfört kan man faktiskt hävda att även partipolitiken
            skall bedrivas på den fria marknaden och att endast den som har
            pengar och kan få pengar för att klara sina valrörelser skall
            få löpa hela linan ut. Det finns så mycket av inkonsekvens och
            håligheter i kulturministerns budskap att jag blir litet förundrad
            och dyster av allt jag har läst och hört.
          </note>
          <note>
            Anf. 195 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag begär inte att Thage Peterson skall förstå den
            öppenhet som finns i ett liberalt budskap och ett önskemål om
            så stor frihet som det över huvud taget finns möjlighet till,
            där det inte finns tekniska begränsningar, så att vi i detta land
            får en fri och öppen debatt.
          </note>
          <note type="speaker">
            Anf. 196 THAGE G PETERSON (s):
          </note>
          <note>
            Herr talman! Jag trodde inte att det liberala budskapet innebar
            att vi inte skulle ha press- och yttrandefrihet i Sverige.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1991/92:509 om användningen av de medel som
            anslagits för arbetsmarknadspolitiska åtgärder
          </note>
          <note>
            Anf. 197 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Carl B Hamilton har frågat mig hur jag tänker säkerställa
            en god hushållning av de för arbetsmarknadspolitiken anslagna
            medlen.
          </note>
          <note>
            I statsmakternas prioritering inom arbetsmarknadspolitiken av
            svaga grupper ligger ett kostnadseffektivt tänkande. Denna inriktining
            grundas bl.a. på forskningsresultat. Dessa visar att det framför
            allt är samhällsekonomiskt lönsamt att stödja grupper som handikappade,
            ungdomar samt invandrare och flyktingar. Alternativet är många
            gånger att dessa grupper för all framtid slås ut från arbetsmarknaden.
          </note>
          <note>
            Statsmakterna ställer för varje budgetår upp ett antal mål, som
            bl.a. berör de prioriterade grupperna, för den arbetsmarknadspolitiska
            verksamheten. Dessa mål inarbetas i arbetsmarknadsverkets verksamhetsplanering.
          </note>
          <note>
            Måluppfyllelsen analyseras genom att arbetsmarknadsstyrelsen
            till regeringen redovisar ett antal resultatindikatorer. Dessa
            indikatorer behandlas vid regelbundet återkommande möten mellan
            arbetsmarknadsdepartementet och arbetsmarknadsstyrelsen. Resultaten
            av dessa möten ligger till grund för det fortsatta arbetet med
            att utveckla arbetsmarknadspolitiken vad gäller dess effektivitet
            och träffsäkerhet.
          </note>
          <note>
            Här bör även de av regeringen föreslagna praktikplatserna nämnas.
            Det föreslagna systemet är ett bra exempel på ökad kostnadseffektivitet,
            dels på grund av att systemet är mycket enkelt att administrera
            för arbetsförmedlingen och företagen, dels på grund av att kostnadsökningar
            undviks genom att bidragskostnaderna är fixerade till ett fast
            krontalsbelopp.
          </note>
          <note>
            Förutom att arbetsmarknadspolitiken löpande följs upp görs även
            djupare analyser inom området av bl.a. expertgruppen för arbetsmarknadspolitiska
            utvärderingsstudier.
          </note>
          <note>
            Avslutningsvis vill jag understryka att arbetsmarknadsmyndigheterna
            är väl medvetna om vikten av att tilldelade resurser i nuvarande,
            ekonomiskt ansträngda läge utnyttjas optimalt.
          </note>
          <note type="speaker">
            Anf. 198 CARL B HAMILTON (fp):
          </note>
          <note>
            Herr talman! Jag vill börja med att tacka för svaret.
          </note>
          <note>
            Jag vill från början också säga att jag tycker att det är mycket
            bra att arbetsmarknadspolitiken för närvarande har en stor volym
            och att den expanderar snabbt som ett svar på den växande arbetslösheten.
          </note>
          <note>
            Men just därför att arbetslösheten nu är stor och växande blir
            det dubbelt angeläget att se till att de pengar som anslås verkligen
            används på ett så effektivt sätt som möjligt, dvs. i det här fallet
            på ett så sysselsättningsskapande sätt som möjligt.
          </note>
          <note>
            Erfarenheten -- både när det gäller statliga organ och när det
            gäller privata företag -- talar för att det är lätt att de inblandade,
            när man befinner sig i så exceptionella expansionsfaser som arbetsmarknadspolitiken
            nu befinner sig i, blir fartblinda och tappar känslan för kostnadskontroll
            och att de inte är tillräckligt engagerade för att finna lösningar
            som innebär en god hushållning med tillgängliga medel. I det här
            fallet drabbar det de arbetslösa, eftersom man har en given summa
            --
          </note>
          <note>
            åtminstone på kort sikt -- och det gäller att skapa så mycket
            jobb som möjligt med denna summa.
          </note>
          <note>
            Jag betraktar nog ändå de åtgärder som räknas upp i det svar
            jag har fått som relativt regelbundna inslag i politiken i en
            ganska normal situation. Det talas t.ex. om att utveckla arbetsmarknadspolitiken.
            Men jag menar att situationen är exceptionell -- det tror jag
            inte att
          </note>
          <note>
            Börje Hörnlund invänder emot i och för sig -- med mycket snabbt
            växande utbetalningar. Vi har, kan man säga, en överhettad arbetsmarknadspolitik.
          </note>
          <note>
            Då måste man också, menar jag, ta till exceptionella utvärderingsåtgärder
            från AMS
          </note>
          <note>
            sida -- man måste ställa ytterligare krav på AMS att göra utvärderingen.
          </note>
          <note>
            Anf. 199 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Låt oss som ett exempel ta ungdomspraktikplatserna
            för 18-- 19-åringarna. De är ett sätt att få mycket hög volym
            inom i princip samma ram. Där får man ut väsentligt mer för pengarna.
          </note>
          <note>
            Jag är övertygad om att de unga där kommer att gå till de yrken
            som de sedan tänker verka i. Tidigare har de i stort sett till
            hundra procent gått in på kommunens verksamhetsområde. Det är
            inte en bra väg. På arbetsmarknaden framöver kanske ca
          </note>
          <note>
            70 % går in i näringslivet. Därför skall man under arbetslöshetsperioden
            där släppa fram de ungdomar som behöver praktik inom de områdena
            och inte så att säga köra alla åt ett håll.
          </note>
          <note>
            Det var ett av de stora misstagen med de s.k.
          </note>
          <note>
            ungdomslagen -- i mitten av 80-talet gick alla in på kommunernas
            verksamhetsområden. När konjunkturen sedan tog sig fanns inte
            arbetskraften tillgänglig i näringslivet, och det vill jag inte
            medverka till att upprepa. Man måste fråga sig vart dessa ungdomar
            är på väg, om praktikplatsen är ett led i deras utbildning, om
            den är meningsfull, osv.
          </note>
          <note>
            Jag tror att överväganden av den typen är väldigt viktiga.
          </note>
          <note type="speaker">
            Anf. 200 CARL B HAMILTON (fp):
          </note>
          <note>
            Herr talman! Det håller jag med arbetsmarknadsministern om, och
            jag tycker att de här praktikplatserna är utmärkta från den synpunkten.
            Men det är ju inte det enda inslaget i arbetsmarknadspolitiken.
          </note>
          <note>
            Ta t.ex. de utbildningsinsatser som görs. Där säger vi ofta att
            det är en investering för framtiden. Men när nu verksamheten expanderar
            så snabbt skulle man gärna vilja veta och ha bättre kontroll av
            att den utbildning som genomförs verkligen är av hög kvalitet
            och har den karaktären att den är en investering för framtiden.
          </note>
          <note>
            Jag vill därför återvända till uppmaningen att i en exceptionell
            situation se över hela arbetsmarknadspolitiken och kontinuerligt
            följa den med exceptionella utvärderingsinsatser och effektivitetskontroller
            -- annars tror jag att fartblindheten lätt kan leda till att vi
            helt plötsligt får läsa reportage i tidningarna om obehagliga
            felanvändningar.
          </note>
          <note>
            Anf. 201 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jo. Det allra bästa -- det jobbar jag rätt mycket
            med -- är att hävda arbetsmarknadspolitikens intressen gentemot
            andra departement. Det är inte så dumt om det i det här läget
            exempelvis tillkommer fler högskoleplatser på ordinarie budget;
            det finns sökande, och det finns runt om i landet stora behov
            av högre utbildning. De är mycket billigare än t.ex.
          </note>
          <note>
            mina upphandlade AMU-platser.
          </note>
          <note>
            I vissa län har åtgärderna en volym på mellan 1 och
          </note>
          <note>
            2 %, medan hårt drabbade län har en volym på 5 --
          </note>
          <note>
            6 % på åtgärderna. De som nu ligger väldigt högt är vi nu ute
            och specialstuderar för att se vad som egentligen händer och om
            åtgärderna fortfarande är effektiva när man når dessa stora tal.
            Vi har alltså ögonen på de län som har höga volymer -- det är
            då det blir risk att man inte riktigt kan hänga med och se vad
            som händer.
          </note>
          <note type="speaker">
            Anf. 202 CARL B HAMILTON (fp):
          </note>
          <note>
            Herr talman! Det är bra att ni har ögonen på det.
          </note>
          <note>
            Jag hoppas att ni även ibland har hårdhandskarna på.
          </note>
          <note>
            Låt mig avslutningsvis bara peka på att om man nu är ineffektiv
            i sin användning av medlen och av det skälet att man så att säga
            tvingas använda mer
          </note>
          <note>
            AMS-pengar för att sysselsätta ett visst antal människor än vad
            som skulle behövas om man var mer effektiv får ett växande budgetunderskott,
            är detta i sig arbetslöshetsskapande genom att det i slutändan
            riskerar att driva upp räntan, vilket i sin tur motverkar investeringar
            och den inhemska efterfrågan över huvud taget.
          </note>
          <note>
            Får vi då en situation där ineffektiva arbetsmarknadsåtgärder
            leder till ett högre budgetunderskott, som i sin tur skulle driva
            fram en ökad arbetslöshet, är vi så att säga inne i en ond cirkel.
            Jag vill inte på något sätt påstå att det är på det sättet eller
            att detta skulle ha någon empiriskt stor omfattning, men det är
            ändå en mekanism som man kan påpeka i det här sammanhanget, tycker
            jag.
          </note>
          <note>
            Överläggningen var härmed avslutad.
          </note>
          <note>
            27 § Svar på fråga 1991/92:525 om utflyttningen av tjänsteföretag
            från Stockholmsregionen
          </note>
          <note>
            Anf. 203 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Kent Carlsson har frågat mig om regeringen -- till
            dess konjunkturen vänt -- är beredd att avbryta de aktiva insatserna
            riktade mot tjänsteföretag i Stockholmsregionen i syfte att förmå
            dem att förlägga verksamhet till stödområden eller stödjepunkter.
            Bakgrunden till frågan är den stigande arbetslösheten i
          </note>
          <note>
            Stockholmsregionen.
          </note>
          <note>
            Inledningsvis vill jag framhålla att jag anser att det är nödvändigt
            att Stockholm är en stark ekonomisk motor för att Sverige som
            helhet skall utvecklas positivt. Stockholm skall dessutom vara
            ett viktigt
          </note>
          <note>
            ''skyltfönster'' utåt -- både mot EG och mot den övriga världen.
            I en skärpt internationell konkurrens är det viktigt att vi tar
            fasta på gemensamma svenska intressen och inte spelar ut olika
            delar av landet mot varandra.
          </note>
          <note>
            Arbetet med den uppsökande verksamheten riktad mot tjänsteföretag
            började hösten 1987 och har hittills resulterat i beslut om stöd
            till etablering av ca 4 000 arbetstillfällen i stödområden eller
            stödjepunkter. Det senaste året har besluten glädjande nog i ökande
            omfattning gällt etableringar i stödområde 1 -- dvs. i huvudsak
            i
          </note>
          <note>
            Norrlands inland.
          </note>
          <note>
            Alla dessa beslut innebär ingalunda en utflyttning från Stockholm
            till stödområden. MRF Assistans, t.ex., nyetablerade 143 jobb
            i Vilhelmina i stället för i utlandet. Dessutom tillkom då 10--15
          </note>
          <note>
            försäljningsjobb i Stockholm.
          </note>
          <note>
            Av drygt 60 regeringsbeslut avser sålunda endast ca
          </note>
          <note>
            25 beslut en kombination av nyetablering och flyttning av viss
            personal och verksamhet från
          </note>
          <note>
            Stockholm till stödområden. Resten av besluten gäller antingen
            rena nyetableringar eller expansion av befintlig verksamhet på
            orten.
          </note>
          <note>
            Arbetet med att etablera arbetstillfällen för tjänsteverksamhet
            i stödområden är baserat på långsiktighet. Avsikten är att få
            balans i den ensidiga arbetsmarknadsstrukturen i stödområdena.
            Det är därför viktigt att ansträngningarna inte upphör vid en
            tillfällig konjunkturnedgång, som dessutom drabbar stödområdena
            mycket hårt. Som exempel på två aktuella orter kan nämnas att
            arbetslösheten -- inkl.
          </note>
          <note>
            arbetsmarknadspolitiska åtgärder -- i februari var
          </note>
          <note>
            15 % i Pajala, ca 13 % i Vilhelmina och motsvarande siffror i
            Stockholmsregionen mindre än 4 % -- detta trots att de båda nämnda
            platserna fått tjänsteföretag lokaliserade till sig.
          </note>
          <note>
            Avslutningsvis vill jag göra den kommentaren att arbetskraft
            under de senaste 30 åren strömmat från stora delar av Norrland
            till Stockholm. Om det skulle sippra någon liten rännil tillbaka
            till orter som förlorat uppåt halva sin folkmängd kan det inte
            anses upprörande.
          </note>
          <note type="speaker">
            Anf. 204 KENT CARLSSON (s):
          </note>
          <note>
            Herr talman! Jag vill tacka arbetsmarknadsministern för svaret.
            Det finns en glädjande punkt i det, och det är att vi är överens
            om den vikt som Stockholm har i den ekonomiska utvecklingen för
            hela landet, att Stockholm kan vara ett slags inkörsport också
            för företag från andra delar av Europa och världen i övrigt.
          </note>
          <note>
            Bakgrunden till min fråga är givetvis att det inte råder normala
            förhållanden i landet just nu. Vi har hög arbetslöshet, och även
            Stockholmsregionen har drabbats av den snabbt ökande arbetslösheten.
            Jag håller med arbetsmarknadsministern om att
          </note>
          <note>
            Stockholm under normala förhållanden måste dela med sig, framför
            allt till stödområdena och
          </note>
          <note>
            Norrlands inland, av de företag som finns här i
          </note>
          <note>
            Stockholm och som ser fördelarna med att flytta till stödområden.
            Vad jag har vänt mig mot är att man, i ett läge med 32 000 arbetslösa
            i Stockholm och där antalet snabbt ökar, använder skattepengar
            till att bara flytta runt jobb.
          </note>
          <note>
            För att bara ta ett litet exempel, med de siffror som har nämnts
            från ministerns departement, kan det för 1 000 jobb bli en kostnad
            på uppåt 250 milj.kr.
          </note>
          <note>
            Jag frågar mig om inte de pengarna bättre används för att skapa
            nya jobb i landet som helhet, exempelvis för att få i gång den
            skolupprustning som riksdagen tidigare har beslutat om men som
            den borgerliga regeringen har föreslagit skall tas bort. Det skapar
            totalt sett fler jobb i landet. Det kan bli i Stockholm, i Norrlands
            inland eller i
          </note>
          <note>
            Göteborg, men det innebär att arbetslösheten faktiskt minskar.
            Att regeringen har så gott om pengar har vi inte hört i andra
            sammanhang, att den inte måste prioritera och använda pengarna
            där de ger bäst utdelning och flest jobb. Det är märkligt.
          </note>
          <note>
            Anf. 205 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag har hela hösten och hitintills i år stått i
            denna kammare och svarat på frågor i stort sett varje tisdag,
            och jag vill tala om för Kent
          </note>
          <note>
            Carlsson att ett stående inslag från hans partikamrater från
            Blekinge upp till Pajala har varit att ministern nu måste se till
            att deras små arbetsmarknader breddas med mindre tjänsteföretag.
            Jag menar att hela landet har en väldigt god nytta av att man
            mot dessa smala, ensidiga arbetsmarknader, med på sina ställen
            uppemot 20 % av arbetskraften bredvid den ordinarie arbetsmarknaden,
            visar litet generositet och ger ungdomarna där en bredd i sitt
            yrkesval.
          </note>
          <note>
            De 250 000 kr. per jobb som det har skrivits om i tidningarna
            gäller etableringen i Vilhelmina. Valet stod mellan ett land som
            tillhör EG och Sverige, och med den här insatsen valde man Vilhelmina.
          </note>
          <note>
            Jag garanterar Kent Carlsson att detta är en mycket god investering,
            som kommer att ge mycket ringar framöver för en positiv arbetsmarknad.
          </note>
          <note>
            De här kommunerna, som har förlorat sina ungdomar och som fortfarande
            förlorar mer än halva sina ungdomskullar varje år, börjar nu nå
            den situationen där servicen hotas, och det är mycket allvarligt.
          </note>
          <note type="speaker">
            Anf. 206 KENT CARLSSON (s):
          </note>
          <note>
            Herr talman! Vi är överens om att Stockholm under normala förhållanden
            skall bidra med arbetsplatser till andra delar av landet för att
            skapa en mer balanserad arbetsmarknad. Vad som nu faktiskt sker
            är att vi med skattemedel skyfflar runt arbetslöshet, och det
            kan väl inte vara en vettig politik.
          </note>
          <note>
            Arbetsmarknadsministern borde även ha hört de socialdemokrater
            som i höstas och nu under våren har pekat på nödvändigheten av
            ytterligare insatser för att minska arbetslösheten totalt sett.
            Jag har inte fått den exakta uppgiften från ministerns departement,
            men det är någonstans mellan 100
          </note>
          <note>
            och 250 miljoner som skulle kunna satsas på att få fram helt
            nya jobb. Det måste väl vara det bästa för
          </note>
          <note>
            Sverige just nu.
          </note>
          <note>
            Sedan vill jag avslutningsvis bara göra en liten kommentar om
            det här med att arbetskraft har strömmat från Stockholm till övriga
            delar av landet under de senaste 30 åren. Jag rekommenderar en
            läsning av befolkningsstatistiken för Stockholm, som visar att
            det har skett en nettoutflyttning från
          </note>
          <note>
            Stockholmsregionen. Det som har räddat
          </note>
          <note>
            Stockholm befolkningsmässigt är flyktingarna och ett högt födelsetal.
          </note>
          <note>
            Anf. 207 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! En liten sak kanske vi kan vara sams om, Kent Carlsson,
            och det är att här är inte den enda livsmedelsbutiken eller den
            enda skobutiken hotade, utan här är bilden en annan, om man uttrycker
            sig försiktigt. Jag tycker att man tar tag i detta på fel sätt.
            Om det blir t.ex. 10
          </note>
          <note>
            utlokaliseringar med vardera 20 personer betyder det mycket för
            de 10 orter som får dessa jobb, dvs.
          </note>
          <note>
            200 jobb. Det är inte jobb som tas från Stockholm, utan det är
            nyetableringar som inte slagit sig fast någon annanstans som diskuteras
            för de mindre orterna.
          </note>
          <note>
            Jag tror att jag med mina kontakter under den här perioden skall
            kunna åstadkomma inte bara 1 000
          </note>
          <note>
            utan fler jobb till Stockholmsregionen, genom internationella
            kontakter, och det borde Kent
          </note>
          <note>
            Carlsson tycka var bra och själv jobba med i stället för att
            ge sig på dessa småorter.
          </note>
          <note type="speaker">
            Anf. 208 KENT CARLSSON (s):
          </note>
          <note>
            Herr talman! Arbetsmarknadsministern och jag kan vara överens
            om att det är alldeles utmärkt om vi kan locka hit företag från
            andra länder som etablerar sig i Stockholm elller i Norrlands
            inland.
          </note>
          <note>
            Det ger ett nettotillskott av arbetstillfällen här i landet.
            Men när det bara handlar om att flytta om den befintliga kakan,
            i nuvarande situation, är det slöseri med pengar.
          </note>
          <note>
            Vad jag har sagt i min fråga är att det bör göras ett tillfälligt
            stopp för den typ av beslut som regeringen kan fatta om att ge
            pengar för att flytta företag till andra delar av landet i rådande
            konjunkturläge. I
          </note>
          <note>
            stället bör man använda de pengarna för att skapa helt nya jobb.
            Det finns mängder av uppslag -- det vet arbetsmarknadsministern.
            Det gäller skolupprustningar, satsningar på andra typer av arbetsmarknadspolitiska
            åtgärder, bostadsinvesteringar, infrastrukturinvesteringar m.m.
            Man kan göra rätt mycket med 150--200 milj.
          </note>
          <note>
            kr.
          </note>
          <note>
            Anf. 209 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det har i mycket stor utsträckning varit fråga om
            tillskott av nya jobb i den här verksamheten. Det har i några
            fall varit fråga om ett antal nyckelpersoner, som har tagits från
          </note>
          <note>
            Stockholm till de här orterna, men det har inte varit fina jobb,
            utan bl.a. datajobb och telefonjobb.
          </note>
          <note>
            Den utvärdering som hittills har gjorts av dessa satsningar visar
            att de har fått mycket hög prioritet på de nya orterna, och det
            är bra för utvecklingen av svenska företag.
          </note>
          <note>
            Jag vill nämna att det lägsta priset för de jobb som via offertmetoden
            har lokaliserats till utsatta orter är 26 000 kr. per arbetstillfälle,
            så det är många gånger frågan om lägre tal.
          </note>
          <note type="speaker">
            Anf. 210 KENT CARLSSON (s):
          </note>
          <note>
            Herr talman! Jag har givetvis varit i kontakt med ministerns
            departement och försökt få fram totalsiffror och sådant, men det
            har visat sig vara ganska svårt att få den typen av uppgifter.
            Det pågår en verksamhet som med ett amerikanskt ord kallas ''place
            hunting'', dvs. att företag tittar på fördelar med att etablera
            sig på mindre orter. Det kan vara naturupplevelser och sådant
            som kan ge större trivsel och som gör att personalomsättningen
            minskar. Det är en verksamhet som redan pågår, och den syns också
            i befolkningsstatistiken.
          </note>
          <note>
            Det sker en utflyttning av kunskapsintensiva företag till Norrlandslänen.
            Det gäller inte så många, men det är en trend som har påbörjats
            och som är bra.
          </note>
          <note>
            Ministern och jag är överens om att Stockholm skall bidra under
            normala förhållanden, men nu är det en speciell situation. Återigen:
            Är det vettigt i detta läge att använda ett par hundra miljoner
            till att bara flytta runt jobb, i stället för att använda pengarna
            till att skapa nya jobb?
          </note>
          <note>
            Anf. 211 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Kent Carlsson borde åka upp till ett antal småorter
            i Norrlands inland, som under de senaste 30 åren har satt till
            så mycket ungdomar att en del har halverat sin befolkning, där
            det nu är få ungdomar men många äldre, där arbetslösheten eller
            andelen personer utanför ordinarie arbetsmarknad är uppemot 20
            % av befolkningen.
          </note>
          <note>
            När en sådan ort får ett litet tjänsteföretag med tio personer
            stiger stämningen i hela kommunen -- så positivt anses det vara.
            Jag är övertygad om att
          </note>
          <note>
            Kent Carlsson då skulle komma tillbaka och säga att det är bra
            att några jobb går ut på detta sätt.
          </note>
          <note>
            Samtidigt har arbetsmarknadsdepartementet och andra departement
            den kraften gentemot andra länder, där företag nu börjar intressera
            sig för
          </note>
          <note>
            Sverige igen som en bra plats att investera på, och i de fallen
            är Stockholm alternativet. Stockholm blir alltså vinnare på den
            totala verksamheten, och det är viktigt att understryka.
          </note>
          <note type="speaker">
            Anf. 212 KENT CARLSSON (s):
          </note>
          <note>
            Herr talman! Låt mig återigen understryka att jag absolut inte
            har någonting emot om vi lyckas locka hit företag från andra länder,
            som annars skulle ha etablerat sig på andra platser, exempelvis
            i Europa.
          </note>
          <note>
            Det är en utmärkt verksamhet som bedrivs, att stärka näringsstrukturen
            och antalet arbetstillfällen här. Det är samma sak om de etablerar
            sig i
          </note>
          <note>
            Norrlands inland eller Västernorrland, t.ex.
          </note>
          <note>
            Kramfors, som har haft stora problem med arbetslösheten. Men
            de beslut som har fattats och som skall fattas som bara handlar
            om att flytta runt jobb och i princip skyffla runt arbetslösheten,
            vänder jag mig mot. De pengarna tror jag att även de medborgare
            som bor i Norrlands inland tycker kan användas bättre för att
            skapa helt nya jobb, som kan komma både Norrlands inland och
          </note>
          <note>
            Stockholmsregionen eller andra delar av landet till gagn.
          </note>
          <note>
            Anf. 213 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Arbetsmarknadsdepartementet och hela regeringen
            jobbar med att skapa stabila och bra arbetsmarknader över hela
            landet. Det är huvudinriktningen, och det har samtliga kommuner
            och orter nytta av.
          </note>
          <note type="speaker">
            Anf. 214 KENT CARLSSON (s):
          </note>
          <note>
            Herr talman! Det är en helt annan diskussion som förs, om regeringens
            insatser för att skapa full sysselsättning eller för att få ned
            arbetslösheten är tillräckliga. Den debatten handlar om ekonomisk
            politik och den totala satsningen på att bekämpa arbetslösheten.
            Där har vi socialdemokrater en annan uppfattning, och vi menar
            att man behöver gå in med mer omfattande åtgärder.
          </note>
          <note>
            Överläggningen var härmed avslutad.
          </note>
          <note>
            28 § Svar på fråga 1991/92:535 om innebörden av visst uttalande
            om arbete åt ungdomar
          </note>
          <note>
            Anf. 215 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Ingela Thalén har frågat mig vilken slutsats jag
            drar av mitt påstående i ett pressmeddelande att arbetsgivarna
            inte är villiga att betala för utfört arbete.
          </note>
          <note>
            Den som läst pressmeddelandet kan se, att vad jag sagt är att
            socialdemokraternas alternativa förslag till regeringens förslag
            om ungdomspraktik innebär att företagen skall ta fram lönemedel
            motsvarande ca 2 miljarder kronor. I nuvarande konjunkturläge,
            då en tredjedel av företagen går med förlust, bedömer jag detta
            som ogörligt. Företagen bör i stället göra sin insats genom att
            lägga stor vikt vid att lära ut yrkeskunnighet.
          </note>
          <note>
            Målet är självklart att arbetsgivarna skall betala för ungdomar
            och andra arbetare när de ekonomiska förutsättningarna finns,
            dels i form av arbete på den reguljära arbetsmarknaden, dels i
            form av delat ekonomiskt ansvar i vissa situationer.
          </note>
          <note>
            Regeringens uppfattning är att samhället fram till dess måste
            ta ansvar för att ge ungdomarna en meningsfull arbetslivserfarenhet
            genom ungdomspraktik förlagd till hela arbetsmarknaden.
          </note>
          <note>
            I den till riksdagen nyligen förelagda propositionen föreslår
            regeringen ett konstruktivt och ekonomiskt genomförbart förslag.
          </note>
          <note>
            Det är min uppfattning att det är orätt att låta våra ungdomar
            drabbas av en omfattande arbetslöshet.
          </note>
          <note>
            Det är inte de som är skyldiga till 80-talets inflations- och
            spekulationsekonomi. De måste även i detta skede få tillträde
            till arbetsmarknaden och därigenom skaffa sig viktig yrkes- och
            arbetslivserfarenhet.
          </note>
          <note>
            Regeringens förslag till åtgärder innebär att ungdomarna kommer
            att stå bra rustade att gå in på den ordinarie arbetsmarknaden
            när konjunkturerna vänder.
          </note>
          <note type="speaker">
            Anf. 216 INGELA THALÉN (s):
          </note>
          <note>
            Herr talman! Av statsrådets svar framgår att det är viktigt att
            arbetsgivarna betalar för ungdomar och andra arbetare när de ekonomiska
            förutsättningarna finns, dels i form av arbete och dels i form
            av delat ekonomiskt ansvar. Men i det här fallet handlar det inte
            om något delat ansvar, utan det handlar ju om att de som tillhandahåller
            dessa s.k. ungdomspraktikplatser skall få arbetskraft gratis av
            arbetsförmedlingen.
          </note>
          <note>
            Det är precis på den punkten som socialdemokraterna har sagt
            att det är inte rimligt att man skall finnas ute på arbetsplatsen
            under sådana förhållanden. Dels är det inte rimligt av arbetsrättsliga
            skäl, dels är det inte rimligt att man skall utföra ett arbete
            sida vid sida med någon annan och inte få någon ersättning från
            arbetsgivaren för detta.
          </note>
          <note>
            Jag är fullt medveten om att det i det här konjunkturläget behövs
            en lång rad generella och andra insatser för att ge ungdomen en
            chans, och i vår motion har vi föreslagit en modell som vi själva
            tycker är mycket bättre. Den tillmötesgår en del av de ansatser
            som Börje Hörnlund tidigare har presenterat, men vi tycker att
            vårt förslag bättre tillgodoser behovet.
          </note>
          <note>
            Det jag är orolig för är: Vilken signal anser statsrådet att
            han ger arbetsmarknaden, när han säger att det är dagdrömmeri
            att tro att företagen skall orka med att betala lön? Vilken signal
            ger man till arbetsgivarna? Vilken signal ger man till ungdomarna
            som skall ut på arbetsmarknaden? För det är en arbetsmarknad man
            skall ut på, Börje
          </note>
          <note>
            Hörnlund.
          </note>
          <note>
            Sedan kan jag inte låta bli att notera att statsrådet gärna återkommer
            till beskrivningen av att det är orätt att låta ungdomar drabbas
            av omfattande arbetslöshet som 80-talets inflations- och spekulationsekonomi
            har åstadkommit. Det kan jag hålla med om, men vad regeringen
            gör i praktiken är att premiera just dem som har åstadkommit denna
            ekonomi.
          </note>
          <note>
            Anf. 217 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Om vi skall börja med det sista, så tror jag att
            nära nog hundra procent av dem som kommer att ta emot dessa ungdomar
            inte är de som är skyldiga till att det har blivit som det har
            blivit i
          </note>
          <note>
            Sverige på grund av det som skedde på 80-talet.
          </note>
          <note>
            Här rör det sig om en hel mängd småföretagare och medelstora
            företagare som har kämpat på ett hederligt och bra sätt.
          </note>
          <note>
            Nu är det så att en tredjedel av företagen går med förlust, och
            då är det mycket svårt att motivera nya utgifter. Dessutom begär
            jag i regeringens förslag att företagarna gör sin insats genom
            att lägga stor vikt vid att lära ut yrkeskunnighet åt dessa sexmånaderspraktikanter.
          </note>
          <note>
            Det är en ganska stor insats. Fru Thalén är ju inte omedveten
            om hur det har varit nu för 18--19-
          </note>
          <note>
            åringarna. Alla har gått in till kommunerna, till en kostnad
            av 161 500 kr. per år. Där har de egentligen fått mycket av förvaring
            och ingen utbildning i de yrken som de tänker ägna sig åt. Det
            tycker jag är en felaktig väg. Dels kostar den så mycket att man
            inte har råd med den, dels leder den inte framåt för de unga.
          </note>
          <note>
            Mitt sätt att lägga upp det här kommer att leda framåt för de
            unga. Det är inget problemfritt förslag, men det är ett långt
            bättre förslag än något annat som har redovisats.
          </note>
          <note type="speaker">
            Anf. 218 INGELA THALÉN (s):
          </note>
          <note>
            Herr talman! Av naturliga skäl delar jag inte alls den uppfattning
            som arbetsmarknadsministern förde fram nu senast. Jag tycker att
            det är en bra ansats som Börje Hörnlund har gjort, och det har
            jag sagt. Det tycker jag att man kan betona.
          </note>
          <note>
            Däremot tillgodoser regeringsförslaget inte det
          </note>
          <note>
            Börje Hörnlund själv säger att han vill åstadkomma, nämligen
            enkelheten, att det skall vara tryggt för de unga ute på arbetsmarknaden
            och att de skall få yrkeslivserfarenhet, för i yrkeslivserfarenhet
            ingår en hel del arbete.
          </note>
          <note>
            Men jag var inte ute efter att diskutera vare sig ungdomspraktiken
            som sådan eller vårt förslag om ungdomsjobb, vilket jag tycker
            är bättre, utan jag var ute efter att få veta vilken slutsats
            arbetsmarknadsministern drar av den signal han har givit arbetsgivarna,
            nämligen att de inte skall behöva bry sig om att betala för utfört
            arbete. Det står i pressmeddelandet att det är dagdrömmeri att
            tro att arbetsgivarna vill betala för arbete som utförs.
          </note>
          <note>
            Anf. 219 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Om det rör sig -- med det konjunkturläge vi har
            framåt hösten -- om ca 60 000
          </note>
          <note>
            ungdomar, då måste man ha ett enkelt förslag. Det skall ha ett
            utbildningsinslag som gör att alltihop är bra för de unga som
            går in på jobben.
          </note>
          <note>
            Den här debatten kan vi fortsätta senare, när saker och ting
            är beredda i utskott och kommer till kammaren, men min uppfattning
            är att hitintills redovisade förslag inte ens kommer att ge sysselsättning
            åt hälften av de 60 000 undomar som vill ha praktik och arbete
            utan leder till arbetslöshet, och det är detta jag till varje
            pris vill förhindra.
          </note>
          <note>
            Jag vill inte ha horder av unga människor gående lediga i månader,
            utan de unga går till utbildning eller till ett praktikarbete.
          </note>
          <note type="speaker">
            Anf. 220 INGELA THALÉN (s):
          </note>
          <note>
            Herr talman! Till det sista kan jag snabbt yrka ett absolut bifall.
            Vi är helt överens om att ungdomar inte skall gå sysslolösa. De
            skall in i någonting som ger dem hopp för framtiden.
          </note>
          <note>
            Det är riktigt som Börje Hörnlund säger att de förslag som hitintills
            redovisats -- jag kan tillägga från regeringen -- ger inte 65
            000 ungdomar någon sysselsättning. De ger allra högst räknat 10
            000 à
          </note>
          <note>
            15 000 utöver de 20 000 som redan har sysselsättning i befintliga
            åtgärdsprogram.
          </note>
          <note>
            Men fortfarande anser jag mig inte ha fått något svar på frågan
            om de signaler som ges till arbetsmarknaden: Regeringen anser
            att arbetsgivarna skall få stora subventioner för den insats som
            skall göras för ungdomsjobb!
          </note>
          <note>
            Låt mig avslutningsvis för min del den här gången säga att jag
            avsåg inte småföretagarna. Att de får förmåner när de tar sig
            an unga människor tycker jag är riktigt. Jag tänkte snarare på
            skattesänkningar för aktie- och förmögenhetsägare. Dem var denna
            regering snabb att premiera. Det var till stor del de som stod
            för finansmarknaden under 80-talet.
          </note>
          <note>
            Anf. 221 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Vi har genomfört vissa skattesänkningar för att
            svenska företag skall investera i Sverige och utländska företag
            finna det intressant att investera hos oss.
          </note>
          <note>
            Vi ser nu en tydlig omsvängning efter regeringsskiftet. Svenska
            företag investerar inte längre utomlands på samma sätt som de
            gjorde under senare delen av 80-talet, och det är stort intresse
            från utlandet att börja diskutera investeringar i Sverige.
          </note>
          <note>
            Det här är positivt. Det är enda vägen som vi kan skapa ordinarie
            jobb.
          </note>
          <note type="speaker">
            Anf. 222 INGELA THALÉN (s):
          </note>
          <note>
            Herr talman! Det är naturligtvis positivt att företag är intresserade
            av att etablera sig i Sverige. Det tror jag att vi kan vara överens
            om att man skall se positivt på.
          </note>
          <note>
            Jag vill bara påminna statsrådet om att på grund av andra beslut
            som den nuvarande regeringen har fattat rasade orderingången på
            hemmamarknaden under oktober, november och december i fjol på
            ett mycket dramatiskt sätt, trots sänkningen av förmögenhetsskatten.
          </note>
          <note>
            Överläggningen var härmed avslutad.
          </note>
          <note>
            29 § Svar på fråga 1991/92:558 om nedläggningen av lönsamma industriföretag
            i
          </note>
          <note>
            Västerbotten
          </note>
          <note>
            Anf. 223 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Carin Lundberg har frågat mig om vilka åtgärder
            som regeringen kommer att vidta för att förhindra utarmning av
            företag i Västerbotten.
          </note>
          <note>
            Bakgrunden är enligt Carin Lundberg att en rad väl fungerande
            och vinstgivande enheter inom företag i Västerbotten lagts ned
            och verksamhet flyttats söderut.
          </note>
          <note>
            En av regeringens huvuduppgifter är att återvinna utvecklings-
            och tillväxtkraften i svensk ekonomi. I
          </note>
          <note>
            det ligger bl.a. att skapa gynnsamma förutsättningar för att
            starta, utveckla och driva företag i alla delar av landet. Regeringen
            har därför redan vidtagit en rad åtgärder som kommer att underlätta
            för företagen att utvecklas på ett önskvärt sätt. Skatterna för
            småföretagen kommer att sänkas och en rad regelsystem kommer att
            förenklas.
          </note>
          <note>
            Detta är åtgärder som är nödvändiga för att en utarmning av det
            slag som Carin Lundberg är oroad för skall kunna undvikas. Åtgärder
            som gynnar småföretagen är särskilt viktiga i ett län som
          </note>
          <note>
            Västerbotten som har så stort inslag av små och medelstora företag.
          </note>
          <note>
            Både Carin Lundberg och jag vet att de regionalpolitiska instrumenten
            är viktiga när det gäller att främja en önskvärd näringslivsutveckling
            i Västerbotten. I en totalt sett mycket stram budget har regeringen
            därför ökat de regionalpolitiska anslagen. Detta kommer att gynna
            Västerbotten liksom andra regionalpolitiskt prioriterade områden.
          </note>
          <note>
            I den mycket djupa lågkonjunktur som vi nu befinner oss i är
            det tyvärr så att ett stort antal företag minskar eller helt lägger
            ned sin verksamhet. Det sker också omstruktureringar och omflyttningar
            av verksamhet. Detta berör alla delar av landet. Regeringen kan
            självfallet inte lägga sig i beslut som fattas av enskilda företag.
            I
          </note>
          <note>
            den mån det gäller företag som nyligen erhållit regionalpolitiskt
            stöd kan det däremot bli fråga om att återkräva sådant stöd.
          </note>
          <note>
            Då Carin Lundberg, som framställt frågan, anmält att hon var
            förhindrad att närvara vid sammanträdet, medgav förste vice talmannen
            att
          </note>
          <note>
            Georg Andersson i stället fick delta i överläggningen.
          </note>
          <note type="speaker">
            Anf. 224 GEORG ANDERSSON (s):
          </note>
          <note>
            Herr talman! Jag vill inledningsvis på Carin
          </note>
          <note>
            Lundbergs vägnar tacka för svaret.
          </note>
          <note>
            Det som upprör i det här sammanhanget är att man lägger ner ett
            antal företag i Västerbotten som går med vinst. Befolkningen kan
            inte begripa hur det kan få vara på det sättet.
          </note>
          <note>
            Carin Lundberg och jag deltog i en demonstration på Luciadagen
            i fjol i Robertsfors tillsammans med ett femhundratal ortsbor.
            Då hade vi en förhoppning om att kunna övertyga företagen att
            avstå från nedläggningen. Vi hade tyvärr ingen framgång.
          </note>
          <note>
            Då frågar man sig: Vad gör regeringen i ett sådant läge? Hur
            utnyttjar den sina möjligheter att utöva tryck på företagen i
            fråga?
          </note>
          <note>
            Nu säger arbetsmarknadsministern, liksom en rituell inramning,
            att alla delar av landet skall leva, där skall man kunna driva
            företag osv., och han påstår att det vidtas en rad åtgärder. Jag
            finner av svaret inte särskilt många. Skattesänkningar för företag
            tycks inte ha hjälpt. Och varför skulle de här företagen behöva
            skattesänkning som redan går med vinst?
          </note>
          <note>
            Regelsystem skall förenklas, står det i svaret. Det har vi nu
            fått lära oss betyder att löntagarnas villkor skall försämras.
            Frågan är: Hur långt då? Skall man gå så långt som SAF:s VD på
            sistone gett idéer om, nämligen att sänka lönerna för arbetare
            i Norrland?
          </note>
          <note>
            När det gäller ökade regionalpolitiska anslag kan jag notera
            att insatserna inte är särskilt imponerande. Man minskar i budgeten
            anslagen för lokaliseringsbidrag.
          </note>
          <note>
            Så jag efterlyser fortfarande det kraftfulla agerandet för att
            övertyga företag om att de inte skall göra som man gjort i Västerbotten.
          </note>
          <note>
            Anf. 225 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! När det gäller Robertforsföretaget har jag tagit
            personlig kontakt på allra högsta nivå och samtalat igenom frågorna.
            Jag kommer att ha ytterligare ett sammanträffade, men jag hoppas
            att
          </note>
          <note>
            Georg Andersson har den uppfattningen att företagen måste få
            fatta sina beslut själva. Sedan kan jag som arbetsmarknadsminister
            och minister för regionalpolitiken ta upp samtal och diskutera
            osv., men det vore väl mot alla lagar och regler, om jag skulle
            försöka mig på att överta beslutsfattandet i företagsfrågor.
          </note>
          <note>
            Sedan vill jag ge Georg Andersson ett litet tips här.
          </note>
          <note>
            Om socialdemokraterna inte hade stoppat televerket, skulle vi
            nu haft i gång investeringar på runt en miljard i skogslänen.
          </note>
          <note>
            Men det viktiga hade varit att skapa en modern struktur som företagen
            hade uppskattat. Men ännu viktigare var att televerket ville sänka
            rikstaxorna och utlandstaxorna som är så viktiga för dem som bor
            där avstånden är långa -- som de är i Norr- och
          </note>
          <note>
            Västerbotten. Men det förhindrades, och det var regionalpolitiskt
            ett förödande beslut.
          </note>
          <note>
            Vid en lokalisering långt bort går det att skapa flera tusen
            arbetstillfällen och billigare förutsättningar för företagen,
            och det är viktigt. Jag hoppas att det sker en omprövning.
          </note>
          <note type="speaker">
            Anf. 226 GEORG ANDERSSON (s):
          </note>
          <note>
            Herr talman! Jag tycker att det är ynkligt, herr arbetsmarknadsminister,
            att försöka använda beslutet om att teletaxorna inte skulle höjas
            drastiskt vid årsskiftet som ursäkt för att det går dåligt för
            näringslivet i Norrland. Jag har tidigare fört denna diskussion
            med Börje Hörnlund och
          </note>
          <note>
            Mats Odell och sagt att detta inte får användas som ett slags
            räddningsplanka för att försvara en dålig politik, som ni bedriver.
            Det är ynkedom!
          </note>
          <note>
            Tiden medger inte att jag går in på detaljer, men jag vill ändå
            säga att det här är ett skamlöst försök att utnyttja det beslutet
            på ett mycket ohederligt sätt.
          </note>
          <note>
            Upphör med det! Titta i stället på vad ni har ställt till med
            genom att stoppa byggandet!
          </note>
          <note>
            SAPA i Robertsfors, som föranledde frågan, är ett företag som
            är beroende av att man bygger här i landet.
          </note>
          <note>
            Anf. 227 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag förstår att Georg Andersson tar illa upp. Jag
            vet att televerkets folk, kommunalråd, osv. har förklarat för
            Georg Andersson och hans kamrater hur oerhört felaktigt det var
            att stoppa den viktiga utbyggnaden av infrastrukturen och skapandet
            av ett par tusen arbetstillfällen.
          </note>
          <note>
            Det går att diskutera byggandet. Det är klart att
          </note>
          <note>
            40 000 tomma lägenheter och tusentals billiga kontor påverkar
            arbetsmarknaden. Men dessa kunde byggas genom att man så att säga
            köpte folk från exportindustrin under 1989--1990. Det var ett
            rus, och nu känner vi av baksmällan. Vem regerade under 1989--1990?
          </note>
          <note type="speaker">
            Anf. 228 GEORG ANDERSSON (s):
          </note>
          <note>
            Herr talman! Jag tillhörde den regeringen. Jag kämpade med näbbar
            och klor för att hitta lägenheter runt om i landet för att bereda
            plats åt flyktingar som bodde i förläggningar. Alla kommuner sade
            att de hade brist på lägenheter och lång bostadskö och att de
            måste få bygga mer. Då bromsade nuvarande arbetsmarknadsminister
          </note>
          <note>
            Börje Hörnlund och hans regeringskolleger ett byggande av bostäder
            här i landet.
          </note>
          <note>
            Arbetsmarknadsministern talar om att vi har stoppat televerkets
            investering. Televerket är och förblir en av de allra största
            investerarna i landet.
          </note>
          <note>
            Televerket kan fortsätta att investera alldeles oberoende av
            beslutet om att förskjuta den drastiska lokaltaxehöjningen ett
            halvår.
          </note>
          <note>
            Regeringen hade frihet att se till att televerket fick höja taxorna
            på ett annat sätt för att kunna upprätthålla den planerade investeringsvolymen.
          </note>
          <note>
            För övrigt har detta beslut endast förorsakat en marginell förändring
            av televerkets inkomster.
          </note>
          <note>
            Beslutet fattades av regeringen efter ett uttalande av riksdagen.
          </note>
          <note>
            Anf. 229 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Så sent som i dag har ett socialdemokratiskt kommunalråd
            från vårt hemlän uppvaktat mig och varit ledsen över det som har
            hänt med televerkets investeringar. Gång på gång kommer representanter
            för kommuner till mig och säger att beslutet inte var bra.
          </note>
          <note>
            Som arbetsmarknadsminister -- om jag nu skall se detta i ett
            så snävt perspektiv -- tycker jag inte att det är bra att 2 000--3
            000 arbetstillfällen försvinner på grund av att en, som Georg
            Andersson säger, tidigare regering ville skjuta på en förändring
            ett halvår på grund av några artiklar i en tidning. Då har man
            lånat sig till den allra billigaste politik som man kan låna sig
            till. Jag trodde att det låg större tankar bakom beslutet.
          </note>
          <note type="speaker">
            Anf. 230 GEORG ANDERSSON (s):
          </note>
          <note>
            Herr talman! Jag tycker att det här är ganska upprörande. Vi
            har en allvarlig situation. I vårt gemensamma hemlän Västerbotten
            läggs företag som går med vinst ner. Arbetsmarknadsministern säger
            att han inte kan göra något och att han skall prata med företagen.
          </note>
          <note>
            Arbetstillfällen försvinner, bl.a. 72 i Robertsfors.
          </note>
          <note>
            Det är ett hårt slag mot kommunen. Det här gäller även en rad
            andra företag, bl.a. gruvnäringen, som ni ger en dödsstöt.
          </note>
          <note>
            I det läget flyr arbetsmarknadsministern till frågan om televerket.
            Televerket har gjort ett stort nummer av sin indignation och skapat
            en väldig opinion på ett helt vilseledande sätt och därmed vilselett
            ett stort antal kommunalråd.
          </note>
          <note>
            Regeringen är ansvarig för vad televerket har för investeringsresurser.
            Televerket kan fortsätta att arbeta på en mycket hög investeringsnivå.
          </note>
          <note>
            Regeringen bör se till att televerket utnyttjar denna höga investeringsnivå
            till att bygga ut också i
          </note>
          <note>
            Norrland.
          </note>
          <note>
            Anf. 231 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Vad föreslår Georg Andersson när det gäller de företag
            som har fattat beslut om att lägga ner? Skall vi övergå till ett
            stalinistiskt styrelsesätt och ta bort friheten på marknaden?
            Jag anser -- och det vet jag att Georg Andersson också gör --
            att det vore rätt farligt.
          </note>
          <note>
            Det var inte så ovanligt under den socialdemokratiska regeringens
            tid att ett statsråd kallade till sig folk inför en nedläggning,
            inte bara en gång utan även två gånger, för att resonera igenom
            situationen. Mer kan statsrådet inte göra.
          </note>
          <note>
            Vet Georg Andersson någon annan metod för hur man tar över företagens
            beslutanderätt?
          </note>
          <note type="speaker">
            Anf. 232 GEORG ANDERSSON (s):
          </note>
          <note>
            Herr talman! Herr arbetsmarknadsminster! Nu sitter ni i regeringen
            och är ansvarig för landets politik, framför allt arbetsmarknads-
            och regionalpolitiken. Eftersom det är ni som har makten, frågar
            jag vad ni gör i det här läget, när sysselsättningen viker? Den
            viker på grund av att lönsamma företag i en regionalpolitiskt
            utsatt region lägger ner verksamheten för att fortsätta den i
            södra Sverige.
          </note>
          <note>
            Jag ställer den frågan till den som är ansvarig för regionalpolitiken,
            och han frågar då mig vad jag skulle göra i den situationen! Ja,
            jag önskar att jag satt kvar i regeringen, men väljarna ville
            inte det.
          </note>
          <note>
            Men om ni fortsätter på det här sättet är vi snart tillbaka.
          </note>
          <note>
            Anf. 233 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Ibland är väljarna klokare än vad
          </note>
          <note>
            Georg Andersson tror.
          </note>
          <note>
            Överläggningen var härmed avslutad.
          </note>
          <note>
            30 § Svar på fråga 1991/92:514 om skolhälsovården
          </note>
          <note type="speaker">
            Anf. 234 Statsrådet BEATRICE ASK (m):
          </note>
          <note>
            Herr talman! Margitta Edgren har frågat mig vilka initiativ jag
            ämnar ta för att klargöra ansvaret för tillsynen över skolhälsovården,
            så att skolsköterskor känner sig ha stöd av skolverket i sitt
            arbete.
          </note>
          <note>
            Först vill jag betona att skollagen är helt klar på denna punkt.
            Statens skolverk skall ha tillsyn över skolhälsovården.
          </note>
          <note>
            Skolhälsovården är den förebyggande och medicinska delen av skolans
            elevvård.
          </note>
          <note>
            Skolhälsovården är ett led i en kontinuerlig hälsoövervakning,
            som börjar i samband med mödra- och barnhälsovård. På så vis ingår
            skolhälsovården inte bara i skolans elevvårdande verksamhet utan
            är också en del av de offentliga allmänna medicinska insatserna.
            Skolhälsovården berör därmed både skolverket och socialstyrelsen.
          </note>
          <note>
            I remissyttrande över betänkandet (SOU 1991:63)
          </note>
          <note>
            Tillsynen över hälso- och sjukvården har skolverket framfört
            synpunkten att skolhälsovårdens samtliga medicinska frågor borde
            överföras till socialstyrelsen.
          </note>
          <note>
            Jag har för egen del ännu inte hunnit sätta mig in i bakgrunden
            till skolverkets ställningstaganden.
          </note>
          <note>
            Däremot kommer vi att ta upp en diskussion med skolverket om
            skolhälovården. Hittills finns emellertid inga planer på att föreslå
            någon ändring i skolverkets tillsynsfunktion.
          </note>
          <note>
            Skolverket är en ny myndighet och kan behöva viss tid för att
            finna bra arbets- och samarbetsformer.
          </note>
          <note>
            För närvarande bereds inom regeringskansliet särskilda direktiv
            för den fördjupade anslagsframställning som skolverket skall lämna
            senast den 1 september 1993. I samband med detta arbete kommer
            en del frågor om skolverkets tillsyns- och bevakningsuppgifter
            för skolområdet att aktualiseras.
          </note>
          <note>
            Det är emellertid viktigt att de båda myndigheterna samverkar.
            Som tillsynsmyndighet för skolhälsovården är det skolverkets uppgift
            att t.ex.
          </note>
          <note>
            samordna vissa förebyggande insatser på hälso- och sjukvårdens
            område. Det ankommer på myndigheterna själva att avgöra i vilken
            form en samverkan bäst kan ske.
          </note>
          <note type="speaker">
            Anf. 235 MARGITTA EDGREN (fp):
          </note>
          <note>
            Herr talman! Jag tackar statsrådet för svaret. Jag är nöjd med
            att statsrådet klart talar om att ansvaret för tillsynen ligger
            på skolverket.
          </note>
          <note>
            Det finns andra delar avsvaret som jag är mer tveksam till. Det
            gäller bl.a. bakgrunden till skolverkets ställningstagande om
            att överföra ansvaret till socialstyrelsen. När SÖ skulle avvecklas
            blev Ulf Lundgren tillfrågad. Redan då ansåg han att tillsynen
            över skolhälsovården borde ha fallit på socialstyrelsens lott
            och att det inte behövdes någon personal inom skolverket för denna
            uppgift. Inte ens då hade han någon tanke på att följa de bestämmelser
            som är angivna i skollagen, vilket är rätt anmärkningsvärt.
          </note>
          <note>
            Under hösten har skolverket och socialstyrelsen varit i kontakt
            med varandra för att diskutera vem som skall ha ansvaret. Socialstyrelsen
            skall ju ha ett tillsynsansvar över hälso- och sjukvården. Trots
            att lagen är tydlig ramlar frågan mellan två stolar.
          </note>
          <note>
            Vi måste också diskutera den aktuella tillsynsfrågan. Skolverket
            har inte skaffat sig en kompetens inom skolhälsovårdens tillsynsdel,
            och verket har inte visat något intresse för detta.
          </note>
          <note>
            Socialstyrelsen har viss kompetens men har inte något större
            intresse. Däremellan sitter skolsköterskorna.
          </note>
          <note>
            Jag vill att statsrådet tydligare gör klart att det ingår i skolverkets
            ansvar att se till att det finns en bemanning så att verket kan
            ta ansvaret.
          </note>
          <note>
            Aktuellt just nu är en vaccinationsrapport från skolsköterskor
            landet runt som lämnades in i maj
          </note>
          <note>
            1991. Rapporten sammanställdes av skolverket, men skolsköterskorna
            väntar fortfarande på en feedback.
          </note>
          <note type="speaker">
            Anf. 236 Statsrådet BEATRICE ASK (m):
          </note>
          <note>
            Herr talman! Skolverkets ansvar på det här området är otvetydigt
            i dagsläget. Jag vidhåller att det är så.
          </note>
          <note>
            Jag har aktualiserat en diskussion kring skolhälsovården med
            skolverket om frågan om medicinska handikapp. Där råder i dag
            stor oro, eftersom man undrar om ansvaret skall ligga på
          </note>
          <note>
            Handikappinstitutet eller skolverket. Frågan är besvärlig.
          </note>
          <note>
            Personligen tvekar jag till skolverkets inställning att socialstyrelsen
            skall ta över. Jag tycker att skolsköterskan utgör grunden till
            elevhälsovården.
          </note>
          <note>
            Jag är rädd för att om skolan släpper ansvaret och samordningen
            för verksamheten kan kommunerna få för sig att skolsköterskor
            inte behövs längre, och det är fel slutsats.
          </note>
          <note>
            Jag känner mig olycklig över att jag inte har kommit längre när
            det gäller att sätta mig in i dessa frågor. Det vore en olycka
            att ta bort ansvaret från skolans verksamhet. Vi har alla barn
            i skolan. Det här är min allmänna inställning. Jag vill inte i
            det här svaret, vilket väl framgår, vara så otroligt tydlig, eftersom
            jag tycker att man måste ta till sig alla synpunkter på området.
            Men det är min principiella grundinställning, och jag känner i
            ryggmärgen att skolsköterskan har en oerhört viktig plats i skolan.
          </note>
          <note type="speaker">
            Anf. 237 MARGITTA EDGREN (fp):
          </note>
          <note>
            Herr talman! Jag är glad för statsrådets senaste inlägg. Jag
            har samma inställning. Jag menar att den förebyggande och medicinska
            skolhälsovården är ett nödvändigt komplement till skolans pedagogiska
            mål. Det är utmärkt om vi är överens om det utgångsläget.
          </note>
          <note>
            De akuta problemen gäller den feedback skolsköterskorna vill
            ha. Skolsköterskornas förening har t.ex. meddelat att endast 92
            % av eleverna i årskurs fyra vaccineras mot difteri och stelkramp,
            vilket skulle bero på att en mängd små men ofarliga biverkningar
            har rapporterats. Men det är tillräckligt för att de inte skall
            våga gå vidare.
          </note>
          <note>
            Så länge de inte har stöd för medicinsk kompetens av sin tillsynsmyndighet
            törs de inte gå vidare. På samma sätt är det aktuellt nu i samband
            med vårens smittorapport att få ihop blanketter, skicka ut dem,
            ställa samman och skicka tillbaka dem till skolsköterskan. Det
            finns alltså viktiga uppgifter inom skolhälsovården som vacklar,
            som så att säga ramlat mellan stolarna och där skolsköterskorna
            inte känner att de har det stöd som lagen egentligen ger dem.
          </note>
          <note>
            Då är min fråga igen: Är statsrådet beredd att handfast, dock
            inte handgripligt, klargöra att skolverkets skyldighet är att
            följa skollagen, dvs.
          </note>
          <note>
            att utöva tillsyn?
          </note>
          <note type="speaker">
            Anf. 238 Statsrådet BEATRICE ASK (m):
          </note>
          <note>
            Herr talman! Svaret på frågan är naturligtvis ja. Jag kommer
            att ta upp den akuta frågan så snart som möjligt med skolverket.
            Det finns många, det vill jag gärna säga, långsiktiga frågor om
            barns och ungdomars hälsotillstånd som jag tycker hör ihop med
            skolverksamheten och som bekymrar mig. Jag tycker att det är sorgligt
            om ingen känner ansvar för det. Dessutom rimmar tendenserna litet
            illa med vad som sker på skolområdet i övrigt, där ju skolbarnsomsorgen
            och skolan går ihop för att hitta en helthetssyn kring barnens
            situation. Här finns det anledning att både analysera och ta mer
            tid till att sätta sig in i frågorna och föra en ordentlig diskussion.
            Sedan får vi se var vi hamnar.
          </note>
          <note>
            Jag skall som sagt ta kontakt med skolverket, för det här är
            faktiskt någonting man måste reagera på.
          </note>
          <note>
            Innan vi har ändrat inställning får man i varje fall följa de
            regler som gäller.
          </note>
          <note type="speaker">
            Anf. 239 MARGITTA EDGREN (fp):
          </note>
          <note>
            Herr talman! De första grunderna för skolhälsovården i Sverige
            lades redan på 1830-talet.
          </note>
          <note>
            Det har bidragit till att vi har haft låga ohälsotal hos skolbarnen.
            Jag delar den inställning som statsrådet här framförde, att detta
            är en väsentlig del i skolans verksamhet, lika viktig som de pedagogiska
            målen.
          </note>
          <note>
            Den kompletterar de pedagogiska målen.
          </note>
          <note>
            Beträffande överföringen av ansvaret till socialstyrelsen tycker
            jag att ansvaret för skolbarnens hälsa måste ses i ett mycket
            vidare perspektiv än hälso- och sjukvårdens organisation för vuxna
            människor, eftersom det här gäller att utnyttja alla resurser
            i samverkan med skolan --
          </note>
          <note>
            fritid, kultur och socialt kunnande. Kontinuiteten i arbetet
            med barnen är faktiskt det allra viktigaste, viktigare t.o.m.
            än kontinuitet i andra sammanhang.
          </note>
          <note>
            Överläggningen var härmed avslutad.
          </note>
          <note>
            31 § Svar på fråga 1991/92:534 om privata skolor
          </note>
          <note type="speaker">
            Anf. 240 Statsrådet BEATRICE ASK (m):
          </note>
          <note>
            Herr talman! Ewa Hedkvist Petersen har frågat mig om det är regeringens
            målsättning att bortemot var femte grundskoleelev skall gå i en
            fristående skola vid slutet av 90-talet.
          </note>
          <note>
            Regeringens målsättning är att elever och föräldrar skall ha
            rätt att välja skola på lika villkor, oavsett skolans juridiska
            upplåtelseform, och att skolor skall ha rätt till offentliga medel
            enligt likvärdiga principer oavsett om skolan är kommunal eller
            fristående. Detta måste innebära en större valfrihet såväl inom
            det kommunala skolväsendet som mellan kommunala och fristående
            skolor samt klarare och rimligare ekonomiska villkor för de fristående
            skolorna.
          </note>
          <note>
            I dag går mindre än 1 % av eleverna i fristående skolor. Internationellt
            sett är den siffran mycket låg, vilket också kan ha sin förklaring
            i att de fristående skolorna ofta har behandlats tämligen styvmoderligt
            av stat och kommun. Det är rimligt att anta, att när målsättningen
            om fritt val på lika villkor förverkligas, kommer andelen elever
            i fristående skolor att öka.
          </note>
          <note>
            Hur stor andelen elever i fristående skolor kommer att bli i
            framtiden varken kan eller skall regeringen ha någon uppfattning
            om. Regeringens ambition är inte att var femte, var tionde, varannan
            eller någon annan andel av eleverna skall välja det ena eller
            det andra. Regeringens ambition är att alla elever skall kunna
            välja skola. Jag kan inte erinra mig att ha uttalat någon annan
            uppfattning än denna, varför jag vill veta vilka tidningsuppgifter
            frågeställaren bygger sin fråga på.
          </note>
          <note type="speaker">
            Anf. 241 EWA HEDKVIST PETERSEN (s):
          </note>
          <note>
            Herr talman! Jag vill tacka skolministern för svaret.
          </note>
          <note>
            Bakgrunden till min fråga är vissa tidningsuppgifter, som skolministern
            gärna får ta del av. Enligt dessa har hon uttalat att hon har
            en målsättning för hur många elever som fram till sekelskiftet
            skall gå i privata skolor. Jag vet att ledande företrädare för
            Moderata samlingspartiet vid andra tillfället har uttalat denna
            målsättning.
          </note>
          <note>
            Därför är det viktigt att vi får diskutera frågan.
          </note>
          <note>
            Om jag skall tolka svaret, kan jag väl säga att det återigen
            är en differens mellan det skolministern uttalat i frågan och
            regeringens uppfattning. I
          </note>
          <note>
            denna fråga är det precis så som i fråga om betygen.
          </note>
          <note>
            Vi vet att skolministern där har uttalat sin egen uppfattning.
            Det gäller också frågan om avgifter i privata skolor. Det har
            framkommit att det inte är någonting som regeringen som helhet
            står bakom --
          </note>
          <note>
            tror vi i alla fall.
          </note>
          <note>
            När jag läser svaret tycker jag mig se tecken till idyllisering
            av vad valfrihet och privatisering inom skolväsendet skulle innebära.
            Det oroar mig litet grand. Vad vi brottas med är nedskärningar
            i kommuner. Det drabbar skolan. Vi vet också -- det har även borgerliga
            tidningar varnat för -- att det kan innebära problem med en kraftig
            utbyggnad av antalet privata skolor. Det kan innebära att vi t.ex.
          </note>
          <note>
            får segregation. Därför skulle jag vilja fråga skolministern,
            både utifrån den samhällsdebatt som pågår och utifrån det svar
            som jag har fått och som vi hört här, om inte skolministern ser
            att det kan skapas problem med en väldigt snabb utbyggnad av antalet
            privata skolor, då man på något sätt, vi vet ännu inte hur, skall
            fördela pengarna mellan det offentliga skolväsendet och privata
            skolor.
          </note>
          <note type="speaker">
            Anf. 242 Statsrådet BEATRICE ASK (m):
          </note>
          <note>
            Herr talman! Låt mig först säga att jag är väldigt nyfiken på
            artikeln.
          </note>
          <note>
            Jag vet att andra har uttalat sig om målsättningen för hur stor
            andel elever som borde göra det ena eller det andra. Jag vet också
            att jag till journalister har sagt att jag själv inte har någon
            siffra på vad som är den idealiska målsättningen men att jag naturligtvis
            hoppas att vi kan åstadkomma en ansenlig mängd fristående skolor,
            eftersom jag tror att mångfald är bra.
          </note>
          <note>
            Ewa Hedkvist Petersen säger att jag har uttalat mig annorlunda
            än regeringen om betyg. Det är sant, därför att jag har uttalat
            mig om min personliga uppfattning. Det gjorde jag på ett tidigt
            stadium i den debatten. Jag har varit väldigt noga med att varje
            gång påpeka att det är min högst personliga uppfattning och att
            understryka vad regeringen har sagt. Det är ju en regering med
            många deltagare;
          </note>
          <note>
            det måste man reda ut.
          </note>
          <note>
            När det gäller skolavgifterna har jag aldrig uttalat mig på annat
            sätt än regeringen, av det enkla skälet att regeringen ännu inte
            har någon uppfattning om avgifternas vara eller icke vara i fristående
            skolor.
          </note>
          <note>
            Jag tror att den typ av differenser som Ewa
          </note>
          <note>
            Hedkvist Petersen upplever -- det är hon säkert inte ensam om
            -- bl.a. beror på att intresset, engagemanget och känslostormarna
            inom skolområdet i dag är ganska stora. Jag försöker vara varsam
            med orden, men det är inte så lätt.
          </note>
          <note>
            Om jag ser några problem med fristånede skolor?
          </note>
          <note>
            Beträffande segregation kan vi faktiskt nu ta ett steg åt rätt
            håll, av det skälet att det i dag finns en segregation, eftersom
            många inte har möjlighet att välja bland alternativ. Jag tror
            inte att fler fristående skolor eller ökad valfrihet automatiskt
            leder till ekonomiska bekymmer eller organisatoriska problem för
            kommunerna.
          </note>
          <note>
            Tvärtom tror jag att det kan finnas lösningar. I mitt nästa inlägg
            skall jag försöka förklara en del av det som jag tycker är centralt.
          </note>
          <note type="speaker">
            Anf. 243 EWA HEDKVIST PETERSEN (s):
          </note>
          <note>
            Herr talman! Visst kan vi alltid diskutera det här med differenser.
            Jag tyckte det var bra att få ställa frågan och få klarat ut om
            regeringen har någon målsättning. Nu har vi fått ett svar som
            åtminstone gäller tills propositionen om fristående skolor kommer.
            Jag vill passa på att fråga: När kommer den propositionen? En
            av anledningarna till att jag tvingats ställa denna fråga är att
            vi inte fått den.
          </note>
          <note>
            Hade vi fått propositionen, hade vi kanske vetat litet mera om
            motiven bakom regeringens och skolministerns uttalanden om privata
            skolor och hur bra valfriheten skall vara.
          </note>
          <note>
            Sedan måste jag säga att jag anser att skolministern förminskar
            eller inte ser de problem som kan uppstå om det blir en väldigt
            snabb utbyggnad av privata skolor och vi skall fördela pengarna
            i ett läge då vi måste skära ned i kommunerna. Jag tycker såsom
            socialdemokrat att det viktigaste är att alla barn får den bästa
            utbildningen.
          </note>
          <note>
            Jag vill än en gång fråga om inte skolministern verkligen ser
            några problem med detta.
          </note>
          <note type="speaker">
            Anf. 244 Statsrådet BEATRICE ASK (m):
          </note>
          <note>
            Herr talman! Det finns ett ideologiskt skäl till att
          </note>
          <note>
            Ewa Hedkvist Petersen ser så många problem medan jag ser fördelarna.
            Det finns där en ideologisk skiljelinje.
          </note>
          <note>
            Visst finns de bekymmer. Nu tror jag inte, även om jag kanske
            önskar att det vore så, att det kommer att växa upp horder av
            fristående skolor, eftersom skolorganisationen är väl utbyggd
            i landet. Det finns faktiskt platser till alla barn. Det är ganska
            besvärligt och kräver ganska stora insatser att skapa nya skolor.
            Därför tror jag att den här förändringen kommer att ske successivt.
            Jag ser faktiskt inga större bekymmer med att klara av hanteringen.
          </note>
          <note>
            Däremot tycker jag att vi har ett faktiskt problem i dag: Man
            vill att alla barn skall ha plats i skolan och att alla barn skall
            få den bästa utbildningen. Den avgörande frågan är om det är Ewa
            Hedkvist
          </note>
          <note>
            Petersen, jag och andra nationella politiker som skall bestämma
            vilka skolor det skall vara eller om elever och föräldrar skall
            kunna ha ett inflytande över det hela. Från regeringens sida är
            inställningen helt klar: elever och föräldrar skall kunna välja.
          </note>
          <note>
            Detta har vi försökt förverkliga.
          </note>
          <note type="speaker">
            Anf. 245 EWA HEDKVIST PETERSEN (s):
          </note>
          <note>
            Herr talman! Jag har försökt gång på gång att få skolministern
            att ändå tänka igenom situationen och se vilka problem det kan
            bli för de elever som drabbas i dessa tider, då vi också har nedskärningar
            och man skall försöka genomföra en förändring av systemet. Men
            det är väldigt svårt att få skolministern att kommentera det.
          </note>
          <note>
            Jag tycker att det är trist att skoldebatten nu så väldigt mycket
            handlar om driftsformer.
          </note>
          <note>
            Häromdagen hörde jag en reporter fråga så här med anledning av
            den debatt som vi har haft om driftsformerna: Vad är en elev?
            Är det ett barn som tragglar läxan och hoppar hopprep i skolan,
            eller är det en vandrande summa pengar? Jag tycker att det visar
            litet grand åt vilket håll skoldebatten har gått.
          </note>
          <note>
            Det handlar väldigt mycket om pengar och väldigt litet om hur
            vi skall kunna bevaka alla barns rätt att få en bra utbildning.
            Jag frågar återigen: När kommer propositionen om privata skolor?
          </note>
          <note type="speaker">
            Anf. 246 Statsrådet BEATRICE ASK (m):
          </note>
          <note>
            Herr talman! Jag hann inte svara på den frågan i mitt förra inlägg.
            Jag kan inte ge något exakt besked om när propositionen kommer.
            Min ambition är att regeringen skall vara klar så snart som möjligt,
            men vi har många propositioner i pipelinen, om man får uttrycka
            sig så. Det är viktigt att propositionen kommer snabbt, därför
            att många kommuner har sina egna skolpengsidéer. Det är viktigt
            att man har en ram som gäller för landet som helhet.
          </note>
          <note>
            Det är inte svårt för mig att sätta mig in i de administrativa
            och organisatoriska problemen, eftersom jag har kommunal erfarenhet
            själv. Men jag tycker inte man skall överdriva svårigheterna,
            vilket jag ibland har en känsla av att socialdemokraterna vill
            göra.
          </note>
          <note>
            Jag delar uppfattningen att vi har haft för många debatter om
            ekonomi och organisation i utbildningspolitiken och för få debatter
            om innehållet. Men den här typen av frågor handlar ju om organisation
            och inte så mycket om vad vi skall undervisa i och på vilket sätt.
            Det är faktiskt någonting som regeringen nu har tagit itu med.
            Vi för en intensiv diskussion om läroplansarbetet just nu, vilket
            jag tycker är väldigt positivt.
          </note>
          <note type="speaker">
            Anf. 247 EWA HEDKVIST PETERSEN (s):
          </note>
          <note>
            Herr talman! När jag vill att skolministern skall sätta sig in
            i vilka konsekvenserna blir, handlar det inte om administrativa
            och ekonomiska bekymmer.
          </note>
          <note>
            Det handlar om vilka konsekvenser det kan få för de elever som
            har problem i skolan och som har speciella behov. Det handlar
            om konsekvenserna för glesbygdsskolor; vilka elever det är som
            verkligen får välja och om det kan skapas segregation. Alla dessa
            bekymmer tycker jag det är väldigt viktigt att föra en diskussion
            om. Det är därför jag är så mån om att få reda på när propositionen
            kommer. Jag upplever att den har varit aviserad i flera veckor.
            Vi har på alla möjliga sätt försökt få reda på när den kommer.
            Vi har ställt frågor till skolministern och till departementet,
            men vi får inga besked. Vi hörde en regeringsföreträdare säga
            att den skall komma i år.
          </note>
          <note>
            Vi läser i tidningarna att det är problem i regeringen att komma
            överens om skolavgifter. Allt detta gör att man som riksdagspolitiker
            naturligtvis gärna skulle vilja se vad det är för förslag som
            regeringen kommer med. Vi vill gärna ha en proposition så att
            vi kan vara med och diskutera.
          </note>
          <note type="speaker">
            Anf. 248 Statsrådet BEATRICE ASK (m):
          </note>
          <note>
            Herr talman! Jag kan försäkra riksdagen att när regeringen kommer
            med en proposition skall vi också få tid att diskutera den. När
            man skall ändra så radikalt som vi är på väg att göra när det
            gäller fördelningen av ekonomiska medel till utbildning, är det
            bra om regeringen ägnar de olika principfrågorna ett intresse.
            Det finns inte ett självklart svar på varje fråga. Det visar också
            vår diskussion här.
          </note>
          <note>
            Därför lägger vi ner möda och omsorg på detta. Jag törs som sagt
            inte svara på hur lång tid det tar att bli färdig med det.
          </note>
          <note>
            Vi kommer med ett förslag, och då skall vi självfallet diskutera
            alla de olika delarna och aspekterna bl.a. här i riksdagen.
          </note>
          <note type="speaker">
            Anf. 249 EWA HEDKVIST PETERSEN (s):
          </note>
          <note>
            Herr talman! Det är bra att få höra att vi snart kommer att få
            propositionen till riksdagen, så att vi här kan vara med och diskutera.
            Då kan vi diskutera vilka motiv som finns för att eventuellt ändra
            på hur pengarna skall gå mellan olika skolor, vilka motiv som
            finns för att stimulera privata skolor, och vi kan som opposition
            redovisa vår ståndpunkt.
          </note>
          <note>
            Jag vet också att det gäller många principfrågor. Jag har förstått
            av debatten i tidningarna och av olika uttalanden att det i regeringen
            finns delade meningar om t.ex. avgifter. Vad jag har förstått
            är det en av de frågor man har fastnat på. Det vore intressant
            om man som socialdemokrat hade möjlighet att få lägga fram synpunkter
            på dessa frågor. Jag hoppas att inte beslutsvåndan i regeringen
            och behandlingen av dessa principfrågor skall ta alltför lång
            tid, utan att vi snart skall ha ett förslag här i kammaren, så
            att vi kan föra en politisk diskussion om dessa mycket viktiga
            frågor.
          </note>
          <note>
            Överläggningen var härmed avslutad.
          </note>
          <note>
            32 § Svar på fråga 1991/92:499 om optisk luftbevakning
          </note>
          <note>
            Anf. 250 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Sten Andersson i Malmö har frågat mig vilka åtgärder
            som planeras för att säkra att optisk luftbevakning kan användas
            i ett läge då radarsystemet eller delar av det har slagits ut.
          </note>
          <note>
            Regeringen har i försvarsbeslutspropositionen
          </note>
          <note>
            (prop. 1991/92:102) godtagit överbefälhavarens förslag att av
            besparingsskäl successivt avveckla den nuvarande optiska luftbevakningen.
          </note>
          <note>
            Investeringar i och underhåll av systemet bör därför avbrytas
            den 1 juli 1992.
          </note>
          <note>
            Regeringen anser emellertid att en enklare form av optisk luftbevakning
            bör övervägas. Regeringen har därför i 1992 års planeringsanvisningar
            -- vilka beslutades den 19 mars -- uppdragit åt överbefälhavaren
            att redovisa möjligheterna att skapa ett förenklat system och
            organisation för optisk underrättelseinhämtning m.m.
          </note>
          <note>
            Anf. 251 STEN ANDERSSON i Malmö (m):
          </note>
          <note>
            Herr talman! Jag tackar för svaret. Jag tycker att
          </note>
          <note>
            ÖB:s förslag är dåligt. Vi vet alla att radarsystemet är ytterst
            effektivt. Men i en situation där det är utslaget helt eller delvis
            har vi ingenting, om man skulle följa ÖB:s förslag att ta bort
            investeringar i och underhåll av den optiska luftbevakningen.
          </note>
          <note>
            Jag är därför mycket tacksam för det som sägs i sista stycket
            i statsrådets svar. Han säger där att regeringen har beslutat
            uppdra åt ÖB att redovisa möjligheterna att skapa ett förenklat
            system, som kanske inte kostar så mycket pengar.
          </note>
          <note>
            Jag vet att försvarsministern känner till att radarsystemet har
            slagits ut vid ett antal tillfällen de senaste åren. Då har det
            inte funnits någonting, och det har varit fritt fram. Det läget
            vill jag inte att det svenska försvaret skall hamna i.
          </note>
          <note>
            Herr talman! Till sist vill jag ställa en fråga till försvarsministern.
            Med utgångspunkt i planeringsanvisningarna, hur stor del av dagens
            optiska luftbevakningssystem beräknar försvarsministern skall
            kunna vara kvar i framtiden?
          </note>
          <note>
            Anf. 252 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Får jag först säga att systemet med optiskt underrättelseinhämtning
            som princip är ett bra system. Det innebär att man kan rapportera
            inte bara flygrörelser utan också flygplanstyp, luftlandsättningar,
            bränder, explosioner och en rad andra saker. Kostnaderna är emellertid
            höga. Jag vill upplysa om att kostnaden för att behålla det nuvaranda
            systemet skulle bli 290 milj.kr., utöver kostnaderna för försvarsbeslutspropositionen
            för åren 1992--1997, alltså den tid som försvarsbeslutet avser
            omfatta. Det är pengar som dess värre inte finns till förfogande.
          </note>
          <note>
            Det är nu överbefälhavarens och chefens för flygvapnet sak att
            lägga fram ett förslag om hur ett nytt system skall se ut. Jag
            kan därför inte ge någon exakt bild av vad som kan bli möjligt.
            Man kan tänka sig att det blir något mindre omfattande än dagens
            system och att det i än högre grad kommer att bygga på frivilliginsatser.
            Den optiska luftbevakningen är ju flygvapnets i särklass största
            frivilligrörelse. Jag hoppas att vi skall kunna hitta ett system,
            som i princip klarar av det som den optiska luftbevakningen gör
            i dag men blir billigare och än mer tar i anspråk den frivillighet
            som finns.
          </note>
          <note>
            Anf. 253 STEN ANDERSSON i Malmö (m):
          </note>
          <note>
            Herr talman! Jag är tacksam och glad för det senaste beskedet
            som försvarsministern lämnade.
          </note>
          <note>
            Det är bra om vi kan få en idealitet kring detta och få människor
            engagerade till samma kostnad som i dag samtidigt som vi uppnår
            effektivitet. Detta kostar mycket pengar. Men den dag vi inte
            har något radarsystem har vi ingenting, om vi inte har optisk
            luftbevakning.
          </note>
          <note>
            Jag tackar än en gång för svaret.
          </note>
          <note>
            Överläggningen var härmed avslutad.
          </note>
          <note>
            33 § Svar på fråga 1991/92:498 om statsbidraget till Älvdalens
            kommun
          </note>
          <note type="speaker">
            Anf. 254 Finansminister ANNE WIBBLE (fp):
          </note>
          <note>
            Herr talman! Lars-Ove Hagberg har frågat mig om regeringen kommer
            att utbetala ett visst statsbidrag till Älvdalens kommun även
            om kommunen blir fälld för brott mot vattenlagen vid domstolsprövning.
          </note>
          <note>
            Eftersom det har blivit ett komplicerat ärende måste tyvärr mitt
            svar bli ganska långt.
          </note>
          <note>
            Kommunen ansökte våren 1989 om extra skatteutjämningsbidrag till
            förebyggande åtgärder mot översvämningar genom schaktningar vid
          </note>
          <note>
            Brattströmmen, Idre. Regeringen beslutade i september 1989 att
            preliminärt bevilja kommunen
          </note>
          <note>
            3 100 000 kr. under förutsättning att kommunfullmäktige beslutade
            att vidta de enligt ansökningen planerade åtgärderna. Ett sådant
            beslut fattades också av kommunen.
          </note>
          <note>
            I bakgrundsbeskrivningen till frågan säger Lars-
          </note>
          <note>
            Ove Hagberg att dåvarande finansministern våren
          </note>
          <note>
            1990 beslöt att inte bevilja kommunens statsbidragsansökan efter
            att fråga om brottsmisstanke tagits upp i riksdagen. Jag förmodar
            att Lars-Ove Hagberg syftar på det uttalande finansministern gjorde
            den 3 april 1990, när han besvarade en fråga liknande den som
            nu har ställts till mig. Han uttalade då att regeringen skulle
            avvakta länsstyrelsens tillståndsprövning enligt naturvårdslagen
            innan slutlig ställning togs i bidragsärendet. Ministern sade
            också att
          </note>
          <note>
            ''brofrågan'' inte omfattades av bidragsansökan och därför inte
            skulle påverka tidpunkten för regeringens beslut. Det var alltså
            inte så att bidragsansökan avslogs.
          </note>
          <note>
            Eftersom oklarhet har rått beträffande projektets genomförande
            och omfattning har både den förutvarande och den nuvarande regeringen
            avvaktat med sitt slutliga ställningstagande i bidragsärendet.
            Några av anledningarna till att ärendet har dragit ut på tiden
            är att projektet kräver tillstånd enligt såväl vattenlagen som
            naturvårdslagen, och att kommunen har vidtagit åtgärder utan att
            ha behövliga tillstånd.
          </note>
          <note>
            Genom dom i vattendomstolen den 7 februari 1990
          </note>
          <note>
            har kommunen fått tillstånd enligt vattenlagen att utföra projektet
            med undantag av en provisorisk överfart över Österdalälven. Tillståndet
            får tas i anspråk utan hinder av att domen ej vunnit laga kraft.
            Domen har överklagats hos vattenöverdomstolen, som i särskilt
            beslut avslagit klagandens yrkande om att tillståndet inte skall
            få utnyttjas förrän domen har vunnit laga kraft.
          </note>
          <note>
            Vattenöverdomstolen har ännu inte slutligt avgjort ärendet, men
            det av vattendomstolen beviljade tillståndet gäller alltså och
            får, enligt båda domstolarnas beslut, utnyttjas.
          </note>
          <note>
            Genom lagakraftvunnet beslut av regeringen den 7
          </note>
          <note>
            februari 1991 har kommunen, efter det att schaktningsarbetena
            hade påbörjats, fått tillstånd enligt naturvårdslagen att vidta
            förebyggande åtgärder mot översvämningar. Beslutet innebar bl.a.
            ändrade villkor för schaktningsarbetena, jämfört med kommunens
            ursprungliga planer. Av beslutet framgår vidare att Älvdalens
            kommun skall i samråd med länsstyrelsen och naturvårdsverket utarbeta
            en plan angående iordningställande och underhåll av det schaktade
            området. Regeringen har överlämnat åt länsstyrelsen att övervaka
            att planen utarbetas och efterföljs. Enligt uppgift från länsstyrelsen
            har den begärda planen upprättats och besiktningar genomförs kontinuerligt.
          </note>
          <note>
            Även om bron över Vegån inte ingår i bidragsansökan, kan jag
            upplysningsvis nämna att vattendomstolen i en lagakraftvunnen
            dom den 17
          </note>
          <note>
            september 1990 sedermera lagligförklarat bron.
          </note>
          <note>
            Riksåklagaren har i januari i år beslutat att uppdra åt regionåklagarmyndigheten
            i Gävle att väcka åtal mot företrädare för Älvdalens kommun för
            brott mot vattenlagen, därför att kommunen någon gång under våren
            1990 låtit anlägga bron över Vegån utan tillstånd. Oavsett vad
            en domstolsprövning leder till, påverkas inte regeringens bedömning
            i bidragsfrågan, eftersom bron, som nämnts, inte ingår i bidragsunderlaget.
          </note>
          <note>
            Älvdalens kommun har i en skrivelse den 13
          </note>
          <note>
            februari 1992 hemställt att regeringen dels förordnar om omedelbar
            utbetalning av det preliminärt beviljade bidraget om 3 100 000
            kr., dels beviljar kommunen ytterligare extra skatteutjämningsbidrag
            motsvarande de faktiska kostnaderna. Dessa uppges till drygt 7
            milj.kr.
          </note>
          <note>
            Statens räddningsverk har tillstyrkt att kommunen erhåller det
            preliminärt beviljade beloppet och anser att frågan om eventuellt
            ytterligare bidrag får prövas senare. Enligt uppgift från länsstyrelsen
            är arbetena så gott som slutförda och har genomförts inom ramen
            för beviljade tillstånd.
          </note>
          <note>
            Mot bakgrund av vad jag nu har sagt har regeringen gjort bedömningen
            att kommunen har uppfyllt de krav som rimligen kan ställas för
            att erhålla det preliminärt beviljade bidraget. Regeringen har
            därför beslutat att slutligt bevilja kommunen
          </note>
          <note>
            3 100 000 kr. och att frågan om eventuellt ytterligare bidrag
            får prövas tillsammans med övriga kommuners framställningar avseende
            bidragsåret 1993.
          </note>
          <note>
            Mitt svar på Lars-Ove Hagbergs fråga är att bidraget kommer att
            betalas ut i juni 1992.
          </note>
          <note type="speaker">
            Anf. 255 LARS-OVE HAGBERG (v):
          </note>
          <note>
            Herr talman! Jag får tacka finansministern för det ganska utförliga
            svaret. Det handlar, som finansministern har redogjort för, om
          </note>
          <note>
            Brattströmmen, som är skyddad enligt naturresurslagen.
          </note>
          <note>
            Man kan säga att kommunen har vidtagit åtgärder utan att ha lagligt
            tillstånd och likaså förgripit sig på ett biflöde. Nu handlar
            det om ifall staten skall ge statsbidrag eller inte och vilka
            krav som skall vara uppfyllda. Jag anser att regeringen här kommer
            med en undanflykt som kan liknas vid hårklyverier eller spetsfundigheter.
          </note>
          <note>
            Det sägs i svaret att biflödet inte ingår i bidragsunderlaget.
            Nej, tacka för det! Detta var en skandal. Förutsättningen för
            att arbeta i
          </note>
          <note>
            Brattströmmen var att man gjorde denna väg över biflödet, att
            man gjorde detta ingrepp. Nu vill riksåklagaren väcka åtal mot
            det. Tacka för att det inte utgör något bidragsunderlag! Jag skulle
            vilja ställa en principiell fråga till regeringen: Om biflödet
            ingick i bidragsunderlaget, skulle då regeringen betala ut bidraget?
            Frågan är om det inte ingår i projektet.
          </note>
          <note>
            Finansministern säger också att kommunen har uppfyllt de krav
            som rimligen kan ställas för att erhålla det preliminärt beviljade
            bidraget.
          </note>
          <note>
            Kommunen har satt i gång för tidigt, utan att invänta de tillstånd
            som krävs. Kommunen har anlagt en bro över ett särskilt biflöde,
            något som kan leda till åtal. Kommunen har dessutom i slutändan
            fått ändra sina planer, som finansministern har redogjort för.
            Och nu skall det ändå leda till att regeringen beviljar bidrag.
            Man kan säga som representanter för fiskeristyrelsen har sagt:
            Det är inte meningsfullt att hålla på med detta, när kommuner
            kan få bete sig i stort sett hur som helst och förgripa sig på
            naturen. Kommunen är den som tjänar på tilltaget.
          </note>
          <note type="speaker">
            Anf. 256 Finansminister ANNE WIBBLE (fp):
          </note>
          <note>
            Herr talman! Jag skall inte upprepa hela det långa svaret. Det
            har jag sannolikt inte tid till. Jag kan ändå konstatera att vi
            tycks vara överens om att bron inte ingår i bidragsärendet.
          </note>
          <note>
            Av den tidigare behandlingen av ärendet framgår att regeringen
            skulle avvakta länsstyrelsens tillståndsprövning enligt naturvårdslagen.
            Nu finns ett sådant tillstånd. Kommunen har upprättat den aktuella
            planen och den har följts. Det har övervakats ganska noga. Pengarna
            kommer att utbetalas i juni i år.
          </note>
          <note type="speaker">
            Anf. 257 LARS-OVE HAGBERG (v):
          </note>
          <note>
            Herr talman! I så fall fortsätter jag att ställa frågan.
          </note>
          <note>
            Om denna å hade ingått i bidragsunderlaget, hade regeringen då
            betalat ut bidraget? Naturligtvis ingår den inte i underlaget.
            Det handlar här om ett brott, ett tilltag, som kommunen har gjort
            för att åstadkomma det som man fick tillstånd för. Och det är
            det som man blir åtalad för.
          </note>
          <note>
            I sin spetsfundighet säger regeringen att bron inte ingick i
            bidragsansökan och därför betalar vi ut bidraget för utförda arbeten.
            Jag menar att det hela är en enda handläggning.
          </note>
          <note>
            Det är egentligen litet tråkigt att just finansminister
          </note>
          <note>
            Anne Wibble, som företrädare för älvräddarpartiet
          </note>
          <note>
            Folkpartiet, på något vis legaliserar en socialdemokratisk betongpolitik,
            som innebär att miljön skövlas hur som helst framöver. Att finansministern
            nu får lov att bevilja stöd till naturskövling tycker jag är beklagligt.
          </note>
          <note type="speaker">
            Anf. 258 Finansminister ANNE WIBBLE (fp):
          </note>
          <note>
            Herr talman! Det är ytterst olämpligt att besvara den typ av
            hypotetiska frågor som Lars-Ove
          </note>
          <note>
            Hagberg ställer. Jag konstaterar endast att denna bro inte ingår
            i bidragsunderlaget och att pengarna kommer att betalas ut.
          </note>
          <note type="speaker">
            Anf. 259 LARS-OVE HAGBERG (v):
          </note>
          <note>
            Herr talman! Med den inställning som man har och med den tolkning
            som man gör från statsmaktens sida legaliserar man kommunernas
            agerande och uppmuntrar kommunerna till brott mot vattenlagen,
            naturvårdslagen och naturresurslagen.
          </note>
          <note>
            Det budskap som finansministern tydligen ger till alla dem som
            håller på med dessa frågor måste alltså vara: Kör i gång bara,
            se bara till att det inte finns med i bidragsunderlaget till staten.
            Dessa frågor är mycket känsliga, omfattande och svåra att hantera,
            eftersom man har med betongpolitiker och hänsynslösa naturskövlare
            att göra.
          </note>
          <note type="speaker">
            Anf. 260 Finansminister ANNE WIBBLE (fp):
          </note>
          <note>
            Herr talman! Jag vill å det bestämdaste förneka att regeringen
            genom detta beslut på något sätt skulle uppmuntra till brott.
            Det är ett ovärdigt uttalande här i kammaren.
          </note>
          <note type="speaker">
            Anf. 261 LARS-OVE HAGBERG (v):
          </note>
          <note>
            Herr talman! Ovärdigt eller inte, kontentan är att under den
            socialdemokratiska regeringens tid hände ingenting med detta bidrag,
            trots att en socialdemokratisk majoritet i Älvdalen skötte om
            det hela, drev på och åstadkom det här brottet --
          </note>
          <note>
            som jag och även riksåklagaren anser att det handlar om i det
            här fallet. Nu säger finansministern att den väg och den bro som
            var förutsättningen för att få statsbidrag inte ingår i underlaget
            och att det är anledningen till att man får bidraget från staten.
          </note>
          <note>
            Jag kan inte tolka det annorlunda än att denna handling innebär
            uppmuntran för kommunerna i den här ställningen, nämligen att
            det är fritt fram att handla ganska vårdslöst i fortsättningen.
          </note>
          <note>
            Överläggningen var härmed avslutad.
          </note>
          <note>
            34 § Svar på fråga 1991/92:519 om ökade möjligheter för folkrörelser
            att hyra statliga lokaler
          </note>
          <note type="speaker">
            Anf. 262 Finansminister ANNE WIBBLE (fp):
          </note>
          <note>
            Herr talman! Åke Carnerö har frågat mig vilka åtgärder jag avser
            att vidta för att ge folkrörelserna ökade möjligheter att hyra
            statliga lokaler för sin verksamhet.
          </note>
          <note>
            Staten utformar lokalerna för myndigheternas egna behov.
          </note>
          <note>
            Det kan säkert finnas statliga lokaler som står tomma under icke
            kontorstid. I
          </note>
          <note>
            ersättningsförordningen (1991:354) som trädde i kraft den 1 juli
            1991 anges att om det ligger inom ramen för en myndighets uppgift
            enligt lag eller enligt instruktion eller annan förordning, får
            myndigheten mot ersättning upplåta lokaler om byggnadsstyrelsen
            har medgett det. Denna typ av tjänst får tillhandahållas andra
            än statliga myndigheter om verksamheten är av tillfällig natur
            eller av mindre omfattning.
          </note>
          <note>
            Denna förordning medger möjlighet för myndigheterna att hyra
            ut sina lokaler efter förfrågan från folkrörelserna och andra
            intresserade.
          </note>
          <note>
            För att myndigheterna skall kunna hyra ut sina lokaler måste
            bl.a. frågan om tillträdesskydd lösas.
          </note>
          <note>
            Det kan innebära att t.ex. vissa delar av myndightens lokaler
            måste stängas av och att bevakning erfordras. Det kan ibland vara
            både praktiskt svårt och kostsamt.
          </note>
          <note>
            Eftersom förordningen endast har gällt sedan den 1
          </note>
          <note>
            juli 1991 är det möjligt att myndigheterna inte känner till den
            här befogenheten.
          </note>
          <note>
            För närvarande avser jag inte att vidta några ytterligare åtgärder
            i frågan.
          </note>
          <note type="speaker">
            Anf. 263 ÅKE CARNERÖ (kds):
          </note>
          <note>
            Herr talman! Jag ber att få tacka för svaret.
          </note>
          <note>
            Bakgrunden till min fråga är dels att vi har regeringsförklaringens
            ord som uttryckligen säger att bl.a. idrottsrörelsen spelar en
            ovärderlig roll i ett gott samhälle -- vi har många barn och ungdomar
            som behöver sysselsättning på fritiden och det är en värdefull
            insats som dessa folkrörelser gör --, dels att det har kommit
            till min kännedom att det finns fina lokaler vilka kan utnyttjas.
          </note>
          <note>
            I ett speciellt fall handlar det om en gymnastiksal.
          </note>
          <note>
            Det finns föreningar som t.o.m. är beredda att betala ganska
            mycket för att få tillgång till den, men man har ingen möjlighet
            att få tillgång till lokalen, trots att den står tom.
          </note>
          <note>
            Med utgångspunkt i det svar som jag har fått skulle jag vilja
            ställa en kompletterande fråga. Finns det några centrala direktiv,
            eller några allmänna rekommendationer, från regering eller riksdag
            när det gäller just att få utnyttja statliga lokaler?
          </note>
          <note type="speaker">
            Anf. 264 Finansminister ANNE WIBBLE (fp):
          </note>
          <note>
            Herr talman! Jag delar Åke Carnerös uppfattning att det skulle
            vara utomordentligt bra om de här statliga lokalerna kunde utnyttjas
            även när ordinarie arbetskraft inte arbetar i byggnaden.
          </note>
          <note>
            Detta har också blivit lättare att förverkliga tack vare den
            förordning som trädde i kraft så sent som i somras. Myndigheterna
            får faktiskt också behålla inkomsterna från uthyrningen. Det borde
            därför finnas ett intresse från myndigheternas sida att tillgodose
            önskemål om att få hyra ifrågavarande lokal.
          </note>
          <note>
            I en del fall kan det naturligtvis innebära betydande praktiska
            problem, som att kontorsrum och andra rum måste stängas av och
            bevakas. I praktiken kan det bli så pass dyrt att en del föreningar
            därmed inte är intresserade. Det vore emellertid bra om myndigheterna
            utnyttjade den här möjligheten, som redan finns, och jag hoppas
            att nämnda förordning, med den möjlighet som den erbjuder, har
            blivit mer känd för myndigheterna tack vare den fråga som Åke
            Carnerö nu har ställt.
          </note>
          <note type="speaker">
            Anf. 265 ÅKE CARNERÖ (kds):
          </note>
          <note>
            Herr talman! Jag är medveten om att det kan innebära kostnader
            i vissa fall. I det relaterade fallet skulle det faktiskt bli
            en kostnad.
          </note>
          <note>
            Kan statsrådet t.ex. tänka sig att regeringen avsätter medel,
            i samverkan med organisationer och kommuner, för att lösa det
            hela på ett enkelt sätt? Naturligtvis får det i så fall röra sig
            om smärre förändringar i en byggnad, i syfte att stödja en folkrörelse.
          </note>
          <note>
            Detta är ett sätt att underlätta folkrörelsernas arbete, i stället
            för att ge direkta bidrag, och det medför att lokalens användning
            blir mer flexibel.
          </note>
          <note type="speaker">
            Anf. 266 Finansminister ANNE WIBBLE (fp):
          </note>
          <note>
            Herr talman! Jag tycker i och för sig att det är bäst om folkrörelserna
            och föreningarna själva förvaltar sina pengar och själva avgör
            på vilket sätt de vill andvända sina medel. Det vore kanske mindre
            ändamålsenligt att försöka hjälpa folkrörelserna via subventioner
            till myndigheterna. Det skulle kunna styra folkrörelsernas användning
            av lokaler till vissa typer av byggnader, vilka kanske inte sammanfaller
            med deras egna önskemål. Den lösningen förefaller faktiskt mindre
            användbar.
          </note>
          <note>
            Jag tror att detta mycket handlar om att upplysa både myndigheter
            och föreningar om att denna möjlighet finns. För alla statliga
            lokaler finns det ju inte hårda krav på bevakning och avstängning,
            utan det kan finnas lokaler som dessa krav inte gäller för.
          </note>
          <note type="speaker">
            Anf. 267 ÅKE CARNERÖ:
          </note>
          <note>
            Herr talman! Om det nu är så som statsrådet säger att informationen
            inte har gått fram, tar jag det som ett löfte om att regeringen
            kan tänka sig att så småningom och på ett bättre sätt upplysa
            om denna uthyrningsmöjlighet. Jag känner inte till om det rör
            sig om brist på information i nämnda fall.
          </note>
          <note type="speaker">
            Anf. 268 Finansminister ANNE WIBBLE (fp):
          </note>
          <note>
            Herr talman! Jag tror att alla myndigheter är mycket väl medvetna
            om existensen av denna förordningen.
          </note>
          <note>
            I praktiken kan det emellertid vara på det sättet att förordningen
            inte har börjat tillämpas, eftersom den är relativt ny. Många
            lokaler utnyttjas periodvis, framför allt på vårkanten, och förordningen
            har ännu inte varit giltig i samband med vår eller sommar.
          </note>
          <note>
            Överläggningen var härmed avslutad.
          </note>
          <note>
            35 § Svar på frågorna 1991/92:540, 541, 542,
          </note>
          <note>
            544, 545 och 548 om miljökrav på biltrafiken
          </note>
          <note type="speaker">
            Anf. 269 Miljöminister OLOF JOHANSSON:
          </note>
          <note>
            Herr talman! Ines Uusmann har frågat mig vilken strategi jag
            har för att förverkliga ett förbud mot bensindrivna bilar från
            år 2000.
          </note>
          <note>
            Lena Klevenås har frågat mig vilken tidsgräns jag kommer att
            sätta för bilindustrin och drivmedelsbranschen när det gäller
            att introducera rena fordon och rena bränslen.
          </note>
          <note>
            Berndt Ekholm har frågat mig vilken strategi jag har inför medlemskapsförhandlingarna
            med EG
          </note>
          <note>
            när det gäller framtida avgasbestämmelser.
          </note>
          <note>
            Margareta Winberg har frågat mig vilka initiativ jag har tagit
            för att redan nu förbereda nästa steg i miljöklassindelningen
            av fordon.
          </note>
          <note>
            Inga-Britt Johansson har frågat mig på vilket sätt jag förbereder
            nästa steg i utvecklingen av rena fordonsbränslen.
          </note>
          <note>
            Kent Carlsson har frågat mig vilka ytterligare initiativ jag
            avser att ta för att förändra storstädernas trafiksystem så, att
            inte människor och miljö tar skada.
          </note>
          <note>
            Jag har valt att besvara frågorna i ett sammanhang.
          </note>
          <note>
            En snabb introduktion av renare fordon och bränslen är en avgörande
            förutsättning för att trafiken skall kunna bidra till att miljömålen
            uppnås.
          </note>
          <note>
            Beträffande Berndt Ekholms fråga om avgaskraven och EG vill jag
            säga följande. Sverige har i dag mer långtgående avgaskrav i fråga
            om personbilar än vad man har inom EG. Från 1993 kommer Sveriges
            och EG:s avgaskrav för både tunga och lätta fordon att ligga på
            liknande nivå. Vissa skillnader kvarstår dock när det gäller kravens
            konstruktion och system för fordonskontroll. Inför ett närmande
            till
          </note>
          <note>
            EG utarbetas för närvarande inom EFTA:s ram en redovisning av
            vilka punkter man anser vara viktiga att beakta inför framtida
            eventuella gemensamma europeiska krav. De punkter som har diskuterats
            i detta sammanhang handlar om att åstadkomma ett effektivt system
            för kontroll av fordon, hållbarhetskrav riktade mot tillverkaren,
            kravnivåer för utsläpp av koloxid, kolväten, kväveoxider och partiklar,
            användning av ekonomiska styrmedel för att påskynda introduktionen
            av renare fordon samt åtgärder för att minska koldioxidutsläppen.
            Kravnivåerna bör vara baserade på bästa tillgängliga teknik. För
            mitten av 90-talet motsvaras det av de krav som tillämpas i Kalifornien
            och som kommer att införas federalt i USA 1994. Enligt min mening
            bör detta vara utgångspunkt för diskussionen med EG om kommande
            gemensamma krav med sikte på år
          </note>
          <note>
            1996. Vid mina kontakter med miljö- och trafikansvariga inom
            EG-kommissionen har jag inte funnit anledning att ändra dessa
            ambitioner, utan jag förväntar mig att de skall kunna uppnås i
            samverkan med EG.
          </note>
          <note>
            Beträffande Margareta Winbergs fråga vill jag säga att miljöklassning
            av fordon i kombination med ekonomiska styrmedel är ett effektivt
            sätt att påskynda introduktionen av renare fordon.
          </note>
          <note>
            Effekten kan förstärkas av den nyligen höjda skrotningspremien.
            Miljöklassning ger viktiga signaler till både tillverkare och
            bilägare om vilka krav som kan förväntas bli obligatoriska längre
            fram i tiden. Inom EG har intresset för denna typ av instrument
            ökat på senare tid, och det är min övertygelse att det skall gå
            att finna gemensamma lösningar på system för miljöklasser och
            andra sådana styrmedel där en harmonisering är nödvändig.
          </note>
          <note>
            När det gäller Ines Uusmanns fråga vill jag först hänvisa till
            regeringsförklaringen, där det framhålls att arbetet med att ersätta
            fossilbränslen skall påskyndas. Målet är att nya fordon skall
            kunna drivas utan fossilbränslen. Miljövänliga bränslen skall
            gynnas särskilt. Den ändrade beskattningen av ren etanol skall
            ses som ett led i införandet av renare bränslen. I samband med
            vidareutvecklingen av miljöklassning av fordon bör det enligt
            min mening övervägas att komplettera miljöklasserna med koldioxidkrav
            och att införa ytterligare en miljöklass med mycket långtgående
            miljökrav, som förutsätter alternativa drivmedel eller eldrift.
            Införandet av en sådan miljöklass kan bli ett kraftfullt incitament
            till en introduktion av alternativa drivmedel. Med detta har jag
            också svarat på Inga-Britt Johanssons fråga om nästa steg i utvecklingen
            av rena fordonsbränslen.
          </note>
          <note>
            Lena Klevenås fråga om tidsgränser för bilindustrin och drivmedelsbranschen
            har jag delvis besvarat genom att ange att målet är att i samverkan
            med
          </note>
          <note>
            EG åstadkomma skärpta obligatoriska avgaskrav och vidareutvecklade
            miljöklasser, som uppfyller den ambitionsnivå som jag nyss nämnde,
            med sikte på att införas 1996. Jag kan dessutom nämna att det
            är min avsikt att bjuda in den svenska bilindustrin att redovisa
            sina planer för att förbättra fordonen miljömässigt. Detsamma
            gäller för drivmedelsföretagen. Därefter får en samlad bedömning
            och översyn ske av ambitionsnivå och tidsplan.
          </note>
          <note>
            Som svar på Kent Carlssons fråga om storstädernas miljösituation
            vill jag framhålla att kommunerna har ett stort ansvar när det
            gäller att minska de lokala miljöproblemen liksom att minska tätorternas
            bidrag till de storskaliga utsläppen.
          </note>
          <note>
            Viktiga instrument är här den fysiska planeringen och utformningen
            av trafiksystemen. Reglerna för reseavdrag ses för närvarande
            över. Vidare kan också nämnas att regeringen nyligen tillsatt
            en utredning för att ta fram en samlad handlingsplan mot buller,
            som är ett stort miljöproblem särskilt i storstäderna.
          </note>
          <note type="speaker">
            Anf. 270 INES UUSMANN (s):
          </note>
          <note>
            Herr talman! Jag börjar med att tacka för svaret.
          </note>
          <note>
            Jag upplever det litet som att det är regeringens nya giv att
            gå ut stort och lova mycket runt, men när man granskar korten
            är det hela rätt så tunt. Det finns ett ordstäv som jag inte kan
            låta bli att tänka på i det här sammanhanget, nämligen att tomma
            tunnor skramlar mest.
          </note>
          <note>
            Jag ställde en mycket konkret fråga: Vilken strategi har miljöministern
            för att åstadkomma det som man kunde läsa om i vårt liv- och husorgan
          </note>
          <note>
            Aftonbladet under mellandagarna, då vi hade tid att läsa tidningar,
            nämligen att bensinbilarna skulle förbjudas till år 2000. Jag
            blev både imponerad och glad. Jag är själv precis som miljöministern
            storstadsbo -- vi bor ju i samma region -- och gladde mig åt att
            det nu skulle bli någonting av med det här. Jag kunde inte drömma
            om att i ett frågesvar få en hänvisning bara till regeringsförklaringen.
          </note>
          <note>
            Det är bra med mål, och dessa ställer jag naturligtvis upp på
            och respekterar. Men vad skall det rent konkret bli av dessa mål?
            Beskattningen på ren etanol skall bli lägre, och det är bra.
          </note>
          <note>
            Miljöministern sade att man skall överväga att komplettera miljöklasserna
            med koldioxidkrav, vilket också är bra. Men hur skall man få bilister
            i
          </note>
          <note>
            Stockholms län att ändra sitt beteende så, att de köper en icke
            bensindriven bil, herr Johansson?
          </note>
          <note type="speaker">
            Anf. 271 LENA KLEVENÅS (s):
          </note>
          <note>
            Herr talman! Också jag vill tacka miljöministern för svaret.
            Det är bra med en snabb introduktion av renare fordon och bränslen,
            något som vi alla längtar efter. Jag undrade när miljöministern
            bedömer att detta kan ske. Hur lång tid skall bilindustrin få
            på sig? Hur lång tid tar det innan vi har en uppbyggd infrastruktur
            för biobränslen? Jag har i dagarna hört att Lidköping skall lägga
            ned sin etanoltillverkning. Enligt bilbranschen är det just bränslet
            som saknas. Motorerna och teknikerna lär finnas.
          </note>
          <note>
            Jag undrar: Vilka krav kommer miljöministern att ställa på bilindustrin
            och på drivmedelsbranschen vid det möte som skall hållas? Vilka
            styrmedel kommer att användas? Är tidsangivelsen år 2000
          </note>
          <note>
            realistisk? I så fall gratulerar jag. Kommer miljöministern att
            införa några sanktioner om inte industrin ställer upp på dessa
            krav?
          </note>
          <note type="speaker">
            Anf. 272 BERNDT EKHOLM (s):
          </note>
          <note>
            Herr talman! Också jag vill naturligtvis tacka för svaret. Det
            är självfallet bra att vi följer EFTA-
          </note>
          <note>
            spåret, vilket är helt givet inför EG-
          </note>
          <note>
            förhandlingarna. För övrigt är detta ingen nyhet, utan det är
            precis den linje som den socialdemokratiska regeringen har drivit.
            Även i detta avseende är svaret kanske något tunt.
          </note>
          <note>
            Bakgrunden till min fråga är delvis att Centern under våren 1991
            i riksdagen stödde förslaget om miljöklasser, medan Moderaterna
            och Folkpartiet var emot förslaget. Sedan utfärdade regeringen
            en förordning. Därför är det ganska märkligt att miljöministern
            i Bryssel uttalade tveksamhet och föreföll att backa i frågan
            på internatiionell botten.
          </note>
          <note>
            Han sade att det kunde vara provocerande och att ansvaret egentligen
            är den socialdemokratiska regeringens. Samtidigt säger miljöministern
            att vi skall ha höga och fortsatt stigande miljöambitioner när
            vi närmar oss EG. Det blir ju dubbla budskap.
          </note>
          <note>
            Jag kan därför inte låta bli att ställa frågan till Olof
          </note>
          <note>
            Johansson om han numera företräder en mer moderat linje i miljöpolitiken,
            åtminstone i den här frågan. Det kan tyckas så, att det i det
            här fallet kan bli fråga om en passiv anpassning till EG. I så
            fall är det mycket allvarligt. Sverige bör naturligtvis fortsätta
            att gå i ledningen när det gäller bl.a. trafikoch bilavgasfrågorna
            och påverka EG till snabba förändringar.
          </note>
          <note>
            Det finns andra exempel på en oroväckande utveckling inom regeringen,
            t.ex. när det gäller kilometerskatten. Regeringen tycks i det
            fallet backa och inte vilja stå på sig. Det finns andra tecken
            som tyder på att man är beredd att sänka miljöskatter och avgifter
            i stället för att försöka påverka EG att införa sådana. En logisk
            fråga blir då: Har regeringen egentligen någon strategi inför
            de kommande EG-förhandlingarna? Eller blir det -- precis som jag
            tidigare sade -- en moderatledd anpassning till EG:s nuvarande
            krav?
          </note>
          <note type="speaker">
            Anf. 273 MARGARETA WINBERG (s):
          </note>
          <note>
            Herr talman! Tack för svaret, miljöministern!
          </note>
          <note>
            Precis som Ines Uusmann blir också jag litet frustrerad av den
            ambivalens som jag tycker mig kunna spåra i miljöministerns beteende.
          </note>
          <note>
            Också jag har läst de aktuella artiklarna. Man blir, som sagt,
            glad när det finns anledning att tro att det blir en strimma grönt
            i den högerpolitik som i övrigt förs. Men ingenting, ingenting,
            ingenting händer.
          </note>
          <note>
            Det är som vanligt: De ord som uttalats saknar substans.
          </note>
          <note>
            Vad vill regeringen egentligen göra åt de här sakerna? Trafiken
            medför ju enormt stora problem.
          </note>
          <note>
            Nyligen har vi i riksdagen fått den utmärkta miljöboken Tillståndet
            i världen. I 1992 års upplaga står det t.ex. att det skyddande
            ozonskiktet över norra halvklotets tättbefolkade breddgrader tunnas
            ut dubbelt så fort som forskarna trodde för bara några år sedan.
            Vidare står det i nämnda bok att halten av växthusgasen CO2 i
            atmosfären nu är
          </note>
          <note>
            26 % högre än under den förindustriella eran och fortsätter att
            öka. Under 1990 var jordens yta varmare än någon gång tidigare
            sedan temperaturen började att registreras i mitten på
          </note>
          <note>
            1800-talet. Vidare kan man läsa att jordens befolkning växer
            med 92 miljoner per år. Det är lika mycket som ett nytt Mexiko
            varje år.
          </note>
          <note>
            Tänk om och när alla de här människorna skaffar sig bilar! Hur
            skulle det inte se ut då!
          </note>
          <note>
            Det är klart att dessa problem måste lösas både med tekniska
            förfiningar och med en förändrad livsstil. Det sistnämnda är smärtsamt
            och kontroversiellt. Det kräver stort mod hos oss politiker.
          </note>
          <note>
            Det förstnämnda, dvs. tekniska förfiningar, kräver kanske inte
            mod men väl ambition och beslutsamhet hos oss.
          </note>
          <note>
            Beslutet om miljöklassindelning av fordon var ett ambitiöst försök
            att ytterligare rena bilar, dvs.
          </note>
          <note>
            utöver kraven i bilavgaslagen.
          </note>
          <note>
            Jag tycker alltså att svaret i dag är ett goddag yxskaft.
          </note>
          <note type="speaker">
            Anf. 274 INGA-BRITT JOHANSSON (s):
          </note>
          <note>
            Herr talman! Också jag ber att få tacka för svaret, eller vad
            det nu skall kallas som vi här fått höra. Jag hittar inte de nyheter
            i svaret som skulle föra oss fram till ett borttagande av bensindrivna
            bilar från år 2000. Däremot hittar jag väldigt mycket som gäller
            det som beslutades i samband med vår egen miljöproposition förra
            året. Det handlade då om många bra beslut. Men utvecklingen måste
            gå vidare.
          </note>
          <note>
            Jag har alltså frågat om nästa steg i utvecklingen av rena fordonsbränslen.
          </note>
          <note>
            Etanolen har ju varit centerns stora paradnummer i många år.
            Jag skulle vilja veta vad miljöministern har för idéer om hur
            man kan få i gång de demonstrationsanläggningar som pengar har
            avsatts till. Som framhållits här förut sades det i radio och
            TV för några dagar sedan att Lidköping inte ser någon som helst
            möjlighet att starta en sådan här verksamhet. Det skulle inte
            vara ekonomiskt försvarbart, sades det.
          </note>
          <note>
            Diskussioner med företrädare för bilbranschen har förekommit
            tidigare. Den socialdemokratiska regeringen tog för ett par år
            sedan initiativ till en diskussion. Från både Saab och Volvo sades
            det att motorerna finns och att det är bränslet som saknas.
          </note>
          <note>
            Vidare sades det att det är absolut nödvändigt att få fram bättre
            bränslen för att det skall vara möjligt att komma en bit vidare.
          </note>
          <note>
            Olof Johansson sade här att man kan tänka sig att införa ytterligare
            en miljöklass, som skulle påverka situationen och underlätta framtagandet
            av bränslena i fråga. Men jag kan inte se att det står något i
            svaret om hur och när man tänker göra detta.
          </note>
          <note type="speaker">
            Anf. 275 KENT CARLSSON (s):
          </note>
          <note>
            Herr talman! Jag tackar miljöministern för svaret.
          </note>
          <note>
            Jag har försökt att hitta en förklaring till att jag tycker att
            svaret är innehållslöst. Kanske är orsaken att jag är sist bland
            frågeställarna och att jag dessutom är yngst. Men jag hoppas att
            det inte är så.
          </note>
          <note>
            I svaret på min fråga säger miljöministern att kommunerna har
            ett ansvar. Det kan jag hålla med om. Visst ligger ett väldigt
            stort ansvar på kommunerna men också till viss del på landstingen,
            som många gånger ansvarar för länstrafiken och annan kollektivtrafik.
          </note>
          <note>
            Vad jag frågat om är vilka ytterligare initiativ som miljöministern
            är beredd att ta för att förändra storstädernas trafiksystem.
            Den enda lilla nyhet som eventuellt kan utläsas av svaret är att
            en handlingsplan mot buller skall tas fram. Men problemen finns
            också i luften och i utsläppen till luften. Mot den bakgrunden
            vill jag givetvis ha svar på följande fråga: Vilka ytterligare
            initiativ är man beredd att ta, och vilka instrument -- om nu
            ett stort ansvar läggs på kommunerna -- är man beredd att ge kommunerna?
          </note>
          <note>
            Är man exempelvis beredd att ge kommunerna rätt att införa avgifter
            på biltrafik till innerstadskärnorna? Är man beredd att hjälpa
            till ekonomiskt för att det skall vara möjligt att göra ordentliga
            utbyggnader av kollektivtrafiken? Är man beredd att försämra eller
            resonera om ett borttagande av tjänstebilsförmånen -- som är ett
            stort problem i storstäderna, framför allt i
          </note>
          <note>
            Stockholm, och som innebär att vi får en mängd onödig trafik?
          </note>
          <note>
            Beträffande den vägtrafikkungörelse som behöver förändras och
            som jag trodde att den borgerliga regeringen hade förändrat vill
            jag säga att jag numera är osäker på vad man verkligen har gjort.
          </note>
          <note>
            Det handlar alltså om att man skall kunna förbjuda de sämsta,
            de tunga, fordonen i innerstadskärnor.
          </note>
          <note>
            Jag ser gärna att miljöministern utvecklar det här resonemanget.
            Har man alltså någon strategi?
          </note>
          <note>
            Finns det några nya initiativ när det gäller att ta itu med de
            allvarliga miljöproblem som trafiken, både den tunga trafiken
            och personbilstrafiken, utgör?
          </note>
          <note>
            Hur blir det med avgifterna? Hur blir det med vägtrafikkungörelsen?
            Jag undrar helt enkelt om man har någon som helst strategi när
            det gäller de här frågorna.
          </note>
          <note type="speaker">
            Anf. 276 Miljöminister OLOF JOHANSSON (c):
          </note>
          <note>
            Herr talman! Jag välkomnar den höjda ambitionsnivå som samtliga
            socialdemokratiska representanter här ger uttryck för och som
            väl samtidigt utgör en indirekt kritik mot vad den tidigare regeringen,
            som den senaste omgången var i regeringsställning i nio år, åstadkom
            under nämnda period.
          </note>
          <note>
            Vi har varit i arbete i cirka fem månader. Det är klart att det
            är en intressant tanke att just år 2000
          </note>
          <note>
            som bedömd målsättning uppfattas som något radikalt. Men den
            socialdemokratiska regeringen hade alltså nio år på sig att förändra
            verkligheten.
          </note>
          <note>
            Så vill jag gå in litet mera konkret på några av de här gjorda
            påståendena. Först och främst måste jag, tyvärr, konstatera att
            Ines Uusmann endast läser rubriker. Jag har nämnda artikel här,
            så jag vet vad jag talar om. Jag kan alltså citera vad jag har
            sagt.
          </note>
          <note>
            År 2000 är ett bra målår just när det gäller dessa saker. Andra
            målsättningar kan också behövas.
          </note>
          <note>
            Men det är sådant som man får överlägga om för att se vad de
            svenska bilfabrikerna Volvo och Saab vill eller kan göra.
          </note>
          <note>
            Naturligtvis är det min bedömning att 2000 är ett lämpligt årtal.
            Resten står att läsa i regeringsförklaringen och behöver således
            inte upprepas av mig nu. Det som sägs om år 2000 som bedömt målsättningsår
            är hämtat från centerns valprogram. Det är med siktet inställt
            på detta som vi arbetar med dessa frågor.
          </note>
          <note>
            När det gäller frågan om styrmedel vill jag säga att det naturligtvis
            gäller att använda alla möjliga styrmedel -- dvs. skatter och
            miljöavgifter men också regleringar. I första hand gäller det
            dock de båda förstnämnda kategorierna.
          </note>
          <note>
            Berndt Ekholm påstår att jag skulle ha ändrat mig.
          </note>
          <note>
            Nej, jag pekade bara på fakta när jag var i Bryssel.
          </note>
          <note>
            Jag hade inte någon anledning att ändra mig, och det säger jag
            också i mitt frågesvar; detta efter att ha haft kontakt med Ripa
            de Meana, EG-
          </note>
          <note>
            kommissionären på trafikområdet. Det finns heller inte någon
            anledning att intolka detta i det citat i
          </note>
          <note>
            Dagens Nyheter som Berndt Ekholm återkom till.
          </note>
          <note type="speaker">
            Anf. 277 INGA-BRITT JOHANSSON (s):
          </note>
          <note>
            Herr talman! Nej, det är inte fråga om kritik mot den egna regeringspolitiken.
            Snarare kan jag konstatera att vi i fråga om miljöpropositionen
            förra året nog kom så långt som det då var möjligt att komma.
            Miljöministern försöker dock att framställa det hela så, att han
            skulle ha väldigt många nya möjligheter att snabbt göra så mycket
            mera.
          </note>
          <note>
            1991 sade Centern att kväveoxidutsläppen skulle minska med 75
            % fram till 1995. Kanske kan vi få höra vilka åtgärder miljöministern
            i regeringsställning, för att ta ett exempel, tänker vidta för
            att klara nämnda målsättning.
          </note>
          <note>
            I svaret står det t.ex. att elbilar skulle vara en lösning. Det
            kan jag hålla med om när det gäller storstadskärnor. Men varifrån
            skall el i större omfattning komma? Elen skall ju också tas någonstans,
            om nu de aktuella åtgärderna skall vidtas i större omfattning
            och om det gäller att lösa större problem.
          </note>
          <note type="speaker">
            Anf. 278 KENT CARLSSON (s):
          </note>
          <note>
            Herr talman! Jag inser att miljöministern har ett praktiskt problem,
            nämligen att få tiden att räcka till för att svara på frågorna.
            Men man kanske kan vara litet generös mot miljöministern i dag.
          </note>
          <note>
            Beträffande det svar som givits när det gäller bl.a.
          </note>
          <note>
            storstadstrafiken, där vi har stora möjligheter att göra saker,
            t.ex. i form av en utbyggd kollektivtrafik som lönar sig och som
            ger en stor miljömässig effekt, vill jag fråga miljöministern
            följande: Blir det möjligt att på biltrafiken införa avgifter
            som kan slussas över till kollektivtrafiken?
          </note>
          <note>
            Är regeringen beredd att ''pynta in'' litet mer pengar, så att
            en stor överföring kan ske av arbetsresorna från bilar till kollektivtrafik,
            vilket är möjligt att göra i de stora städerna?
          </note>
          <note>
            Jag vore tacksam att även få svar på frågan om vägtrafikkungörelsen,
            om regeringen har följt upp det beslut som riksdagen har fattat.
          </note>
          <note type="speaker">
            Anf. 279 INES UUSMANN (s):
          </note>
          <note>
            Herr talman! Miljöministern säger att jag läser bara rubriker.
            Nej, jag läser inte bara rubriker. Jag läste också om målåret.
            I och för sig kan det väl vara bra att det i Centerns valprogram
            står att år 2000 är ett målår. Men åtminstone i våra valprogram
            brukar det stå inte bara mål utan faktiskt också vilka medel man
            skall använda. När det är så korta mål som i detta fall, dvs.
            åtta år, måste medlen vara ganska konkreta.
          </note>
          <note>
            Åtminstone Centern och Socialdemokraterna har ju vid flera tillfällen
            varit överens om att skatter och miljöavgifter är en del. Men
            det räcker inte. Det måste till så mycket annat. Lena Klevenås
            var inne på att vi måste ha en ny infrastruktur. Vi måste konkret
            ha nya tappar för att man skall kunna tanka dessa nya drivmedel.
            Man måste göra om bilarna och bussarna så att de kan ha utrymme
            för t.ex.
          </note>
          <note>
            vätgas.
          </note>
          <note type="speaker">
            Anf. 280 BERNDT EKHOLM (s):
          </note>
          <note>
            Herr talman! Det kanske är ytterligare ett olyckligt formulerat
            uttalande eller ett uttalande som är felaktigt återgivet i tidningen.
            Men det skapar en osäkerhet om vilken roll som Sverige intar i
            internationell politik på miljöområdet och naturligtvis i EG-sammanhang,
            hur pådrivande vi är om vi säger en sak här hemma och en annan
            sak när vi är någon annanstans. Jag ser det som oerhört angeläget
            att vi intar denna pådrivande roll, eftersom vi har en kunskap
            bakom oss och vi kan hävda den, och vi har kunnat visa att vi
            kan påverka
          </note>
          <note>
            EG genom de undantagsbestämmelser som vi har fått igenom i EES-avtalet,
            bl.a. på bilavgasområdet, på kemikalieområdet och på andra områden.
            Därför är det mycket viktigt att vi gemensamt slår vakt om den
            rollen.
          </note>
          <note>
            Det är då också mycket viktigt att vi verkligen har en strategi
            för hur vi skall driva arbetet vidare för att vara pådrivande.
            Men Olof Johansson har inte svarat på frågan vilken strategi vi
            i Sverige har för att vara offensiva och pådrivande mot Europa.
          </note>
          <note type="speaker">
            Anf. 281 MARGARETA WINBERG (s):
          </note>
          <note>
            Herr talman! Jag vet inte hur mycket man får utvidga detta frågeställande,
            men vi rör ju oss i en liten gråzon. Med tanke på det problem
            som trafiken ändå utgör miljömässigt skulle jag gärna vilja få
            reda på miljöministerns litet mer långsiktiga och strategiska
            syn på hur man skall komma till rätta med detta. Delar miljöministern
            min uppfattning att det handlar om en kombination av teknisk förfining
            och en förändring av livsstil, dvs.
          </note>
          <note>
            mer kollektivtrafik och mindre användning av egen bil?
          </note>
          <note>
            Tillväxten när det gäller antalet bilar har minskat från 5 %
            per år under 70-talet till 3 % under 80-
          </note>
          <note>
            talet. Men det är ändå en oerhört snabb ökning.
          </note>
          <note>
            Kväveoxiderna kom vi ju delvis till rätta med i och med att katalysatorer
            infördes, men framför allt koldioxiderna är ju ett mycket stort
            problem som hänger samman med växthuseffekten och det som bl.a.
            skall diskuteras i Rio.
          </note>
          <note type="speaker">
            Anf. 282 LENA KLEVENÅS (s):
          </note>
          <note>
            Herr talman! Vi har blivit ganska överens om att man skall använda
            ekonomiska styrmedel för att komma till rätta med miljöproblemen.
            Jag vill med hänvisning till Stefan Edman, en känd socialdemokratisk
            miljökämpe som ofta grälar på oss politiker att vi borde höja
            koldioxidskatten för att produktionen av biogrödor skall få en
            större omfattning, fråga miljöministern om detta är något som
            han skulle kunna tänka sig att verka för.
          </note>
          <note type="speaker">
            Anf. 283 Miljöminister OLOF JOHANSSON (c):
          </note>
          <note>
            Herr talman! Det föreligger vissa praktiska problem i denna debatt,
            men de är inte värre än att de går att hantera.
          </note>
          <note>
            Låt mig när det gäller målsättningen att minska kväveutsläppen
            säga att det är en självklarhet att vi arbetar vidare med detta.
            Och det är i detta sammanhang som skatterna och miljöavgifterna
            kommer in i bilden. Låt oss bara få tid att reparera den dåliga
            samstämmigheten mellan medel och mål på det området. Experterna
            säger ju att det var den situationen som vi fick ärva.
          </note>
          <note>
            Frågan om att införa biltullar bereds för närvarande i regeringskansliet,
            och då svarar man på det sättet, och det sker genom kommunikationsdepartementet.
          </note>
          <note>
            När det gäller frågor om medel år 2000 handlar det naturligtvis
            både om att vi vet att bilindustrin har goda möjligheter att utveckla
            teknik och om människors livsstil. Jag håller helt och hållet
            med om detta.
          </note>
          <note>
            Vår satsning på en ny infrastruktur är en viktig storstadsfråga,
            och Mälarbanan är ett viktigt exempel på detta. Och det är först
            nu som de konkreta besluten har fattats, inte före valet.
          </note>
          <note>
            När det gäller frågan om EG vill jag konstatera att
          </note>
          <note>
            Sverige inför medlemsförhandlingar med EG
          </note>
          <note>
            kunna skärpa miljökrav av väsentlig betydelse för människors
            hälsa. I förhandlingarna skall högsta tillämpade ambitionsnivå
            hävdas. Jag är inte beredd att göra några kompromisser och anpassningar
            baklänges i förhållande till EG. Och efter samtal med EG-kommissionen
            vet jag att man där i högsta grad ställer upp på denna målsättning.
          </note>
          <note type="speaker">
            Anf. 284 INES UUSMANN (s):
          </note>
          <note>
            Herr talman! Jag vill återkomma till konsumenterna, dvs. i detta
            fall trafikanterna. Jag gör det eftersom vi av erfarenhet vet
            hur svårt det är att med bara tal åstadkomma förändringar i människors
            miljöagerande. Vi vet hur svårt det var när det gällde hastighetsbegränsningarna
            att få bilisterna att acceptera att köra långsammare trots att
            det kunde påvisas att det innebar påtagliga förbättringar för
            miljön. Träden dör ju inte direkt, utan det tar ju litet längre
            tid.
          </note>
          <note>
            En annan trafikantgrupp är de huvudmän som köper bussar, och
            i vårt län handlar det om
          </note>
          <note>
            Stockholms läns landsting. Landstinget har kunnat köpa in 30
            etanoldrivna bussar, och det var på den tiden då vi hade ett socialdemokratiskt
            styrt landsting.
          </note>
          <note>
            Vi socialdemokrater har i en motion här i riksdagen föreslagit
            att medel skall tillföras för att s.k.
          </note>
          <note>
            hybridbussar skall kunna utvecklas. Det är alltså bussar som
            kan konverteras mellan el och bensin.
          </note>
          <note>
            Vi har också föreslagit att system för tillförsel av elenergi
            till bussar via gatunätet skall utvecklas.
          </note>
          <note>
            Till detta behövs litet medel via transportforskningsberedningen.
            Jag undrar därför om miljöministern är beredd att stötta oss i
            den kampen.
          </note>
          <note type="speaker">
            Anf. 285 KENT CARLSSON (s):
          </note>
          <note>
            Herr talman! Man kan träta om mycket, men jag tyckte att miljöministern
            tog en väl billig och fräck poäng när det gäller Mälarbanan. Om
            jag har förstått det rätt så pågick väl den lagliga processen
            med överklaganden osv. så länge att det inte var möjligt att fatta
            beslut förrän nu om hela
          </note>
          <note>
            Mälarbanan och pengar till den.
          </note>
          <note>
            Nu är det faktiskt de borgerliga som regerar och har ansvaret.
            Och även om de bara har suttit i regeringsställning under sex
            månader är det en ganska hyfsad tid för att åtminstone utarbeta
            strategier och planera initiativ. Men det som jag har sett när
            det gäller storstadstrafiken är inte mycket att hänga i julgranen.
            Min farmor skulle ha sagt att det var mycket vattvälling.
          </note>
          <note>
            Jag kanske emellertid skall tolka ministern på ett sådant sätt
            att det blir bilavgifter, biltullar, att tjänstebilsförmånerna
            kommer att ses över, att vägtrafikkungörelsen kommer att ändras
            eftersom det finns ett riksdagsbeslut om det och att mer pengar
            kommer att tas fram till kollektivtrafiken.
          </note>
          <note>
            Är detta riktigt?
          </note>
          <note type="speaker">
            Anf. 286 BERNDT EKHOLM (s):
          </note>
          <note>
            Herr talman! Det är bra att miljöministern stryker under att
            avsikten är att vara pådrivande. Vi har ändå en möjlighet att
            bibehålla de EES-undantag som man har gått med på i väntan på
            att EG
          </note>
          <note>
            kommer i kapp oss. Det bör vara en rimlig förhandlingsposition
            för Sverige att driva detta, dvs. att vi inte skall ge upp.
          </note>
          <note>
            Den moderata linjen, som går ut på att vi skall ge upp och anpassa
            oss till det som gäller inom EG i dag, skall vi naturligtvis inte
            följa. Vi skall i stället naturligtvis kräva att, om jag får vända
            på det, EG
          </note>
          <note>
            anpassar sig till oss. Det är då angläget att vi vid diskussioner
            med EG lyfter fram de krav som gäller för 1996, så att de nya
            USA-federala kraven genomförs 1996. Sedan måste vi markera att
            vi vill ha en stegvis och successiv skärpning. Jag tror att vi
            just på bilavgasområdet har en bra förhandlingsposition.
          </note>
          <note>
            Jag undrar om miljöministern kan inkludera sådana steg i strategin.
          </note>
          <note type="speaker">
            Anf. 287 MARGARETA WINBERG (s):
          </note>
          <note>
            Herr talman! Jag skall gå tillbaka till miljöklasserna. I den
            del av svaret som gäller min fråga står det att det är ett effektivt
            sätt, att det är viktiga signaler och att man inom EG är intresserad.
            När miljöministern i svaret tar upp Ines
          </note>
          <note>
            Uusmanns fråga säger han att han skall vidareutveckla miljöklasserna.
          </note>
          <note>
            Om det 1996 blir på det sättet att obligatoriet kommer att ligga
            på nuvarande miljöklass 2-nivå, vilket vi tror, vill jag fråga
            miljöministern när han tror att man kan börja ta initiativ till
            att utveckla en ny miljöklass som han talar om.
          </note>
          <note>
            Det är bra att miljöministern nu säger att livsstilsförändringar
            ingår i denna strategi. Jag vill därför ställa en konkret fråga.
            Anser miljöministern att också samhällsplanering och bebyggelsestruktur
            ingår i detta? Jag frågar av ett alldeles speciellt skäl, nämligen
            att jag har hävdat detta hemma i Jämtland och blivit alldeles
            rysligt påhoppad av centerkvinnorna för detta.
          </note>
          <note type="speaker">
            Anf. 288 INGA-BRITT JOHANSSON (s):
          </note>
          <note>
            Herr talman! Jag fick inget svar på frågan i mitt senaste inlägg,
            men jag förstår att det är av tidsbrist. Men medan jag väntar
            på svaret på den frågan skulle jag vilja ställa ytterligare en
            fråga.
          </note>
          <note>
            Olof Johansson tänker i vår ha en förhandling med bilindustrin
            för att få ett stoppdatum för bensinoch dieseldrivna bilar i Sverige.
            Såvitt jag förstår är detta en fortsättning på de förhandlingar
            som den gamla regeringen påbörjade redan 1989, då man diskuterade
            utvecklingen tillsammans med branschen. Jag skulle vilja fråga
            om Olof Johansson tänker nöja sig med att diskutera detta med
            Volvo och Saab, eller om han tänker diskutera detta även med andra
            bilindustrier. Det är ju trots allt även andra bilar som rullar
            på Sveriges vägar och gator, och det är kanske litet svårt att
            klara ut detta med enbart svensk bilindustri.
          </note>
          <note type="speaker">
            Anf. 289 Miljöminister OLOF JOHANSSON (c):
          </note>
          <note>
            Herr talman! Jag vill gärna återkomma till det som jag inte har
            hunnit med tidigare, men det finns som sagt ett och annat praktiskt
            problem.
          </note>
          <note>
            Jag beundrar Stefan Edman mycket, men han är inte särskilt beundrad
            inom hela socialdemokratin.
          </note>
          <note>
            Han ligger långt fram, och han är en radikal miljödebattör som
            jag gärna lyssnar till.
          </note>
          <note>
            Jag vill påpeka att etanolen naturligtvis ingår i detta med miljöavgifter
            och miljöskatter. Jag talar om den rena etanolen som ett första
            steg. Sedan kommer det flera. Då gäller det att förbättra etanolens
            konkurrenskraft i förhållande till andra bränslen. Det är själva
            avsikten.
          </note>
          <note>
            Ibland görs en del uttalanden som är avsedda att utöva påtryckning.
            Det må så vara; det tar vi gärna emot. Det stärker, precis som
            denna debatt, möjligheterna att gå vidare.
          </note>
          <note type="speaker">
            Anf. 290 BERNDT EKHOLM (s):
          </note>
          <note>
            Herr talman! Nu är man tvingad att begära ordet för att helt
            enkelt rädda denna debatt.
          </note>
          <note>
            Debattordningen är ju fullständigt hopplös. Nu får vi fortsätta
            att debattera en stund till så att miljöministern får chans att
            svara.
          </note>
          <note>
            Även jag är en beundrare av Stefan Edman. Och jag kan tänka mig
            att hela gänget som sitter här kan ställa upp på det. Allesammans
            nickar.
          </note>
          <note>
            Miljöministern är alltså inte helt ensam om det.
          </note>
          <note>
            När det gäller att tackla EG-frågan, finns det som vi har fört
            fram i vår partimotion om EG, nämligen att vi skall verka för
            en högsta gräns för bränsleförbrukning. Syftet med detta är att
            komma åt koldioxidfrågan och att vi skall kunna verka för, vilket
            jag tror att vi är överens om, ett gemensamt arbete för nya drivmedel.
          </note>
          <note>
            Det finns en uppsjö av idéer att jobba med för att kunna vara
            pådrivande.
          </note>
          <note>
            Jag vill också fråga miljöministern om regeringen kan tänka sig
            att i förväg inför EG-förhandlingarna redovisa vilka undantag
            som vi bör driva, så att vi kan få en debatt om detta här i kammaren.
          </note>
          <note type="speaker">
            Anf. 291 KENT CARLSSON (s):
          </note>
          <note>
            Herr talman! I denna sena timme är det lätt att bli litet fnissig,
            men jag vill allvarligt säga att jag känner en stark oro över
            regeringens politiska sammansättning när det gäller åtgärder mot
            de problem som biltrafik och transporter med lastbilar och bussar
            förorsaker i Stockholm, Göteborg och
          </note>
          <note>
            Malmö, där t.ex. införande av bilavgifter och biltullar skulle
            vara ett mycket verkningsfullt medel, som också skulle ge oss
            pengar till positiva satsningar för utbyggnad av kollektivtrafiken.
          </note>
          <note>
            Man har, herr talman, från moderat håll varit mycket tydlig och
            sagt att man inte kan tänka sig detta, eftersom man till hälften
            vill vara ett slags bilistparti.
          </note>
          <note>
            Det vore intressant om miljöministern kunde lätta på förlåten
            och säga vad som är hans principiella inställning till att införa
            denna typ av miljöavgifter, som skulle vara ett lyft för storstäderna
            när det gäller att ta itu med biltrafiken, även under en högkonjunktur
            när den ökar och inte som nu något minskar.
          </note>
          <note type="speaker">
            Anf. 292 MARGARETA WINBERG (s):
          </note>
          <note>
            Herr talman! Jag vill upprepa min fråga, så att jag kanske får
            ett svar på den: Anser miljömininstern att bebyggelseplanering
            och -strukturer, alltså hur man planerar samhällen, kan vara ett
            led i att skapa ett resurssnålt samhälle, där man så långt det
            låter sig göra minimerar behovet av transporter?
          </note>
          <note type="speaker">
            Anf. 293 INES UUSMANN (s):
          </note>
          <note>
            Herr talman! Också jag vill återkomma till frågan om bussarna
            och vad vi kan göra för att utveckla de kollektiva trafikmedlen,
            inte minst i storstäderna.
          </note>
          <note>
            Vi har i Stockholms innerstad etanolbussar.
          </note>
          <note>
            Motorer för etanoldrift finns, men de kostar mycket pengar. När
            man skall fatta beslut om att köpa in sådana färdmedel handlar
            det faktiskt i dagens läge för landstingen och andra trafikhuvudmän
            mycket om pengar liksom om att få hjälp med utvecklingen.
          </note>
          <note>
            Jag vill återupprepa min fråga: Är miljöministern beredd att
            bidra till att vi kan få fram forskningspengar för att ta fram
            alternativ, t.ex. i form av hybridbussar och elteknik till gatorna?
          </note>
          <note type="speaker">
            Anf. 294 Miljöminister OLOF JOHANSSON (c):
          </note>
          <note>
            Herr talman! Självfallet skall man i förväg redovisa de ståndpunkter
            som man går in i förhandlingarna med. Det är t.ex. en viktig del
            av den kommande folkomröstningskampanjen. Jag kan inte tänka mig
            att man skall försöka dölja sådana saker. Det är också därför
            som miljövårdsberedningen redan har haft en hearing om detta.
            Jag tror att Berndt
          </note>
          <note>
            Ekholm fanns med där bland publiken. Detta är ett av syftena
            med den sortens verksamhet.
          </note>
          <note>
            Låt mig för Kent Carlsson, som tyckte att jag en aning hade misshandlat
            honom, tala om att vi inte alltid har varit förtjusta i de storskaliga
            lösningar som tidigare politiska majoriteter har lagt fast för
            storstäderna. Det gäller broar, ringleder och annat sådant, som
            gärna genererar mera trafik.
          </note>
          <note>
            Men det är viktigt att vi är klara över att det här skall miljökonsekvensbeskrivas
            och miljöprövas, så att det inte skapas en sämre miljö. Vi är
            naturligtvis på miljödepartementet och i regeringen angelägna
            om att det här sker på ett seriöst sätt, och vi kommer att handla
            därefter.
          </note>
          <note type="speaker">
            Anf. 295 BERNDT EKHOLM (s):
          </note>
          <note>
            Herr talman! Jag vill verkligen stryka under att det som regeringen
            gör för att skapa diskussion om EG-
          </note>
          <note>
            frågan är positivt. Fortsätt med det! Men samtidigt efterlyser
            jag fortfarande ett svar på frågan om regeringen är beredd att
            i förväg redovisa sina ståndpunkter, så att vi får en diskussion
            om undantagen. Då kan vi få till stånd en verklig parlamentarisk
            diskussion. Det är inte bara regeringen som på Rosenbad skall
            diskutera detta, utan alla bör få vara med i den debatten.
          </note>
          <note>
            Jag har inte heller fått något ordentligt svar på om miljöministern
            verkligen är beredd att motverka moderaternas inflytande när det
            gäller en passiv inställning i EG-frågan.
          </note>
          <note type="speaker">
            Anf. 296 KENT CARLSSON (s):
          </note>
          <note>
            Herr talman! Med risk för att låta litet tjatig vill jag återupprepa
            framför allt de frågor som jag ställde i mitt förra inlägg vad
            gäller avgifter på biltrafiken, biltullar eller vad man vill kalla
            det, avgifter som är en del av miljöavgiftstänkandet men som också
            kopplas till positiva satsningar på utbyggnad av kollektivtrafiken
            i storstadsområdena, så att storstädernas kostnader inte belastar
            resten av landet. I storstäderna finns ju praktiska möjligheter
            att finansiera utbyggnaden av kollektivtrafiken.
          </note>
          <note>
            Min andra fråga var om regeringen har planer på att se över tjänstebilsförmånen
            och kanske helt avskaffa den.
          </note>
          <note>
            Min tredje, lilla, fråga avsåg om regeringen nu har gjort den
            förändring i vägtrafikkungörelsen som riksdagen har beställt.
          </note>
          <note>
            Tre korta frågor, som kanske får tre snabba svar.
          </note>
          <note type="speaker">
            Anf. 297 MARGARETA WINBERG (s)
          </note>
          <note>
            Herr talman! Jag tycker att denna debatt tyder på att vad som
            skall göras redan är gjort. Men jag vill ändå för att miljöministern
            skall få chansen att svara upprepa frågan om samhällsplaneringens
            roll och bebyggelsestrukturens roll i ett resurssnålt samhälle.
          </note>
          <note>
            Anf. 298 Miljöminister OLOF JOHANSSON (c)
          </note>
          <note>
            Herr talman! Jag tar den här gången den sista frågan först. Vi
            har från regeringens sida markerat att samhällsplaneringen är
            en viktig del av miljöpolitiken. Det var därför som planenheterna,
            samhällsplaneringen, fördes över till miljödepartementet, som
            blev ett miljö- och naturresursdepartement. Det visar vårt synsätt.
          </note>
          <note>
            Däremot känner jag inte till den jämtländska debatten och kan
            därför inte anse att jag därmed ställer mig emot centerkvinnorna.
            Det måste vara fråga om ett missförstånd eller något mycket regionalt
            problem i Jämtland.
          </note>
          <note>
            I fråga om miljöavgifter i storstäder har vi en ganska självklar
            utgångspunkt. Jag har redan svarat på den frågan, som Kent Carlsson
            tog upp igen.
          </note>
          <note>
            Den är under beredning i kommunikationsdepartementet, och jag
            svarar inte mer på den, eftersom den inte tillhör mitt primära
            ansvarsområde. Förslag kommer självfallet på detta område -- det
            är viktigt att understryka det.
          </note>
          <note>
            När det sedan gäller stöd till storstäderna hade jag naturligtvis
            hoppats att det hade funnits obegränsat med pengar och dessutom
            att det stöd som
          </note>
          <note>
            Värtaverket fick hade använts på ett annat sätt.
          </note>
          <note type="speaker">
            Anf. 299 INGA-BRITT JOHANSSON (s):
          </note>
          <note>
            Herr talman! Mycket kort: Plan- och bygglagen överfördes till
            miljö- och naturresursdepartementet. Det enda som vi hittills
            har sett som resultat av detta är att man underlättat etablering
            av lågprisbutiker och annat var som helst omkring städerna, vilket
            faktiskt kommer att medföra ännu mer biltrafik för att folk skall
            komma åt dessa affärer.
          </note>
          <note type="speaker">
            Anf. 300 KENT CARLSSON (s):
          </note>
          <note>
            Herr talman! Det är mycket som man kan beklaga i livet och i
            politiken. Värtaverket är väl en sådan sak, och under min tid
            som stadsfullmäktig i
          </note>
          <note>
            Stockholm röstade jag emot det.
          </note>
          <note>
            Jag vill återigen återkomma till frågan om investeringar i kollektivtrafiken.
            Det bör inte vara så att storstäderna skall belasta resten av
            landet med sådana. Det är därför som det är så viktigt att vi
            nu får ett besked om avgifterna på biltrafiken.
          </note>
          <note>
            Det är ett sätt att självfinansiera den nödvändiga utbyggnaden
            av kollektivtrafiken i storstadsområdena, så att vi kan få en
            ordentlig överflyttning av arbetsresor med bil till kollektiva
            färdmedel, framför allt spårbundna sådana.
          </note>
          <note>
            Jag trodde att ministern var här för att svara för hela regeringen,
            inte bara för miljödepartementet, och även att det förekommer
            viss kommunikation mellan kommunikations- och miljödepartementen.
          </note>
          <note>
            Det vore intressant att få reda på regeringens principiella inställning.
            Detaljerna kan behöva arbetas fram senare på något fackdepartement.
          </note>
          <note type="speaker">
            Anf. 301 Miljöminister OLOF JOHANSSON (c):
          </note>
          <note>
            Herr talman! Jag vill bara bemöta Inga-Britt
          </note>
          <note>
            Johanssons tal om det enda som skulle ha gjorts.
          </note>
          <note>
            Detta är nonsens, om jag får uttrycka det rakt på sak. Vi ägnar
            ständigt mycket arbete åt planeringsfrågor. Det är Görel Thurdin
            som är föredragande på det området. Därvid bereds den ena planfrågan
            efter den andra -- en del berör som bekant Stockholmsområdet.
            Ställningstagandet beträffande ekoparken norr om Stockholm är
            ett sådant viktigt samlat beslut.
          </note>
          <note>
            Vad gäller kommunikation med kommunikationsdepartementet kan
            jag försäkra att vi har en sådan. Av Kent Carlssons allmänt formulerade
            fråga framgick inte att det var just dessa detaljfrågor som han
            var intresserad av. Jag svarar återigen att dessa frågor är under
            beredning i kommunikationsdepartementet. Kent Carlsson får komma
            tillbaka med frågor till regeringen, och regeringen svarar naturligtvis
            som vanligt som en helhet.
          </note>
          <note type="speaker">
            Anf. 302 BERNDT EKHOLM (s)
          </note>
          <note>
            Herr talman! Jag kom trots allt in i denna konstiga debattordning.
            Jag skall bli mycket kortfattad.
          </note>
          <note>
            Jag fick inget svar på en mycket viktig fråga: Är regeringen
            beredd att redovisa en diskussion om de undantag eller de krav
            som vi skall driva i förhandlingarna, så att vi kan få vara med
            och diskutera dem? Hur skall jag tolka det uteblivna svaret? Sker
            detta vid miljövårdsberedningens möten i Rosenbad?
          </note>
          <note type="speaker">
            Anf. 303 KENT CARLSSON (s):
          </note>
          <note>
            Herr talman! Jag tänkte nästan inte begära ordet igen, men jag
            reagerade mot det lämnade beskedet.
          </note>
          <note>
            Jag tycker inte att principen om huruvida man skall kunna ta
            ut avgifter på biltrafiken i storstädernas innerstadsområden för
            att kunna finansiera miljöriktig kollektivtrafik är någon liten
            fråga. Min ursprungliga fråga var: Vilka ytterligare initiativ
            avser miljöministern att ta för att förändra storstädernas trafiksystem?
          </note>
          <note>
            En så stor fråga borde miljöministern ha tänkt igenom. Det är
            en viktig ingrediens i ett totalpaket för hur man skall minska
            biltrafiken, framför allt i innerstadskärnorna, men även i regionerna
            totalt sett. Jag är mäkta förvånad över att detta skulle vara
            en detalj.
          </note>
          <note>
            Jag tolkar det nu så att det blir sådana avgifter, men att man
            på kommunikationsdepartementet behöver skriva och läsa litet innan
            man kommer med ett detaljerat förslag till riksdagen.
          </note>
          <note type="speaker">
            Anf. 304 Miljöminister OLOF JOHANSSON (c):
          </note>
          <note>
            Herr talman! Jag sade inte att det gällde en detalj, utan jag
            talade om Kent Carlssons detaljering av sin frågeställning. Jag
            påpekade att en allmän anslutning till miljöavgifter inte undantar
            storstäderna. Vidare sade jag tidigare i debatten att de frågorna
            är under beredning i kommunikationsdepartementet. Därmed har jag
            svarat på detta.
          </note>
          <note>
            Till Berndt Ekholm: Det är naturligtvis miljövårdsberedningens
            uppgift att försöka sprida information och att klarlägga fakta
            för att därefter gå vidare till ställningstaganden på miljöområdet
            inför förhandlingarna. Där har jag redan i samband med miljövårdsberedningens
            senaste hearing angett de principer som enligt min uppfattning
            skall tillämpas vid dessa förhandlingar, och dem kommer jag att
            driva i regeringskretsen.
          </note>
          <note>
            Regeringen har ännu inte haft anledning att ta ställning till
            förhandlingsstrategin. Nu gäller det att lyfta fram alla de frågor
            som måste behandlas. Det är miljövårdsberedningens uppgift, och
            därefter tar man ställning till förhandlingsstrategin.
          </note>
          <note>
            Överläggningen var härmed avslutad.
          </note>
          <note>
            36 § Svar på fråga 1991/92:549 om omhändertagande av freon i
            kasserade kylskåp m.m.
          </note>
          <note type="speaker">
            Anf. 305 Miljöminister OLOF JOHANSSON (c):
          </note>
          <note>
            Herr talman! Annika Åhnberg har frågat mig om regeringen kommer
            att flytta fram tidpunkten för när kommunerna skall åläggas att
            ta hand om freonet från kasserade kylskåp, frysar etc.
          </note>
          <note>
            Riksdagen har i juni 1991 beslutat om att kommunerna skall ombesörja
            att innehållet av
          </note>
          <note>
            CFC, ofta kallat freon, i kasserade kyl- och frysskåp skall omhändertas
            på ett miljöriktigt sätt fr.o.m.
          </note>
          <note>
            den 1 januari 1995. Detta beslut är i enlighet med det förslag
            naturvårdsverket utarbetat.
          </note>
          <note>
            Denna tidpunkt har valts för att det skall vara möjligt att etablera
            tillräcklig återvinningskapacitet för landets samtliga kommuner.
            Det finns i dag försök med stationära och mobila anläggningar
            för destruktion. Dessa anläggningar är dock ännu under utprovning
            för att få tillräcklig grad av återvinning av CFC.
          </note>
          <note>
            De försök som hittills gjorts med återvinning av
          </note>
          <note>
            CFC i mobila återvinningsanläggningar visar för närvarande på
            otillräckliga resultat.
          </note>
          <note>
            Under denna uppbyggnadsfas är det viktigt att kommunerna söker
            efter det alternativ som är lämpligast för dem. Vissa kommuner
            deltar redan i de försök jag har nämnt. Andra har rutiner för
            att återvinna den mindre delen av CFC-mängden som finns i kylskåpens
            kylkretsar. Om återvinningsgraden är alltför låg blir kostnaden
            för varje kilo återvunnen CFC mycket hög. Jag är därför inte beredd
            att för närvarande ändra tidsplanen för återvinning av CFC ur
            kasserade kylskåp.
          </note>
          <note>
            Annika Åhnberg nämner även koltetraklorid.
          </note>
          <note>
            Koltetraklorid har, förutom ozonnedbrytande förmåga, en rad andra
            egenskaper. Det är t.ex.
          </note>
          <note>
            kraftigt cancerframkallande och har hög giftighet.
          </note>
          <note>
            Det gör att koltetraklorid används i liten omfattning i Sverige
            i dag. Det företag som år 1988
          </note>
          <note>
            stod för 95 % av användningen, har till år 1991
          </note>
          <note>
            minskat sin användning med ca 60 % och arbetar för att upphöra
            helt med användningen till årsskiftet 1992-1993.
          </note>
          <note>
            I EG-länderna diskuteras för närvarande förslag till skärpningar
            av den internationella överenskommelsen rörande ozonnedbrytande
            ämnen. Bl.a. diskuteras en avveckling av koltetraklorid till den
            1 januari 1996, med vissa undantag. Frågan om skärpning av den
            svenska regleringen för koltetraklorid bereds för närvarande inom
            regeringskansliet.
          </note>
          <note>
            Sverige antog 1988 en avvecklingsplan för CFC.
          </note>
          <note>
            Ytterligare åtgärder till skydd för ozonskiktet fattade riksdagen
            beslut om i juni förra året.
          </note>
          <note>
            Omvärlden har i dag, 1992, planer på att avveckla samtliga ozonnedbrytande
            ämnen i ungefär samma takt som Sverige. För att lösa det globala
            ozonproblemet krävs starka internationella avtal, vilket jag kan
            försäkra att Sverige arbetar aktivt för inom ramen för Montrealprotokollet.
          </note>
          <note>
            Då Annika Åhnberg, som framställt frågan, anmält att hon var
            förhindrad att närvara vid sammanträdet, medgav förste vice talmannen
            att
          </note>
          <note>
            Jan Jennehag i stället fick delta i överläggningen.
          </note>
          <note type="speaker">
            Anf. 306 JAN JENNEHAG (v):
          </note>
          <note>
            Herr talman! Jag tackar miljöministern för svaret.
          </note>
          <note>
            Det är bra att regeringen tänker skynda på avvecklingen av koltetraklorid
            så att vi åtminstone inte blir sämre än EG-länderna. Det kräver
            å andra sidan inga större uppoffringar. Näringslivet kommer inte
            att protestera. Koltetraklorid används inte i någon större mängd,
            som miljöministern nämnde.
          </note>
          <note>
            Men nu gäller frågan freon, och då handlar det om pengar och
            inte bara om ofullständig återvinningsteknik. Kasserade kylanläggningar
            som inte läcker CFC kan förstås lagras i väntan på att tas om
            hand. Det medför inga praktiska svårigheter. Det kan möjligen
            kosta litet mer. I dag finns det gott om lämpliga lokaler i den
            mån det behövs skydd för väder och vind.
          </note>
          <note type="speaker">
            Anf. 307 Miljöminister OLOF JOHANSSON (c):
          </note>
          <note>
            Herr talman! Naturligtvis handlar koltetrakloridproblematiken
            primärt om ozonskiktet. Men det är också viktigt att säga att
            vi inte tänker acceptera principen att förhandsanpassa oss till
            EG. Det är därför som jag på denna punkt har gett besked om att
            vi kommer att skärpa bestämmelserna.
          </note>
          <note>
            När det gäller den tekniska möjligheten att ta hand om freon
            är det ett mångfasetterat problem. Det handlar tyvärr inte enbart
            om kylskåp, utan det är många av våra ''prylar'', om jag får uttrycka
            mig så, som innehåller en del freon. Det är bara att beklaga att
            tekniken ännu inte är fullt mogen överallt. Det anger också frågeställaren
            i och med att det i frågan anges att man skall lagra det hela.
            Jag kan naturligtvis tänka mig detta, men också denna teknik har
            begränsningar. Det kan innebära läckage och problem för kommunerna.
          </note>
          <note>
            Jag utgår från att kommunerna själva på ett förnuftigt sätt hanterar
            detta. Men det är ingenting vi i dag har anledning att ge kommunerna
            pekpinnar om. Jag hoppas att kommunerna tar varje möjlighet att
            ta hand om freonet. Det är deras uppgift och deras skyldighet.
          </note>
          <note type="speaker">
            Anf. 308 JAN JENNEHAG (v):
          </note>
          <note>
            Herr talman! Vi behöver inte träta om koltetraklorid. Jag tycker
            det är alldeles utmärkt att miljöministern tar detta initiativ
            för att skärpa regleringen för koltetraklorid. Vi skall i Sverige
            självfallet inte fatta miljöbeslut utifrån andra än svenska förhållanden.
            Vi skall inte avvakta omvärldens göranden och låtanden när vi
            kan agera själva.
          </note>
          <note>
            När det sedan gäller kommunernas vilja och beredskap att ta hand
            om CFC, tror jag dess värre inte att de styrs av sin goda vilja,
            utan det är som i så många andra sammanhang fråga om vilket ekonomiskt
            utrymme de har att göra detta genom exempelvis lagring.
          </note>
          <note>
            Det finns mängder av anläggningar som inte går att lagra. Det
            är jag medveten om. Men då är det desto viktigare att vi, med
            tanke på den stora betydelse
          </note>
          <note>
            CFC har, tar hand om de mängder som faktiskt går att praktiskt
            ta hand om redan i dag.
          </note>
          <note type="speaker">
            Anf. 309 Miljöminister OLOF JOHANSSON (c):
          </note>
          <note>
            Herr talman! Jag delar naturligtvis den principiella uppfattningen.
            Frågan är hur man gör det rent praktiskt. Man kan naturligtvis
            tänka sig att regleringarna kombineras med miljöavgifter för att
            skapa resurser på detta område. Då menar jag miljöavgifter i egentlig
            mening, dvs. sådana som används och återförs för att man skall
            kunna hantera den här sortens problem. Detta är en av de frågor
            som för närvarande bereds i regeringskansliet.
          </note>
          <note type="speaker">
            Anf. 310 JAN JENNEHAG (v):
          </note>
          <note>
            Herr talman! Jag hoppas att den beredningen gör det möjligt för
            oss att om någon tid konstatera att miljöministern kommer med
            ett förslag som tidigarelägger den här tidpunkten.
          </note>
          <note>
            Överläggningen var härmed avslutad.
          </note>
          <note>
            37 § Justering av protokoll
          </note>
          <note>
            Justerades protokollet för den 18 mars.
          </note>
          <note>
            38 § Meddelande om svar på interpellationerna
          </note>
          <note>
            1991/92:111, 112, 114 och 128
          </note>
          <note>
            Från justitieminister Gun Hellsvik (m) hade inkommit följande
            skrivelse:
          </note>
          <note>
            Till riksdagen
          </note>
          <note>
            Jag vill anmäla att Marianne Jönssons interpellation 1991/92:111
            om straffet för olovligt bortförande av barn, m.m., Eva Zetterbergs
            interpellation 1991/92:112 om kidnappade barn,
          </note>
          <note>
            Birgit Henrikssons interpellation 1991/92:114 om kidnappade barn
            och Berith Erikssons interpellation 1991/92:128 om förändringar
            i rättshjälpslagen, inte kommer att besvaras inom föreskriven
            tid på grund av arbetsbelastning. Jag avser att besvara interpellationerna
            den 4 maj 1992.
          </note>
          <note>
            Gun Hellsvik
          </note>
          <note>
            39 § Meddelande om svar på interpellation
          </note>
          <note>
            1991/92:120
          </note>
          <note>
            Från arbetsmarknadsminister Börje Hörnlund (c)
          </note>
          <note>
            hade inkommit följande skrivelse:
          </note>
          <note>
            Till riksdagen
          </note>
          <note>
            På grund av hög arbetsbelastning har jag ingen möjlighet att
            inom bestämd tidsram besvara Birgit
          </note>
          <note>
            Henrikssons interpellation om deltidsarbete.
          </note>
          <note>
            Interpellationen kommer att besvaras den 6 april kl. 12.00.
          </note>
          <note>
            Stockholm den 10 mars 1992
          </note>
          <note>
            Börje Hörnlund
          </note>
          <note>
            40 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1991/92:156 till kulturutskottet
          </note>
          <note>
            1991/92:161 till näringsutskottet
          </note>
          <note>
            41 § Bordläggning
          </note>
          <note>
            Anmäldes och bordlades
          </note>
          <note>
            Skrivelse
          </note>
          <note>
            1991/92:124 Redogörelse för den svenska krigsmaterielexporten
            år 1991
          </note>
          <note>
            42 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 23 mars
          </note>
          <note type="speaker">
            1991/92:561 av Lars Sundin (c) till finansministern om Europeiska
            utvecklingsbanken:
          </note>
          <note>
            Sverige är medlem i Europeiska utvecklingsbanken
          </note>
          <note>
            (EBRD) och bidrar genom EBRD med bistånd till
          </note>
          <note>
            Öst- och Centraleuropa. Dessutom har nyligen beslutats att använda
            EBRD som en viktig kanal för svenskt bistånd till Baltikum. Samtidigt
            når oss oroande rapporter i internationella media, t.ex.
          </note>
          <note>
            The Economist och Financial Times, om att EBRD
          </note>
          <note>
            fortfarande har igångsättningssvårigheter och präglas av effektivitetsproblem.
          </note>
          <note>
            Hur kommer mot denna bakgrund finansministern att vid EBRD:s
            årsmöte i Budapest om en tid att agera för att söka säkerställa
            att EBRD fungerar väl och att svenska biståndet snabbt når sina
            adressater?
          </note>
          <note type="speaker">
            1991/92:562 av Elver Jonsson (fp) till justitieministern om övergrepp
            mot flickor:
          </note>
          <note>
            Enligt tidningsuppgifter i förra veckan omtalas att var tredje
            skolflicka blir våldtagen av jämnåriga pojkar. Visserligen är
            uppgifterna från ett visst skolområde men skoldirektören i fråga
            säger att siffrorna skulle kunna vara tillämpliga för hela landet.
            Det finns därför anledning att dels få ett klarläggande om uppgifterna
            från Norrköping och
          </note>
          <note>
            Uppsala är sanningsenliga och om situationen är likartad på flera
            orter. Vidare är det i så fall angeläget att åtgärder vidtages
            som kan förbättra situationen.
          </note>
          <note>
            Jag vill därför fråga statsrådet:
          </note>
          <note>
            Överväger regeringen åtgärder som skulle kunna förhindra övergrepp
            i framtiden mot flickor av jämåriga pojkar?
          </note>
          <note>
            43 § Kammaren åtskildes kl. 21.39.
          </note>
          <note>
            Förhandlingarna leddes
          </note>
          <note>
            av tredje vice talmannen från sammanträdets början t.o.m. ajourneringen
            kl. 16.47 och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
