<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--118</head>
          <docDate when="1992-05-22">1992-05-22</docDate>
        </div>
      </front>
      <body>
        <div>
          <note>
            1 § Svar på interpellation 1991/92:187 om barns och ungdomars
            villkor
          </note>
          <note>
            Anf. 1 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Ewa Hedkvist Petersen har frågat mig vilka åtgärder
            jag är beredd att vidta för att stärka den generella välfärden
            så att alla barn får goda uppväxtvillkor och så att inte barn
            och ungdomar blir de stora förlorarna i besparingstider, om jag
            är beredd att stärka barnperspektivet i samhället genom att inrätta
            en barnombudsman samt om jag är beredd att vidta åtgärder för
            att ta till vara barns och ungdomars egna åsikter om sina villkor
            i samhället.
          </note>
          <note>
            Sverige var ett av de första länderna som ratificerade FN:s barnkonvention.
            I propositionen
          </note>
          <note>
            (prop. 1989/90:107) till riksdagen om godkännande av konventionen
            gjordes en noggrann genomgång av hur konventionens artiklar motsvarade
            svenska förhållanden. Tillträdet till konventionen föranledde
            inte några ändringar i svensk lagstiftning, men vissa brister
            i den praktiska tillämpningen av lagar och förordningar konstaterades.
          </note>
          <note>
            En särskild arbetsgrupp har tillsatts för att följa tillämpningen
            och genomförandet i Sverige av konventionen. Regeringen skall
            senast den 1
          </note>
          <note>
            september 1992 rapportera till FN om hur Sverige efterlever konventionen.
          </note>
          <note>
            I anslutning till öppnandet av FN:s generalförsamlings höstsession
            1990 hölls ett toppmöte om barnens villkor. Barntoppmötet antog
            en deklaration och en handlingsplan för barns överlevnad, skydd
            och utveckling. Som en följd av detta har det i regeringskansliet
            utarbetats en nationell handlingsplan som under våren 1992
          </note>
          <note>
            överlämnats till FN:s barnfond.
          </note>
          <note>
            Jag vill härutöver redogöra för en del av de åtgärder som regeringen
            vidtagit för att bättre anpassa svenska förhållanden till barnkonventionens
            regler och principer.
          </note>
          <note>
            - Regeringen har lagt ett förslag (prop.
          </note>
          <note>
            1991/92:138) om att barn inte får tas i förvar i utlänningsärenden
            annat än som en sista utväg och då endast under begränsad tid
            och tillsammans med vårdnadshavare.
          </note>
          <note>
            - Flyktingbarnens rätt till sjukvård har uppmärksammats. Barnhälsovården
            för flyktingbarn skall motsvara ordinarie barnhälsovård för barn
            i Sverige. Regeringen kommer att aktualisera frågan om att utreda
            de närmare förutsättningarna för en eventuell utvidgning av asylsökande
            barns rätt till hälso- och sjukvård.
          </note>
          <note>
            - Bestämmelserna om bl.a. våldtäkt och sexuellt utnyttjande av
            barn och ungdomar skärps fr.o.m.
          </note>
          <note>
            den 1 juli 1992.
          </note>
          <note>
            - I samband med ratifikationen av ILO-
          </note>
          <note>
            konventionen (nr 138) om minimiålder för tillträde till arbete
            skedde vissa lagändringar till skydd för minderåriga i arbete.
          </note>
          <note>
            - Ungdomsministern har här i kammaren redogjort för den utredning
            hon tänker föreslå för att belysa ungdomars och särskilt utsatta
            ungdomars speciella situation när det gäller boende och arbete.
          </note>
          <note>
            - En kommitté har tillsatts för att utvärdera nuvarande regelsystem
            för unga lagöverträdare samt lämna förslag till i vilka former
            och på vilket sätt det allmänna i framtiden bör ingripa när ungdomar
            som har fyllt 15 år begår brott. Den skall därvid enligt utredningsdirektiven
            beakta barnkonventionens bestämmelser och principer.
          </note>
          <note>
            - Regeringen har nyligen tillsatt en kommitté för att utvärdera
            1974 års kriminalvårdsreform. Enligt direktiven bör kommittén
            mot bakgrund av Sveriges åtaganden enligt barnkonventionen göra
            en bedömning av hur man inom kriminalvården på lämpligaste sätt
            bör ta om hand de ungdomar under
          </note>
          <note>
            18 år som trots allt dömts till fängelse. Kommittén bör också
            uppmärksamma förhållandena för de små barn som vistas på kriminalvårdsanstalt
            tillsammans med intagen förälder.
          </note>
          <note>
            - Regeringen har under våren 1992 tillsatt en expertgrupp och
            kommitté för att svara för ett svenskt deltagande i WHO-/Unicef-aktionen
            Baby
          </note>
          <note>
            Friendly Hospitals (aktionen för ''barnvänliga sjukhus'').
          </note>
          <note>
            - Regeringen har vidare gett socialstyrelsen i uppdrag att utforma
            och genomföra ett åtgärdsprogram för att utveckla individ- och
            familjeomsorgens förhållningssätt till utsatta barn och deras
            familjer. Satsningen tar sikte på att höja kompetensen och öka
            medvetenheten hos socialarbetare och andra som arbetar med utsatta
            barn. Förmågan att se, förstå, beskriva och möta utsatta barns
            behov skall utvecklas. Särskilda medel har avsatts för detta utvecklingsarbete
            som syftar till att sätta barns bästa i främsta rummet.
          </note>
          <note>
            - Barnens behov skall också uppmärksammas av den alkoholpolitiska
            kommissionen.
          </note>
          <note>
            Kommissionen har i uppdrag att kartlägga och analysera missbrukets
            konsekvenser för missbrukarnas familjer. Kommissionen skall också
            bedöma vilka insatser som behöver göras för att möta särskilt
            barnens behov av stöd.
          </note>
          <note>
            - Regeringen har nu under våren förelagt riksdagen förslag om
            förbättringar av det ekonomiska stödet till föräldrar med handikappade
            barn fr.o.m. den 1
          </note>
          <note>
            juli 1992. Förslagen innebär dels väsentliga förbättringar av
            reglerna för vårdbidrag för handikappade barn, dels förändrade
            villkor inom det särskilda pensionstillägget med syfte att fler
            föräldrar skall kunna få detta stöd i framtiden.
          </note>
          <note>
            Riksdagen har nyligen beslutat att godkänna de föreslagna förbättringarna.
          </note>
          <note>
            - Vidare avser regeringen att under hösten avlämna en proposition
            på grundval av förslagen i handikapputredningens huvudbetänkande
          </note>
          <note>
            Handikapp--Välfärd--Rättvisa (SOU 1992:46).
          </note>
          <note>
            Inriktningen för den kommande propositionen är att skapa förutsättningar
            för ett avsevärt förbättrat samhällsstöd för personer med omfattande
            funktionshinder och då bl.a. när det gäller funktionshindrade
            barn och ungdomar.
          </note>
          <note>
            Handikapputredningen har i sitt betänkande bl.a.
          </note>
          <note>
            föreslagit att svårt funktionshindrade barn, ungdomar och vuxna
            skall tillförsäkras service och stöd genom en särskild rättighetslag.
          </note>
          <note>
            - En åtgärd som berör alla barn är den utvidgade lagreglering
            av barnomsorgsområdet som regeringen har aviserat i kompletteringspropositionen.
            Självfallet är familjen grunden för att ge barn och ungdomar goda
            uppväxtvillkor. Enligt min mening är dessutom tillgången till
            barnomsorg av god kvalitet av största betydelse. Även från jämställdhetssynpunkt
            är det väsentligt att tillgången till barnomsorg inte försämras.
          </note>
          <note>
            - Frågan om inrättandet av en barnombudsman bereds för närvarande
            inom socialdepartementet. I
          </note>
          <note>
            remissyttranden över utredningsförslaget om en ombudsman för
            barn och ungdom (SOU 1991:70)
          </note>
          <note>
            har tanken framförts att låta ombudsmannen få till uppgift att
            bevaka efterlevnaden av barnkonventionen i Sverige. Jag är själv
            tilltalad av denna tanke och ser det som ett av huvudalternativen.
            Min avsikt är att återkomma till riksdagen med en proposition
            till hösten.
          </note>
          <note>
            Avslutningsvis vill jag säga att frågan om att ta till vara barns
            och ungdomars egna åsikter berörs av flera av de åtgärder som
            jag här har redovisat. I
          </note>
          <note>
            grunden handlar det om att utveckla ett barn- och ungdomsperspektiv
            generellt i samhället, som bygger på respekt för barnet som individ
            och samhällsmedlem, dess behov och rättigheter. Att bättre utveckla
            detta perspektiv ser jag därför som en viktig utgångspunkt för
            regeringens barn- och ungdomspolitik.
          </note>
          <note type="speaker">
            Anf. 2 EWA HEDKVIST PETERSEN (s):
          </note>
          <note>
            Herr talman! Jag tackar socialministern för interpellationssvaret.
            Det är självfallet intressant att ta del av den uppräkning som
            socialministern gör av de åtgärder som är på gång i regeringskansliet
            och också vilka beslut som riksdagen har fattat. Däremot kan jag
            inte se att socialministern har svarat på alla mina frågor. Han
            kommenterar nämligen inte alls hur han vill försvara den generella
            välfärdspolitiken, så att alla barn även i framtiden får goda
            uppväxtvillkor och säger inte heller vad han vill göra för att
            inte barn och ungdomar skall bli de stora förlorarna nu i besparingstider.
          </note>
          <note>
            Herr talman! Jag hörde nyligen regissören Suzanne
          </note>
          <note>
            Osten i ett radioprogram. Hon prisade att vi i vårt land hitintills
            tillsammans har tagit ansvar för alla barn, inte bara våra egna,
            att vi som vuxna bryr oss om inte bara våra egna barn utan också
            grannens.
          </note>
          <note>
            Nu såg hon andra tendenser. Hon var upprörd över att barnen får
            sitta emellan vid nedskärningarna.
          </note>
          <note>
            Mest av allt var hon besviken över att det gemensamma ansvaret
            för alla våra barn urholkas.
          </note>
          <note>
            Hon var rädd för att just det ansvar vi tar för alla barn i vårt
            land skall försvinna. Det är faktiskt också jag.
          </note>
          <note>
            Jag hävdar att vi i vårt lilla, rika land inte får abdikera från
            ansvaret för att alla barn skall ha goda uppväxtvillkor. Vi är
            mycket priviligierade i
          </note>
          <note>
            Sverige. Vi är rika. Vi lever i en ovanligt homogen kultur och
            med ganska likartade förhållanden. I
          </note>
          <note>
            denna ovanligt priviligierade situation måste vi ha den politiska
            kraften att se till att alla barn får del av välfärden och att
            ingen hamnar vid sidan om. Vi får inte sidsteppa några barn. Inte
            heller får vi slappna av och låta bli att se de klasskillnader
            som råder bland barn, hur barn längre ned på klasstrappan har
            en sämre situation än andra.
          </note>
          <note>
            Detta är också centrala politiska frågor som människor bryr sig
            om. Det sprider sig nu en oro i kommun efter kommun för att barnen
            skall bli de stora förlorarna i nedskärningstider. Vi ser hur
            specialundervisning, fritidsgårdar och barnkultur försvinner.
            Därför tycker jag att socialministerns tystnad i dag på denna
            punkt är anmärkningsvärd.
          </note>
          <note>
            Jag undrar om socialministern inte hör eller ser vad som händer
            och varför han inte nu tar chansen att säga vad han tycker.
          </note>
          <note>
            Nu kan tystnaden bero på att socialministern i regeringen är
            med och skapar problemen och resursbristen. Regeringen låter arbetslösheten
            skena i väg. Ovanpå det drar man in pengar från kommunerna för
            att betala skattesänkningar för de välbärgade. Detta får nedskärningar
            som följd.
          </note>
          <note>
            Samtidigt har jag förståelse för den knipa socialministern sitter
            i. Det förhandlas i regeringen, och det blir som det blir med
            en moderat ledning.
          </note>
          <note>
            Det måste i denna svåra situation vara socialministerns uppgift
            att värna sitt område, att värna barnens och ungdomarnas rättigheter
            i en kärv ekonomi, att se till att det inte blir de unga som får
            bära de stora bördorna.
          </note>
          <note>
            Loppet är inte kört än. Vi måste få socialministerns svar i nästa
            replik. Vad tycker socialministern om att barn och ungdomar nu
            blir de stora förlorarna vid de besparingar som sker, och vad
            tänker han göra?
          </note>
          <note>
            Herr talman! Det är inte alltid lätt att hävda barnens intressen
            i dag. Många vuxna och organisationer gör ett beundransvärt jobb.
            Men det behövs ytterligare insatser. Det är mot denna bakgrund
            som förslaget om en barnombudsman skall ses. Jag välkomnar nu
            socialministerns besked att en proposition om en barnombudsman
            kommer till hösten. Då borde vi ha en barnombudsman utsedd nästa
            vår. Socialministern lättar också litet på förlåten. Han är tilltalad
            av tanken att ombudsmannens uppgift skall bli att bevaka efterlevnaden
            av FN:s barnkonvention i Sverige.
          </note>
          <note>
            Detta har också föreslagits i utredningen. FN:s barnkonvention
            skall vara ett grundläggande dokument som en barnombudsman i Sverige
            bör arbeta utifrån.
          </note>
          <note>
            Konventionen måste genomsyra alla beslut och allt arbete med
            barn i Sverige. Konventionen kommer t.ex. med all säkerhet att
            vara ett viktigt instrument för att hejda de värsta avarterna
            av nedskärningsförslag vi i dag ser, och som slår mot barn.
          </note>
          <note>
            Herr talman! Jag vill föreslå att regeringen inte enbart skapar
            ytterligare en beredande myndighet.
          </note>
          <note>
            Det har vi många bra exempel på i dag.
          </note>
          <note>
            Barnombudsmannen behövs nämligen för ytterligare uppgifter. Vi
            behöver en barnombudsman som också ges ett uppdrag att aktivt
            och offensivt delta i den allmänna debatten och hävda barns intressen,
            både i samhällsplaneringen och på ett vidare fält i samhället,
            t.ex. gentemot affärsintressen. Barn lever sina liv i många olika
            situationer, och barnombudsmannen måste kunna arbeta utifrån det.
          </note>
          <note>
            Ombudsmannen kan vara en barnens, ungdomarnas och vuxnas bundsförvant
            som med kraft och status kan hävda barnperspektivet ur alla samhällets
            aspekter. Han skall ha ett arbetssätt som gör att han vet hur
            barn har det och kan sprida kunskap och vara opinionsbildare.
          </note>
          <note>
            Herr talman! Det måste var en barnombudsmans uppgift att synliggöra
            barns och ungdomars egna åsikter om hur de har det. Jag skulle
            gärna vilja ha socialministerns kommentar till dessa tankar om
            hur en barnombudsman kan fungera.
          </note>
          <note type="speaker">
            Anf. 3 MAJ-INGER KLINGVALL (s):
          </note>
          <note>
            Herr talman! Även jag tvingas i likhet med Ewa
          </note>
          <note>
            Hedkvist Petersen konstatera att socialministern inte med ett
            ord berör den djupa oro som finns ute i landet när det gäller
            barnens situation. Den uppräkning av planerade och redan vidtagna
            åtgärder som socialministern gör i sitt interpellationssvar rör
            inte de grundläggande välfärdsmål som nu är hotade och som i stor
            utsträckning berör barnen.
          </note>
          <note>
            Bengt Westerberg har i anförande efter anförande uttalat sig
            för en generell välfärdspolitik. Jag har lyssnat till några och
            sett ännu fler refererade i media.
          </note>
          <note>
            Problemet är att ord och handling är två skilda saker för socialministern.
          </note>
          <note>
            Den hittills förda politiken innebär en urholkning av de välfärdssystem
            som skall garantera alla medborgare ett gott liv. På område efter
            område skall staten genomföra nedskärningar -- i boendet, i utbildningen,
            i statsbidragen till kommunerna.
          </note>
          <note>
            Höjningen av barnbidrag och studiebidrag har regeringen skjutit
            upp. Och mer är att vänta. Anne
          </note>
          <note>
            Wibble tänker spara 18 miljarder till, kunde man läsa i tidningar
            i går.
          </note>
          <note>
            Många av landets kommuner har stora ekonomiska problem och drar
            ned på sin verksamhet. Det kan röra sig om nedskärningar på mellan
            5 och 30 %.
          </note>
          <note>
            Nedskärningarna i barnomsorgen drabbar barnen i form av större
            barngrupper, mindre personal, höjda taxor. Öppna förskolor läggs
            ned, sexåringarna hänvisas till skolan, och föreståndarens roll
            som pedagogisk ledare ersätts av rollen som administratör och
            ekonom.
          </note>
          <note>
            Nedskärningar i skolan drabbar barnen genom större klasser och
            färre lärare. Fasta vikarier tas bort, det blir färre halvklasser,
            sämre kvalitet på skolmåltiderna. Hemspråksundervisningen hotas,
            elevassistenter och annan kringpersonal avvecklas, och stimulansbidraget
            till upprustningen av den fysiska miljön i skolor upphör efter
            den 1 juli.
          </note>
          <note>
            Fritidsgårdar avvecklas, stödet till barn- och ungdomsidrott
            minskas, simundervisning läggs ned eller avgiftsläggs.
          </note>
          <note>
            Och nedskärningarna på kulturområdet drabbar barnen genom att
            bibliotek eller biblioteksfilialer i barns närområden minskar
            öppethållandetider eller läggs ned. Det blir neddragning av bokinköp
            --
          </note>
          <note>
            samtidigt som vi vet att 50 % av alla boklånare är barn.
          </note>
          <note>
            Minskade statliga och kommunala bidrag till studieförbunden medför
            också att kulturprogram till barn och ungdom minskar. Kommunala
            musikskolan minskar verksamheten och höjer avgifterna.
          </note>
          <note>
            Nedskärningarna inom barnhälsovården drabbar barnen genom att
            barnhälsovården i många landsting nu omstruktureras, och barnkompetensen
            riskerar att tunnas ut. Tjänster inom barnhabilitering och lekotekverksamhet
            dras in. Och sak samma är det inom skolhälsovården.
          </note>
          <note>
            Till detta kan läggas en allmän oro för att barn med extra behov
            inte får dem tillgodosedda.
          </note>
          <note>
            Nedskärningar i den generella välfärden drabbar alla, men mest
            dem som har störst behov av samhällets insatser. Och en sådan
            viktig grupp är barn med behov av särskilt stöd av olika slag.
          </note>
          <note>
            Tyvärr, socialministern, kan den här uppräkningen göras längre.
            Men jag vill bara med detta understryka den oro som många i dag
            känner för hur nedskärningar i stat, kommun och landsting slår
            mot barnen.
          </note>
          <note>
            Det blir då något märkligt att läsa och lyssna till socialministerns
            svar, som inte alls tar upp det här utan enbart handlar om barnkonventionen.
          </note>
          <note>
            Självfallet skall Sverige leva upp till barnkonventionen. Men
            det är inte det barnfamiljerna i Sverige nu efterfrågar i första
            hand, utan bra barnomsorg, skola, bostad, och ett arbete att försörja
            familjen på om man drabbas av arbetslöshet. Socialministerns svar
            andas en stor omedvetenhet om det här som bekymrar så många människor.
          </note>
          <note>
            Alla dessa nedskärningar sammantagna drabbar barn orättvist hårt.
            De är som grupp mycket beroende av att den kommunala servicen
            i närmiljön fungerar på ett bra och likvärdigt sätt.
          </note>
          <note>
            Barn har också mycket svårare än vuxna att formulera sina protester
            och utöva påtryckning på de politiker som beslutar om nedskärningarna.
          </note>
          <note>
            Barn är också mycket beroende av sina föräldrars levnadsförhållanden,
            och därför slår neddragningar hårdast mot de barn vilkas föräldrar
            har det svårast.
          </note>
          <note>
            Inte minst i dåliga tider behövs det starka företrädare för barnen,
            som ser till att barns behov och berättigade krav alltid ställs
            i fokus och prioriteras när avgörande beslut skall fattas.
          </note>
          <note>
            Socialminister Bengt Westerberg måste uppträda som en sådan stark
            företrädare. Men då måste socialministern våga ta i de grundläggande
            problemen, då måste ord och handling följa varandra. Hur tänker
            socialministern agera som stark företrädare för barnen i Sverige?
          </note>
          <note>
            Anf. 4 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Nu har vi under tolv minuter fått höra vilket elände
            som Socialdemokraterna i Sverige har ställt till med och som vi
            nu har att hantera i den nya regeringen. Jag håller med om att
            det inte är något alldeles enkelt arv som vi har övertagit efter
            den socialdemokratiska regeringen. Vi har haft ekonomisk stagnation
            i flera år i Sverige. Jag håller med interpellanten och Maj-Inger
            Klingvall om att det är alldeles uppenbart att det skapar problem
            också när det gäller att hävda den generella välfärdspolitiken.
          </note>
          <note>
            Men just därför att vi är medvetna om detta driver regeringen
            nu en ekonomisk politik vars syfte är att få i gång den ekonomiska
            tillväxten igen och på det sättet skapa förutsättningar för att
            vi skall kunna bedriva en bra generell välfärdspolitik i Sverige
            framöver.
          </note>
          <note>
            Den generella välfärdspolitiken hotas också på andra sätt. Det
            kan uppstå svårigheter att få människor att acceptera de höga
            skatter som generell välfärdspolitik förutsätter, om man inte
            förmår leverera vad människor begär, dvs. om de inte får valuta
            för skattepengarna. Också därvidlag har vi högt ställda ambitioner
            inom regeringen -- att se till att människor får mer valuta för
            skattepengarna, för att på det sättet skapa förståelse för de
            höga skatter som vi har och den generella välfärdspolitik som
            vi för i Sverige.
          </note>
          <note>
            Men det är självklart att också i ett läge när det är kärvt och
            när vi tvingas till vissa nedskärningar både i stat och i kommun,
            måste vi hävda de mest utsatta gruppernas och de mest utsatta
            barnens intressen. Och den fråga som jag hade uppfattat att
          </note>
          <note>
            Ewa Hedkvist Petersen hade ställt var vilka åtgärder vi nu är
            beredda att vidta för att stärka den generella välfärden, speciellt
            med hänsyn till barnens situation. Jag har redovisat en mängd
            sådana åtgärder i mitt interpellationssvar.
          </note>
          <note>
            Det grundläggande är naturligtvis att vi kan få en god ekonomisk
            utveckling. Och jag tror att ni måste medge att en del av de problem
            som ni nu talar om, och som man säkert kan få illustrationer till
            ute i våra kommuner, hänger samman med att vi har haft en ekonomisk
            stagnation under ett antal år -- till vilken ni naturligtvis är
            medskyldiga, eftersom ni har tillhört den grupp här i kammaren
            som har varit mest ansvarig för den ekonomiska politiken under
            senare år. Man kan inte hävda att allt elände som man kan komma
            på -- och som Maj-Inger Klingvall t.ex. gjorde en lång uppräkning
            av i sitt inlägg --
          </note>
          <note>
            skulle ha uppstått under de månader som vi har haft den nya regeringen.
            Det är alldeles uppenbart att det har sina rötter i den ekonomiska
            politik som ni själva har medverkat till.
          </note>
          <note>
            Men jag kan försäkra er bägge två att regeringens mycket bestämda
            ambition är att vi skall få i gång den ekonomiska tillväxten.
            Alla de åtgärder vi vidtar, inkl. nedskärningar för kommunerna,
            har detta mycket bestämda syfte -- att vi skall komma bort från
            det stora budgetunderskottet, få i gång den ekonomiska tillväxten
            och kunna hävda den generella välfärdspolitiken.
          </note>
          <note>
            Och även i avvaktan på det krävs som sagt ett stort antal åtgärder,
            av vilka jag har redovisat en del. Låt mig bara än en gång lyfta
            fram en av de åtgärder som vi har vidtagit och fått riksdagen
            att acceptera nu under våren, nämligen ett ökat stöd till föräldrar
            till barn med handikapp. Det är ett förslag som vi under många
            år har lagt fram här i riksdagen därför att vi vet att just de
            här familjerna tillhör de mest utsatta, dem som behöver mest stöd
            från samhället.
          </note>
          <note>
            Men Ewa Hedkvist Petersen, Maj-Inger Klingvall och deras partivänner
            har aldrig stött den åtgärden förrän nu, sedan vi fått regeringsskiftet
            och har kunnat lägga fram förslaget som proposition i riksdagen.
            Det är ett exempel på den typ av åtgärder som vi vidtar för att
            också i kärva tider stödja de mest utsatta barnen.
          </note>
          <note type="speaker">
            Anf. 5 EWA HEDKVIST PETERSEN (s):
          </note>
          <note>
            Herr talman! Jag noterar att socialministern inte i sin replik
            på något sätt kommenterade frågan om en barnombudsman, och jag
            hoppas att socialministern återkommer till den frågan. Jag tycker
            att det är viktigt att vi får en dialog kring vad en barnombudsman
            kan göra i vårt land.
          </note>
          <note>
            Och jag vill ännu en gång understryka att jag tycker att det
            är extra viktigt nu att vi får en barnombudsman. Riksdagen har
            många gånger uttalat att det här behovet finns. Det blev en utredning,
            och inför den proposition som skall läggas fram är det alltså
            bra om vi nu får en diskussion om vad barnombudsmannens uppgifter
            blir. Jag vill hänvisa till vad jag sade om detta i mitt första
            inlägg.
          </note>
          <note>
            Socialministern gör naturligtvis som alla andra regeringsföreträdare
            i dessa tider -- han talar om arvet från socialdemokratin. Och
            det är klart att man kan säga att inga problem skapas på ett halvår;
          </note>
          <note>
            det kan jag hålla med om. Men vad socialministern och regeringen
            gör nu när man lägger fram sina förslag är att man förvärrar problemen
            i Sverige och skapar nya. Det vi är oroliga för -- och det som
            är anledningen till att jag har framställt en interpellation --
            är att det är barnen som får bära bördorna.
          </note>
          <note>
            Jag är också orolig för att socialministern inte värnar barnen
            och inte ger signaler till politikerna ute i landet hur bördorna
            skall bäras. Det är socialministerns uppgift att ge signaler om
            att fördelningspolitiken skall vara sådan att barnen och ungdomarna
            skall hållas så skadeslösa som möjligt.
          </note>
          <note>
            Finansministern kan ge ju signaler om att avgifter bör tas ut
            på boklån. Borde inte socialministern, som ansvarig för dessa
            frågor i då regeringen, ha en uppfattning om att barn och ungdomars
            välfärd inte får beskäras i dessa svåra tider? Sverige är ett
            rikt land, och vi måste gemensamt ta ansvar för våra barn. Vi
            vet att det annars är de barn som har det svårast som drabbas.
          </note>
          <note>
            Regeringen har lagt fram andra förslag utöver dem som gäller
            skattepolitiken och den ekonomiska politiken som direkt drabbar
            barnen. Det gäller t.ex. propositionerna om barnomsorgen och fristående
            skolor. I dessa näringspolitiska propositioner har det inte har
            gjorts någon analys av vilka konsekvenser förslagen får för barnen.
            Det borde vara regeringens uppgift att ha ett barnperspektiv i
            alla förslag som läggs fram.
          </note>
          <note type="speaker">
            Anf. 6 MAJ-INGER KLINGVALL (s):
          </note>
          <note>
            Herr talman! Först vill jag kommentera frågan om den ekonomiska
            politiken.
          </note>
          <note>
            Det är självklart att Sveriges ekonomi har stagnerat. Men det
            är en oerhört stor skillnad på den ekonomiska politik som regeringen
            vill föra och den som Socialdemokraterna vill föra. Vi socialdemokrater
            skulle aldrig drömma om att sänka skatterna med flera miljarder
            för välbeställda människor och låta bördorna bäras av barnen och
            människor med vanliga inkomster. Vi skulle inte heller drömma
            om att föra en sådan åtstramningspolitik som skulle leda till
            en minskad inhemsk efterfrågan med många miljarder.
          </note>
          <note>
            I en sådan här situation är det oerhört viktigt att det finns
            en väl uttänkt strategi från regeringens och framför allt socialministerns
            sida om hur den generella välfärden, något som berör alla barn,
            skall värnas. Socialministern räknade i sitt interpellationssvar
            upp en rad åtgärder som rör barnkonventionen. En av åtgärderna
            gäller alla barn, nämligen förslaget om en utvidgad lagreglering
            på barnomsorgsområdet. Observera att formuleringarna börjar bli
            alltmer utslätade.
          </note>
          <note>
            Handlar det här om barnens rätt till en plats i barnomsorgen,
            eller är det fråga om en lagstiftning som skall ge ''tillräckligt
            stöd för enskilda alternativ'', som det står i kompletteringspropositionen?
            Det skulle vara bra med ett klarläggande här.
          </note>
          <note>
            Min huvudinvändning är socialministerns ointresse och frånvaron
            av en strategi för att klara de generella åtgärder som alla barn
            är beroende av för att kunna leva ett bra liv. De punkter socialministern
            har räknat upp, och som riktar sig till olika grupper av barn,
            förutsätter att den generella välfärden finns intakt i botten.
            Men så kommer inte att vara fallet om alla planerade nedskärningar
            genomförs.
          </note>
          <note>
            Visst kan väl ändå socialministern hålla med mig om, att när
            det råder brist på resurser, är det ännu viktigare att diskutera
            prioriteringar och strategier framåt i tiden? Men det finns inte
            några sådana ansatser och förslag. Jag hörde inte heller att socialministern
            hade några sådana tankar i sitt första inlägg. Vad tänker socialministern
            göra?
          </note>
          <note>
            Anf. 7 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det är klädsamt att Ewa Hedkvist
          </note>
          <note>
            Petersen medger att den ekonomiska stagnationen inte är ett problem
            som har uppkommit efter regeringsskiftet utan faktiskt är ett
            arv som den nuvarande regeringen har tagit över. Jag skall inte
            på något sätt hävda att ekonomisk politik är något enkelt och
            att det hade varit lätt att undvika de problem som nu finns. Men
            likväl måste den regering vi hade som satt fram till oktober i
            fjol ta på sig en stor del av ansvaret för att det har blivit
            en ekonomisk stagnation och att vi nu tvingas till en hel del
            smärtsamma ekonomisk-politiska åtgärder för att få ordning på
            den svenska ekonomin.
          </note>
          <note>
            Grunden skall naturligtvis vara den generella välfärdspolitiken.
            För att kunna hävda den generella välfärdspolitiken och få ordning
            på ekonomin tvingas vi till en del ingrepp i själva välfärdssystemet.
            Därom tror jag inte att det råder någon oenighet. Också den socialdemokratiska
            regeringen insåg -- åtminstone mot slutet av sin ämbetsperiod
            -- att det var nödvändigt med vissa ingrepp i t.ex. sjukförsäkringen,
            och även en del andra åtgärder genomfördes. Då inleddes en politik
            av reformering av dessa system, som vi sedan har fortsatt -- fast
            med betydligt större kraft än vad Socialdemokraterna förmådde
            visa.
          </note>
          <note>
            Maj-Inger Klingvall säger, att när det råder brist på resurser
            måste det ske prioriteringar. Ja, det är just vad detta handlar
            om. Det är därför att det råder brist på resurser som vi har prioriterat
            de mest utsatta grupperna och barnen. Vi har just därför inriktat
            våra åtgärder på t.ex. barn med handikapp.
          </note>
          <note>
            Pengarna läggs på dem. Trots att det är kärva tider kommer vi
            att genomföra en stor handikappreform. Men det handlar naturligtvis
            inte bara om barn. Det finns också andra utsatta grupper, t.ex.
            pensionärer med låga inkomster och en del andra grupper som vi
            också tycker att det är viktigt att ta hänsyn till i det kärva
            läge som nu råder.
          </note>
          <note>
            Ewa Hedkvist Petersen frågade om barnombudsmannen. I mitt svar
            redovisade jag hur jag ser på den frågan. Jag tycker att tanken,
            som framför allt har framförts från Rädda barnens sida, att låta
            barnombudsmannen bevaka att FN:s barnkonvention efterlevs i Sverige,
            är ett intressant uppslag. Vi håller nu på att gå igenom de synpunkter
            vi har fått under remissbehandlingen, och vi skall återkomma så
            småningom med en proposition till riksdagen. De synpunkter som
            Ewa
          </note>
          <note>
            Hedkvist Petersen här framför finns naturligtvis med i bilden
            när vi funderar på hur barnombudsmannaämbetet skall utformas.
          </note>
          <note>
            Det har vidare sagts att de förslag vi har lagt fram när det
            gäller barnomsorg och skola -- jag förmodar att det framför allt
            har avsett förslagen att släppa fram enskilda alternativ på dessa
            områden -- skulle missgynna barnen. Det är för mig en alldeles
            obegriplig ståndpunkt. De erfarenheter som finns av enskilda alternativ
            på dessa områden är utomordentligt positiva. Jag tror inte att
            det går att hävda att något barn som har gått i Waldorfskola eller
            Montessoriskola, föräldrakooperativt dagis eller dagis som har
            drivits på annat sätt i enskild form har farit illa av det. Vi
            har öppnat större möjligheter för enskilda initiativ än vad som
            hittills har funnits. Det är fel att stänga ute en hel del av
            de alternativ som skulle kunna stå till buds. Det är för mig en
            helt främmande tanke att barn skulle fara illa av sådant. I själva
            verket är mångfald och större frihet något som gynnar barnen.
            Det är därför vi har lagt fram dessa förslag -- inte för att vi
            vill barn illa, utan för att vi vill barn väl. Det borde Ewa
          </note>
          <note>
            Hedkvist Petersen kunna förstå.
          </note>
          <note>
            Vidare ställde Maj-Inger Klingvall en fråga om den lagstiftning
            om barnomsorg som tidigare diskuterats vid åtskilliga tillfällen
            i kammaren. Det är tänkt att lagen skall ta hänsyn till flera
            saker.
          </note>
          <note>
            Dels gäller det önskemålet att det skall finnas utrymme för enskilda
            alternativ, dels gäller det att tillgodose de behov av barnomsorg
            som finns av barnomsorg. Regeringen har i regeringsdeklarationen
            klart sagt att målet är full behovstäckning inom barnomsorgen.
            Det innebär att var och en som behöver barnomsorg utanför hemmet
            skall ha rätt att få det. Tanken är att lagstiftningen skall ge
            ett sådant stöd till föräldrarna att den rätten kan tillgodoses.
          </note>
          <note>
            Regeringen återkommer även när det gäller detta med förslag till
            hösten.
          </note>
          <note>
            Det grundläggande och avgörande är att få igång den ekonomiska
            utvecklingen om vi skall kunna hävda den generella välfärdspolitiken
            och kunna tillgodose alla de önskemål som både barn, äldre och
            handikappade har. Alla de åtgärder som regeringen vidtar har detta
            syfte. Det går alltid att diskutera vilka ekonomisk-politiska
            åtgärder som är de rätta i varje givet läge. Men vi vill pröva
            vår metod. Socialdemokraterna prövade sin, och det ledde Sverige
            in i ekonomisk stagnation och in i de problem som nu finns i svensk
            ekonomi och välfärd.
          </note>
          <note>
            Vår ambition är att lösa dessa problem. Vi bör åtminstone få
            litet mer än sju åtta månader på oss för att visa att våra recept
            för att klara den ekonomiska utvecklingen i Sverige håller. Jag
            är övertygad om att vi kommer att kunna visa det.
          </note>
          <note type="speaker">
            Anf. 8 EWA HEDKVIST PETERSEN (s):
          </note>
          <note>
            Herr talman! Vi är politiker, socialministern! Som politiker
            har vi till uppgift att lösa problem i samhället. Det råder en
            ekonomisk stagnation i
          </note>
          <note>
            Sverige. Tillväxten är inte vad den borde vara. Men när vi i
            dag skall ta itu med problemet måste vi bestämma oss för vilka
            som skall värnas i processen och med de åtgärder som vidtas stå
            skadeslösa.
          </note>
          <note>
            Jag hävdar att det i första hand är barnen vi måste skydda. Jag
            kräver att socialministern utifrån sin position också värnar barnen
            i den ekonomiska politik som regeringen formulerar.
          </note>
          <note>
            Socialministern säger att Socialdemokraterna har prövat sin ekonomiska
            modell. Det har vi gjort, och den har varit framgångsrik. Vi har
            problem, och det har vi haft, men vi har hela tiden i vår ekonomiska
            politik sett till att de grupper som behöver stöd också får det.
            Vi har använt generella metoder därför att vi vet att dessa i
            längden ger varaktiga resultat. Nu ser vi att barn och ungdomar,
            vilka vi vill värna, riskerar att få betala priset för den ekonomiska
            politik som den borgerliga regeringen driver. Det kan vi inte
            acceptera. Det ger bestående verkningar som det blir svårt att
            reparera senare.
          </note>
          <note>
            Vi saknar också hos regeringen ambitionen att värna dessa grupper.
          </note>
          <note>
            Jag skulle vilja att socialministern uttryckte en uppfattning
            om att det är barnen som skall värnas när det nu sker besparingar
            ute i kommunerna och ute i landet. Jag anser att socialministern
            måste göra det och kan göra det.
          </note>
          <note>
            När det sedan gäller resonemanget om bl.a.
          </note>
          <note>
            fristående skolor kan man ha ambitioner och strategier med sina
            förslag, men när man sedan lägger fram förslagen och ser formuleringarna
            blir resultatet kanske inte alltid det som skulle önskas.
          </note>
          <note>
            Så är det när det gäller fristående skolor. Det förslag som har
            lagts fram innebär att kommunala skolor kan få svårigheter att
            bedriva sin verksamhet. Det kan vi inte heller acceptera. Om socialministern
            följer skoldebatten och utbildningsdebatten här i kammaren kan
            han få höra hur diskussionen kommer att gå i det avseendet. Jag
            anser alltså att man här inte har haft ett generellt barnperspektiv.
          </note>
          <note type="speaker">
            Anf. 9 MAJ-INGER KLINGVALL (s):
          </note>
          <note>
            Herr talman! Jag känner mig mycket tveksam när socialministern
            skall förklara hur socialministern ser på detta med prioriteringar.
            Jag känner mig tveksam till socialministerns inställning till
            den generella välfärdspolitiken. Socialministern sade ungefär
            så här: Det är de mest utsatta barnen och de mest utsatta grupperna
            som skall prioriteras.
          </note>
          <note>
            Men för oss socialdemokrater är det självklart att det är barnen
            som skall prioriteras i den situation vi nu befinner oss i. Det
            är det vi menar med generell välfärdspolitik. Vi skall naturligtvis
            prioritera åtgärder som är bra för alla barn i vårt land. Jag
            skulle gärna vilja att socialministern förtydligade sin inställning
            till den generella välfärdspolitiken.
          </note>
          <note>
            Är det alla barn eller är det bara de mest utsatta barnen som
            skall prioriteras?
          </note>
          <note>
            Sedan skulle jag något mer vilja följa upp frågan om en barnombudsman.
            Vi tycker att det är oerhört viktigt att vi på alla sätt försöker
            att bevaka barns och ungas rättigheter och trygghet.
          </note>
          <note>
            Barnombudsmannen kan tillsammans med andra ha en sådan funktion.
            Vi har ju i Sverige en rad frivilliga organisationer som gör ett
            fantastiskt arbete. Jag tänker bl.a. på Rädda barnen, på BRIS
          </note>
          <note>
            och på flera handikapporganisationer. Vi har också några myndigheter
            som arbetar med barn.
          </note>
          <note>
            Barnmiljörådet arbetar enbart med barn. Vi har barn- och ungdomsdelegationen
            och statens ungdomsråd.
          </note>
          <note>
            Min uppfattning är att en ombudsman för barn och ungdom kan bli
            en viktig komplettering i samhällets insatser för att bevaka om
            rätt saker görs utifrån barns och ungdomars faktiska önskemål
            och behov och utifrån ambitionen att förbättra barns villkor.
          </note>
          <note>
            Men om en barnombudsman skall kunna få kraft bakom sitt arbete,
            måste det finnas myndigheter som mer reguljärt har till uppgift
            att bevaka barns och ungdomars villkor och som kan följa frågor
            under lång tid, göra uppföljningar och utvärderingar och bevaka
            barnaspekter inom olika sektorer. Det räcker inte med en barnombudsman
            om det inte finns andra myndigheter och organisationer som gör
            grovjobbet.
          </note>
          <note>
            Barnombudsmannen skall komplettera, inte ersätta, övrigt arbete
            med barn- och ungdomsfrågor.
          </note>
          <note>
            Avslutningsvis vill jag fråga socialministern hur han ser på
            barnombudsmannens uppgifter i förhållande till de frivilliga organisationernas
            och nuvarande myndigheters arbete för barn.
          </note>
          <note>
            Anf. 10 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig svara på den sista frågan först. Det är
            alldeles självklart att barnombudsmannen inte kan ta över alla
            uppgifter från andra myndigheter, och ännu mindre från frivilligorganisationer.
            Det är självklart att barnsynpunkter måste beaktas på många olika
            håll.
          </note>
          <note>
            Dessa insatser kan komplettera varandra. Det innebär inte att
            det inte kan finnas uppgifter, t.ex.
          </note>
          <note>
            hos barnmiljörådet, som lämpligen kan tas över av barnombudsmannen.
            Det tillhör de frågor vi prövar i beredningen av det här ärendet.
          </note>
          <note>
            Ewa Hedqvist Petersen frågade vilka som skall gå skadeslösa.
            Hon sade att barnen måste komma i första hand. Man kan naturligtvis
            uttrycka det så att barnen skall komma i första hand, men det
            finns självfallet också andra grupper som vi måste ta hänsyn till.
            Vi kan inte säga att barnen skall gå helt skadeslösa medan vi
            offrar handikappade och äldre. Det är jag inte beredd att säga,
            om det var vad Ewa Hedqvist Petersen efterlyste. Jag tycker att
            vi hela tiden, även när vi måste strama åt ute i kommunerna, måste
            ta rimlig hänsyn till både barn och andra utsatta grupper, t.ex.
            handikappade och äldre. Vi tvingas hela tiden göra en avvägning
            mellan dessa grupper. Vi kan inte säga att en grupp får allt och
            de andra grupperna får inget. Jag tycker inte att det är en rimlig
            prioritering.
          </note>
          <note>
            Maj-Inger Klingvall var tveksam till mitt sätt att resonera om
            prioriteringar. Det är sant att alla åtgärder vi sätter in inte
            riktar sig till alla barn. När vi t.ex. sätter in åtgärder för
            barn med handikapp är det klart att det är just barn med handikapp,
            dvs.
          </note>
          <note>
            en grupp på några tiotusental barn, som får glädje av de åtgärderna.
            Men jag tycker inte att vi av det skälet att dessa åtgärder riktar
            sig till vissa barn, skall säga att vi skall utesluta dem till
            förmån för åtgärder som når alla barn. Vi höjer också barnbidrag
            och gör annat som berör alla barn, men vissa åtgärder måste självfallet
            vara inriktade på särskilt utsatta barn. Där har vi i Folkpartiet
            liberalerna tyckt -- och regeringen tycker nu -- att det är mycket
            viktigt att förbättra förhållandena för barn med handikapp. Det
            är en fråga som vi har prioriterat högt. Socialdemokraterna har
            visat ett ganska ringa intresse för den frågan i regeringsställning.
            Glädjande nog har man stött den prioriteringen i opposition. Det
            tycker vi är bra.
          </note>
          <note>
            Herr talman! Ewa Hedqvist Petersen uttryckte en oro för att barnen
            nu får betala priset för den ekonomiska politik som bedrivs. När
            det görs nedskärningar i kommunerna görs det därför att samhällsekonomin
            kräver det. Staten håller inte inne dessa pengar och samlar dem
            i några skattkistor. Staten har ju också stora underskott. Vi
            har alla stora underskott på alla nivåer i samhällsekonomin. Därför
            ställs det också stora krav på att vi effektiviserar verksamheten.
            Målet med det är inte att det skall bli sämre, varken för barn
            eller några andra grupper. Målet är att det skall bli bättre.
            Vi skall åstadkomma mer med mindre resurser. Därför måste ambitionen
            i kommunerna vara att inte försämra för olika personer och olika
            grupper, utan att göra det bättre för dem. Det ställer naturligtvis
            stora krav på kommunerna. Det måste förbättra produktivitet och
            effektivitet i kommunerna under åren framöver, oavsett vilken
            regering vi har i Sverige.
          </note>
          <note>
            Men målet för de förändringar och de omstruktureringar som nu
            sker måste vara att det skall bli bättre för alla grupper och
            att man skall få mer valuta för skattepengarna.
          </note>
          <note>
            Överläggningen var härmed avslutad.
          </note>
          <note>
            2 § Svar på interpellation 1991/92:188 om vården av äldre i hemmet
          </note>
          <note>
            Anf. 11 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! My Persson har frågat mig om jag är beredd att inom
            ramen för beslutade stimulansbidrag till äldreboende också möjliggöra
            konstruktioner som ger stimulanser även för vård och service av
            äldre i hemmet.
          </note>
          <note>
            Jag skulle vilja inleda med en beskrivning av bakgrunden till
            äldrereformen och vad reformen konkret innebär. Antalet mycket
            gamla människor ökade under 1980-talet och hemtjänstinsatserna
            uttryckt både i timmar och i personal byggdes ut i stor omfattning.
            Det ökade antalet mycket vårdkrävande äldre, t.ex. med demenssjukdomar,
            möttes däremot inte av motsvarande utbyggnad av äldreboendet.
            Under 1980-talet har en förskjutning skett av hjälpinsatserna
            i hemmen så att totalt sett färre vårdtagare får hemtjänst, medan
            mycket vårdbehövande äldre och handikappade får allt mer hjälp.
            Inriktningen har varit att ge dem möjligheter att med kvalificerade
            vårdinsatser bo kvar i det egna hemmet. Det innebär att äldre
            människor som för tio år sedan i regel hänvisades till långtidssjukvården,
            i dag kan välja att få vård i den egna bostaden.
          </note>
          <note>
            Denna förskjutning av tyngdpunkt från institutionsvård till vård
            i det egna hemmet innebar att kommuner och landsting blev allt
            mer beroende av varandra för att klara de ökade krav som ställdes
            på en trygg och väl fungerande äldreomsorgsorganisation. Redan
            i äldreberedningens betänkande 1987 berördes behovet av ett mer
            enhetligt huvudmannaskap för vissa delar av äldreomsorgen. Men
            det skulle dröja ända fram till våren 1991, då riksdagen beslutade
            om den ekonomiska regleringen av reformen, som frågan fick sin
            slutliga lösning och kommunerna gavs ett samlat och tydligt ansvar
            för äldreomsorgen.
          </note>
          <note>
            Äldrereformen innebär i korthet att kommunerna har fått en skyldighet
            att inrätta särskilda boendeformer för service och omvårdnad för
            äldre och bostäder med särskild service för yngre människor med
            funktionshinder. Kommunen skall erbjuda hälso- och sjukvård i
            särskilda boendeformer och i dagverksamheter och kan också, efter
            överenskommelse med landstingen, överta ansvaret för hemsjukvården
            i ordinärt boende. Vidare har kommunen fått ett betalningsansvar
            både för somatisk långtidssjukvård som drivs av landsting eller
            enskilda vårdgivare och för personer som av läkare bedöms inte
            längre behöva den medicinska vård som landstingens länssjukvård
            svarar för.
          </note>
          <note>
            Den 1 januari 1992 överfördes 490 sjukhem med ca
          </note>
          <note>
            31 000 platser för somatisk långtidssjukvård till kommunerna.
            Ansvaret för drygt 400
          </note>
          <note>
            gruppboendeenheter med sammanlagt 3 000
          </note>
          <note>
            boende samt 200 dagverksamheter för åldersdementa och 130 enheter
            för dagsjukvård överfördes också till kommunerna. Totalt bytte
            ca
          </note>
          <note>
            55 000 anställda arbetsgivare. Kommunerna har fått betalningsansvar
            för 5 500 platser avseende somatisk långtidssjukvård och för 3
            300 platser avseende somatisk korttidssjukvård och geriatrisk
            vård.
          </note>
          <note>
            Som My Persson säger är detta den största huvudmannaskapsreform
            som ägt rum under de senaste decennierna -- kanske någonsin --
            inom svensk förvaltning. Reformens ekonomiska omfattning uppgår
            till ca 20 miljarder kronor, vilka överförts till kommunerna genom
            olika regleringsinstrument. I samband med beslutet om äldrereformen
            beslutade regeringen också att anslå sammanlagt 5,5 miljarder
            kronor för att stimulera kommunernas och landstingens förändringsarbete.
          </note>
          <note>
            Det utökade statliga stödet avser stimulansbidragen till utbyggnad
            av gruppboende och till ombyggnad av sjukhemmen; sammanlagt 3
          </note>
          <note>
            miljarder kronor, ett särskilt statsbidrag till kommunerna om
            1.5 miljarder kronor för betalningsansvaret, 500 milj.kr. för
            information och utbildning och slutligen 500 milj.kr. i statsbidrag
            till landstingen för den särskilda vårdgarantin i syfte att nedbringa
            kötiderna.
          </note>
          <note>
            My Persson anger att 38 000 äldre nu skrivs ut från landstingens
            äldrevård. Här måste dock råda någon missuppfattning kring dessa
            siffror som jag inte kan genomskåda. Det som hänt under reformens
            första fyra månader är att kommunerna i stor utsträckning kunnat
            ta ansvaret för de s.k. medicinskt färdigbehandlade genom att
            de nu förfogar över medicinska resurser på sjukhemmen, i dagverksamheter
            och i vissa fall också genom att ansvaret för hemsjukvården överförts
            till kommunerna. Jag har här i kammaren nyligen besvarat frågor
            rörande effekterna av systemet med ett kommunalt betalningsansvar,
            och då konstaterat att allt hittills tyder på att detta system
            i stort sett fungerar väl. Jag har också beskrivit den uppföljning
            som sker i betalningsansvarsdelegationen och de särskilda tillsynsinsatser
            som socialstyrelsen gjort i några enskilda fall.
          </note>
          <note>
            Jag är väl medveten om att anhöriga utför mycket stora och betydelsefulla
            insatser inom äldreomsorgen och att de behöver stöd och hjälp
            i olika former. Avlastning av det tunga vårdansvaret genom hemtjänst,
            tillfällig placering på ålderdomshem eller sjukhem och kanske
            också stöd och hjälp i form av anhörigträffar hör till kommunernas
            ansvarsområde.
          </note>
          <note>
            My Persson nämner den mycket omfattande uppföljning och utvärdering
            av älddreformen som påbörjats och som skall pågå under kommande
            år.
          </note>
          <note>
            Inför höstens hearing i socialutskottet hoppas jag att det kommer
            att finnas underlag kring bl.a.
          </note>
          <note>
            betalningsansvaret och användningen av stimulansbidragen.
          </note>
          <note>
            Jag är inte nu beredd att ompröva inriktningen för och konstruktionen
            av de särskilda stimulansbidragen till bl.a. gruppboende och för
            att förbättra boendemiljön inom sjukhemmen.
          </note>
          <note>
            ÄDEL-reformen innebär en omfattande och angelägen organisationsförändring
            som enligt min mening ger goda förutsättningar för kommunerna
            att utveckla äldre- och handikappomsorgen efter de uppställda
            målen.
          </note>
          <note type="speaker">
            Anf. 12 MY PERSSON (m):
          </note>
          <note>
            Herr talman! Jag ber först att få tacka statsrådet för svaret.
          </note>
          <note>
            Jag har förståelse för att socialministern har en viss ovilja
            att nu ompröva inriktningen på de stimulansåtgärder som redan
            är beslutade. Men vad jag däremot inte har samma förståelse för
            är den inriktning för stimulansbidraget för äldreboende som från
            början fanns.
          </note>
          <note>
            Socialministern gav i sitt svar till mig en historik över ÄDEL-reformen.
            Jag vill utifrån intentionerna i min interpellation ge några synpunkter
            på äldreboendet.
          </note>
          <note>
            Vi har i vårt samhälle en tendens att allt för ofta planera mer
            utifrån trender än utifrån kunskap och långsiktighet. Detta innebär
            inte bara en inskränkning i valfriheten för den enskilde utan
            också ett mycket dåligt hushållande med samhällets ekonomiska
            resurser.
          </note>
          <note>
            Ålderdomshemmen är ett exempel. Det fanns en trend som sade att
            det inte var gott för en gammal människa att bo på ålderdomshem.
            Sålunda skulle den boendeformen avvecklas, och de gamla som bodde
            där skulle flyttas ut till ett annat boende. Så skedde också.
            Jag vill påstå att vi i och med detta bokstavligt talat tog livet
            av ett antal gamla människor. Men så hände det som alltid sker.
          </note>
          <note>
            Trenden bröts, och pendeln svängde. Plötsligt var ålderdomshemmen
            en god boendeform, och i dag är vi i färd med att bygga upp dem
            igen.
          </note>
          <note>
            Hade kunskap och sunt förnuft fått råda -- och jag vet att bådadera
            fanns att tillgå, men det var ingen som lyssnade -- hade dessa
            misstag inte begåtts.
          </note>
          <note>
            Vad jag nu befarar är att vi i dag är på väg att göra samma misstag,
            och att trendordet i dag är gruppboende.
          </note>
          <note>
            Givetvis är gruppboendet en mycket god boendeform om det är rätt
            anpassat till de äldre som skall bo där när det gäller miljö,
            funktion och en god omvårdnad. För den alltmer växande skaran
            dementa, som socialministern också talade om --
          </note>
          <note>
            man räknar i dag med att 20 % av alla över 80 år kommer att drabbas
            av demenssjukdom, och merparten av Alzheimers sjukdom -- är gruppboendet
            ett gott boende. Därför skall det självfallet, som nu skett, stimuleras.
          </note>
          <note>
            Men för den som är gammal och utifrån sin ålder vad jag kallar
            lagom frisk, är kanske framför allt det egna hemmet, men också
            servicehuset som det i början var tänkt att fungera när vi inrättade
            den boendeformen, eller det goda ålderdomshemmet, det bästa boendet.
            Jag tror därför att det ligger en fara i, att när staten nu vill
            stimulera äldreboendet göra det med en så snäv inriktning som
            nu skett.
          </note>
          <note>
            Förvisso behöver vi gruppboende för äldre, men därjämte måste
            vi ha alternativ. Man kan aldrig bygga i fatt ett behov. Behovet
            förändras ständigt.
          </note>
          <note>
            Det är därför vi behöver mångfald även vad gäller alla äldres
            rätt till en god bostad.
          </note>
          <note>
            Jag vet att man nu i kommuner i rasande fart startar gruppboenden
            för att ta vara på stimulansbidragen, samtidigt som man har brist
            på andra boendealternativ för äldre och framför allt många gamla
            boende i ensamhet och mänsklig misär i eget hem. Vi vet att hemtjänsten
            inte fungerar. Den anhöriga, som ofta själv är gammal, orkar inte
            längre ställa upp, och några dagcentraler eller avlastningsplatser
            att tala om finns inte alltid att tillgå.
          </note>
          <note>
            Skulle man vara drastisk skulle man kunna säga att dessa från
            början inte allför sjuka gamla under de omständigheter de nu lever
            kommer att bli just så sjuka att de kommer att behöva den vård
            som gruppboendet skall kunna erbjuda dem när det är färdigbyggt.
            Detta är inte humant.
          </note>
          <note>
            Jag skulle i anledning av interpellationssvaret vilja ställa
            följande frågor till socialministern. Bl.a. till följd av ÄDEL-reformen
            skärs nu platserna kraftigt ner inom den s.k. långvården. Vart
            tar dessa gamla människor som nu blir hemlösa vägen?
          </note>
          <note>
            Jag är medveten om att det är omöjligt för socialministern att
            nu svara på den frågan, men kanske kan den av regeringen tillsatta
            betalningsansvarskommittén hjälpa till med svaret.
          </note>
          <note>
            Kommittén har som bekant nyligen skickat ut en enkät till kommuner
            och landsting, där man bl.a.
          </note>
          <note>
            ställer denna fråga: Vilket alternativ till sjukhusvården erbjuder
            kommunerna? Svaret är av intresse för den hearing som socialutskottet
            ämnar genomföra till hösten om just äldrevården.
          </note>
          <note>
            Tillgången på alternativa boendeformer med olika grader av vård
            finns i dag inte fullt utbyggd i de flesta kommuner. Därför hänvisas
            många gamla till det egna hemmet, mer eller mindre mot sin vilja.
          </note>
          <note>
            Det är därför av största vikt att stora ansträngningar nu görs
            för att hjälpa och stödja de hemmaboende gamla, deras anförvanter
            och den personal som vi fortfarande har kvar i hemtjänsten.
          </note>
          <note>
            Jag är medveten om att detta nu är kommunernas ansvar. Men anser
            inte socialministern att det också vad gäller detta boende måste
            finnas en viljeinriktning och ett övergripande ansvar från statens
            sida? Hur skulle i så fall detta ansvar kunna utformas för att
            bli inte en pekpinne utan en stimulans för kommunerna, inte minst
            i ljuset av den mycket svåra ekonomiska situation som många kommuner
            i dag befinner sig i?
          </note>
          <note type="speaker">
            Anf. 13 ROSA ÖSTH (c):
          </note>
          <note>
            Herr talman! Det är en mycket angelägen fråga som
          </note>
          <note>
            My Persson ställt och som jag gärna något vill kommentera.
          </note>
          <note>
            Jag har i många år haft tillfälle att ägna mig åt äldreomsorgsfrågorna.
            Jag skulle utifrån den erfarenheten inte vilja göra riktigt samma
            historiebeskrivning som Bengt Westerberg och kanske inte heller
            riktigt dra samma slutsatser. Jag skall inte göra någon större
            affär av det, för jag tror ändå att vi har samma intresse av att
            lösa frågorna om vård och omsorg för de äldre på ett bra sätt.
          </note>
          <note>
            I dag är kommunerna i full färd med att försöka leva upp till
            de förväntningar och de krav som ställs på dem i och med deras
            utvidgade ansvarsroll. Det är självklart att de sätter en ära
            i att visa att de klarar av dessa ny uppgifter. Det ligger närmast
            i sakens natur att man inte i förstone vill medge att det finns
            svårigheter i sammanhanget som man kanske inte riktigt bemästrar.
          </note>
          <note>
            Det är när man kommer ned på individnivå som man märker att effekterna
            inte alltid är så goda. Jag har mött flera ganska förtvivlade
            människor som berättar hur deras tillvaro ställts på huvudet därför
            att mor eller far plötsligt skickats hem från sjukhuset, trots
            att de inte har en chans att klara sig där utan väldigt mycket
            hjälp, något som kommunen inte har möjlighet att ställa upp med,
            åtminstone inte med kort varsel.
          </note>
          <note>
            Jag delar därför My Perssons oro, och jag tycker att hennes förslag
            är intressant. Också i ett övergångsläge måste vi sörja för våra
            äldre, och då kan det krävas ett flexibelt utnyttjande av våra
            tillgängliga medel. Jag tror för övrigt att vi också mer långsiktigt
            måste vidga perspektiven och öka flexibiliteten. Vi vet ju alla
            att vi de närmaste åren får ett kraftigt ökat antal mycket gamla
            människor.
          </note>
          <note>
            Vi vet också att många av dessa kommer att behöva mycket vård,
            och att det är människor som måste ge den vården alldeles oavsett
            vem som är huvudman för verksamheten.
          </note>
          <note>
            Det är också bekant att det till den allra största delen är anhöriga
            eller närstående som sköter äldrevården. Det brukar anges att
            de står för 75 %
          </note>
          <note>
            eller kanske ännu mer. Jag har åtskilliga gånger i denna kammare
            tagit upp anhörigvårdsfrågan. Jag har hävdat, och gör det nu igen,
            att denna verksamhet måste synliggöras, värderas och respekteras.
            Det skall inte göras genom en välvillig gest ibland, utan genom
            att man väger in hela detta omfattande arbete i den totala äldreomsorgen
            så att vi får en uppfattning om ifall dessa omfattande insatser
            kan påräknas också i framtiden. Det kanske behövs en komplettering
            av trygghetslagstiftningen eller möjlighet till viss ersättning
            osv. Det finns många tankar kring detta.
          </note>
          <note>
            Åtgärderna behöver inte kosta så mycket pengar, men de är kanske
            avgörande för om vi skall klara denna verksamhet i framtiden.
          </note>
          <note>
            Jag hoppas att Bengt Westerberg i översynen och uppföljningen
            av äldrereformen inte bortser från att anhörigvården är en förutsättning
            för att äldreomsorgen alls skall fungera. Jag hoppas, herr talman,
            att jag får en kommentar till detta av Bengt
          </note>
          <note>
            Westerberg.
          </note>
          <note>
            Anf. 14 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag är något osäker på vad My
          </note>
          <note>
            Persson syftar på när hon säger att det sker en nedskärning av
            platser inom långvården. Det är sannolikt riktigt att man inom
            landstingen inte kommer att ha lika många färdigbehandlade patienter
            som ligger länge. Kanske platser av det slaget försvinner och
            ställs till förfogande för andra verksamheter inom sjukvården.
            Men om man med långvård menar platser på sjukhem och liknande
            finns de för närvarande inga tendenser till att man skär ned,
            utan verksamheten byggs snarare ut.
          </note>
          <note>
            Att platserna på akutavdelningarna försvinner, dvs.
          </note>
          <note>
            att patienter som är färdigbehandlade inte ligger kvar där, tycker
            jag är en bra utveckling. Vi har länge kritiserat det förhållandet
            att personer som har varit färdigbehandlade inte har haft någonstans
            att ta vägen. Det var motiveringen till det betalningsansvar som
            har lagts på kommunerna, och det har lett till mycket goda resultat.
          </note>
          <note>
            Jag fick nyss ett tidningsklipp från Västerbotten, där man hade
            gjort en utvärdering av hur ÄDEL-
          </note>
          <note>
            reformen slagit igenom. Man konstaterade att det hade fungerat
            mycket väl och att kommunerna hade varit duktiga på att ta hand
            om sina äldre.
          </note>
          <note>
            Vart har de tagit vägen? Sannolikt finns de i olika boendeformer:
            ålderdomshem, servicehus, gruppbostäder och annat som finns tillgängligt
            i kommunen. En del har kanske också fått möjlighet att flytta
            hem med hemtjänststöd av olika slag.
          </note>
          <note>
            Skälet till att vi inom ramen för Ädelreformen valde att stimulera
            framför allt ombyggnad av sjukhem till fler egna rum och utbyggnad
            av gruppbostäder var naturligtvis att det där fanns akuta bristproblem.
            Trots att debatten om de egna rummen på sjukhemmen nu pågått under
            ganska många år finns fortfarande flera tiotusental personer som
            år efter år tvingas leva ihop med andra människor. Det borde vara
            en självklar rätt för äldre människor, precis som det är för de
            flesta andra, att få ha ett eget rum ifall man önskar det.
          </note>
          <note>
            Ingen skall tvingas till det, men alla skall ha rätt till det.
          </note>
          <note>
            På samma sätt är det med gruppbostäderna. Man har ganska sent
            uppmärksammat att detta är en utomordentligt bra boendeform, framför
            allt för dementa. Därför finns det än i dag inte mer än 3 000
          </note>
          <note>
            eller 4 000 tusen platser i gruppbostäder för dementa, medan
            behovet har uppskattats till mellan 25 000 och 30 000. Det finns
            alltså en betydande brist på platser i gruppbostäder. Det är skälet
            till att statsmakterna bestämde sig för att man under en period
            av fem år -- den kan bli kortare med de nya regler som gäller
            -- skall stimulera utbyggnaden.
          </note>
          <note>
            Stimulansbidraget omfattar gruppbostäder inte bara för dementa,
            utan också för psykiskt sjuka och utvecklingsstörda. För dem är
            detta också en bra boendeform. Jag tror därför inte att det är
            särskilt stor risk för att vi skall förbygga oss på det här området.
            Tvärtom kommer det säkert fortfarande att finnas en brist när
            man har utnyttjat alla de stimulansbidrag som nu är aktuella.
          </note>
          <note>
            Sedan är det också viktigt att understryka att det här stimulansbidraget
            är ett tidsbegränsat investeringsbidrag. Skall man ge stöd t.ex.
            till hemtjänstpersonal handlar det snarast om ett driftbidrag,
            och då måste det utgå under en längre period. Vi har faktiskt
            haft, och har fortfarande, ett statligt bidrag till social hemhjälp.
            Men i den kompletteringsproposition som regeringen nyligen redovisade
            föreslås att man skall ändra principerna för bidragsgivningen
            till kommunerna och ta bort de specialdestinerade bidragen, bl.a.
            till social hemhjälp, och i stället lägga in dem i den s.k. påsen,
            dvs. det generella statsbidraget till kommunerna.
          </note>
          <note>
            Hur det kommer att fungera vet vi naturligtvis inte än. Men inom
            den kommunala sektorn har man bedömt att detta är av värde för
            att man skall kunna bedriva en effektivare och mer flexibel verksamhet.
          </note>
          <note>
            Samtidigt delar jag My Perssons uppfattning att staten har ett
            övergripande och yttersta ansvar för att servicen t.ex. till äldre
            fungerar. Därför kan vi behöva fundera på om vi på annat sätt
            skall reglera den här verksamheten. Det som då ligger närmast
            till hands är naturligtvis ändringar i socialtjänstlagen, som
            också Rosa Östh antydde.
          </note>
          <note>
            Vi har tidigare diskuterat de planer som finns på att ändra socialtjänstlagen
            när det gäller barnomsorgen. När det gäller äldreomsorgen har
            det visat sig att socialtjänstlagen redan ger ett stöd till enskilda
            personer som vill besvära sig. Men jag vill inte alls utesluta
            att ytterligare skärpningar av socialtjänstlagen kan bli aktuella.
          </note>
          <note>
            Det pågår, som My Persson och Rosa Östh känner till, en översyn
            av lagstiftningen på det området. Så småningom kommer vi att få
            ett förslag från socialtjänstkommittén. Vi utgår ifrån att den
            också analyserar de här frågorna, och att detta ligger till grund
            för de förslag som kommittén kan komma med.
          </note>
          <note>
            Det råder inga delade meningar om det angelägna i att se till
            att det finns alternativ och mångfald på det här området. Huvudansvaret
            ligger på kommunerna, men självklart kan staten aldrig frånsäga
            sig det yttersta ansvaret för att våra äldre kan få åldras på
            ett värdigt sätt.
          </note>
          <note type="speaker">
            Anf. 15 MY PERSSON (m):
          </note>
          <note>
            Herr talman! Socialministern säger att jag kanske är litet fel
            ute när jag påstår att institutionerna mer eller mindre tömts.
            Jag tror faktiskt inte att jag är så fel ute. De färdigbehandlade
            patienterna har vi talat om tidigare i kammaren, men det är faktiskt
            så i vissa kommuner att långvårdskliniker av olika slag och sjukhemsplatser
            dras in därför att man tycker att andra former av boende är bättre.
            Men detta sker innan dessa andra boendeformer är fullt utbyggda
            eller har fått full service.
          </note>
          <note>
            Dessutom pågår just nu en nedmontering av de psykiatriska specialsjukhusen
            och de psykiatriska institutionerna. Där finns många gamla som
            också skickas ut till ett boende som inte fungerar för dem och
            där de kanske får bli ensamboende och hamna i vad jag vill kalla
            andlig misär.
          </note>
          <note>
            Jag tror att man inte får negligera det problemet.
          </note>
          <note>
            Sedan vill jag påstå att ett eget rum i långvården, som det kämpats
            ofta och länge för, förvisso är bra, men det räcker inte när man
            inte ens en gång har en plats i den specifika vård man behöver.
          </note>
          <note>
            Jag tycker att det Rosa Östh anförde här om anhörigvården är
            mycket viktigt. Socialministern är inne på precis samma tankar.
            Det gavs väl ett visst löfte om att man kunde få till stånd vissa
            ändringar i socialtjänstlagen. För många gamla, ensamma och sjuka
            människor som bor i sitt hem skulle det kunna innebära litet mera
            stöd och hjälp.
          </note>
          <note>
            Jag skulle vilja komma in på en något annorlunda frågeställning.
            Jag oroar mig fortfarande, som socialministern förstår, för hur
            kommunernas dåliga ekonomi och den här pengapåsen vi har talat
            om kommer att slå mot de gamla. Det har sagts här i dag att det
            är barnen som är de stora förlorarna.
          </note>
          <note>
            Jag tror att de stora förlorarna är de gamla, de sjuka och de
            ensamma. Det finns så många, inte minst föräldrar, som för barnens
            talan, men det finns praktiskt taget inte någon som för de gamlas
            talan.
          </note>
          <note>
            De är ofta så gamla och sjuka att de inte själva förmår föra
            sin talan.
          </note>
          <note>
            Socialministern och jag var båda på socialtjänststämman och talade.
            Där framkom att tanken på en barnombudsman var intressant för
            socialministern. Det har sagts i denna kammare i dag också. Om
            man kan lägga pengar, tid och krafter på att fundera i departementet
            på en barnombudsman, är det då inte hög tid att prioritera en
            ombudsman för de äldre, som behövs än mer?
          </note>
          <note type="speaker">
            Anf. 16 ROSA ÖSTH (c):
          </note>
          <note>
            Herr talman! Vi skall inte nu diskutera
          </note>
          <note>
            Ädelreformen som sådan. Vi kan ha delade meningar om hur viktig
            och angelägen den var.
          </note>
          <note>
            Effekterna har varit bra i en del kommuner och mindre bra i andra,
            beroende på hur man tidigare löst sina samordningsfrågor.
          </note>
          <note>
            Men det viktiga, som My Persson har belyst på ett bra sätt, är
            att man i varje läge har ett flexibelt synsätt, att man inte låser
            sig för vissa lösningar, utan har sinnet öppet för olika vägar
            och olika sätt att använda tillgängliga medel.
          </note>
          <note>
            Det handlar inte alls om att vi skall ha ett antal gruppbostäder
            till förfogande. Det behövs olika former av det som kallas för
            särskilt boende. Men dagens och framför allt framtidens äldreomsorg
            kommer i stor utsträckning att bygga på att äldre människor kan
            bo kvar i sina egna hem. För att det skall vara möjligt måste
            vi räkna med högst betydande insatser från de anhöriga.
          </note>
          <note>
            När jag har ställt frågor om anhörigvården till tidigare socialministrar
            har de inte riktigt velat ta i frågan. Jag har en känsla av att
            man tror att det är fråga om att gå tillbaka till det gamla hemmadottersystemet.
            Men det är sannerligen inte detta jag är ute efter. Det är snarare
            för att undvika att vi hamnar i en beroendesituation av det slaget
            som jag vill att man skall räkna med och beakta den här nödvändiga
            resursen och se hur man kan ta vara på den på ett sätt som är
            värdigt också för anhörigvårdarna.
          </note>
          <note>
            Det är möjligt att man kan göra förändringar i socialtjänstlagen.
            Men jag efterlyser framför allt att regeringen är öppen för att
            diskutera dessa frågor, att se fakta sådana som de är och att
            göra det bästa möjliga av det.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1991/92:166 om arbetslösa och barnomsorgen
          </note>
          <note>
            Anf. 17 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Många kommuner har regler som innebär att en arbetslös
            förälder efter en viss tid förlorar den daghemsplats man haft
            för sina barn.
          </note>
          <note>
            Detta kan i sin tur leda till att man inte har möjlighet att
            omedelbart acceptera ett erbjudande om nytt arbete. Därmed anses
            man inte stå till arbetsmarknadens förfogande och riskerar att
            förlora sin arbetslöshetsersättning. Det är mot denna bakgrund
            Ulla Tillander frågat mig vad regeringen kan göra för att undanröja
            denna onda cirkel.
          </note>
          <note>
            Jag delar Ulla Tillanders uppfattning att problemet i de flesta
            fall borde kunna lösas genom en större generositet och en större
            känslighet för den enskildes speciella situation. Den långsiktiga
            lösningen är naturligtvis att se till att barnomsorgen är så utbyggd
            att alla som så behöver också skall kunna erbjudas en plats och
            även få behålla den i bl.a. sådana här speciella situationer.
          </note>
          <note>
            Det är av stor betydelse för föräldrar men naturligtvis också
            för barnen. Barnomsorgen är inte bara barnpassning medan föräldrarna
            förvärvsarbetar eller studerar, utan har ett positivt värde för
            barnens utveckling. I det perspektivet är det än mer orimligt
            att en förälders arbetslöshet, som kan vara svår nog för familjen,
            dessutom skall drabba barnet genom att det mister sin plats på
            dagis.
          </note>
          <note>
            Genom att avskaffa de faktiska hinder som tidigare fanns för
            enskilda personer att driva barnomsorg har regeringen tagit ett
            viktigt steg för att både öka tillgången till platser i daghem
            och fritidshem och öka mångfalden.
          </note>
          <note>
            Ett nytt generellt statsbidrag till kommunerna innebär en betydande
            avreglering av bl.a.
          </note>
          <note>
            barnomsorgsområdet. Detta ger kommunerna ökade möjligheter att
            på ett flexibelt sätt tillgodose efterfrågan på barnomsorg. Det
            nya kommunbidragets konstruktion medför emellertid samtidigt att
            kommunernas ekonomiska incitament för att bedriva barnomsorg försvagas.
            Då det av hänsyn till såväl jämställdheten som samhällsekonomin
            är angeläget att fullfölja utbyggnaden av barnomsorgen, har jag
            i kompletteringspropositionen aviserat att till hösten återkomma
            till regeringen med förslag om en utvidgad lagreglering av barnomsorgsområdet.
            Jag anser att en sådan lagreglering är nödvändig också för att
            säkerställa ekonomiskt stöd till alternativ barnomsorg.
          </note>
          <note>
            Då Ulla Tillander, som framställt interpellationen, anmält att
            hon var förhindrad att närvara vid sammanträdet, medgav tredje
            vice talmannen att
          </note>
          <note>
            Rosa Östh fick delta i överläggningen i stället för interpellanten.
          </note>
          <note type="speaker">
            Anf. 18 ROSA ÖSTH (c):
          </note>
          <note>
            Herr talman! Jag tackar socialministern för svaret på Ulla Tillanders
            interpellation.
          </note>
          <note>
            Jag vill till att börja med livligt instämma i den gjorda problembeskrivningen.
            Just nu hör den här frågan till det som man oftast möter när man
            träffar människor och diskuterar barnomsorg och arbetslöshet.
          </note>
          <note>
            Det är en mycket vanlig situation att småbarnsföräldrar konfronteras
            med detta motsägelsefulla förhållande: För att du skall få ett
            arbete måste du ha barnomsorg, och för att du skall få barnomsorg
            måste du ha ett arbete. Att en sådan regel är svår att förstå
            och acceptera för den enskilde är lätt att begripa.
          </note>
          <note>
            Vad är anledningen till problemet? Är det bara en fråga om otillräckligt
            antal barnomsorgsplatser?
          </note>
          <note>
            Nej, det är inte det. Det är i lika hög grad en fråga om vad
            dessa barnomsorgsplatser kostar.
          </note>
          <note>
            En kommun som befinner sig i ett besvärligt ekonomiskt läge har
            naturligtvis ett intresse av att tillgängliga barnomsorgsplatser
            utnyttjas av de barn som just då har det största behovet av tillsyn.
          </note>
          <note>
            Men kommunen har givetvis också ett intresse av att få avgift
            inbetald för varje plats. En arbetslös förälder å andra sidan
            kan vilja ha barnet i barnomsorg, men klarar det inte även om
            det skulle vara tillåtet på den platsen, helt enkelt därför att
            familjen inte har råd.
          </note>
          <note>
            Det kan också vara så att en förälder som mister sitt arbete
            vill avända den uppkomna situationen till att vara mer med sitt
            barn, göra saker tillsammans, delta i aktiviteter, osv., men vill
            ha tryggheten att ha tillgång till barnomsorgsplats den dag ett
            arbetstillfälle yppar sig. Detta förutsätter, som jag ser det,
            att kommunen har en del vakanta platser.
          </note>
          <note>
            Jag påstår alltså att en fullt utbyggd barnomsorg visserligen
            är ett viktigt steg, men inte hela lösningen på problemet. Det
            handlar inte bara om brist på barnomsorgsplatser, utan det handlar
            också om bristande inkomstmöjlighet för kommunen och bristande
            betalningsförmåga för föräldrarna.
          </note>
          <note>
            Jag skulle, herr talman, kunna tänka mig att det fanns en pott
            arbetsmarknadspengar tillgängliga i det här sammanhanget. Den
            skulle kunna användas för att bemästra detta just nu så akuta
            problem. Det skulle kunna leda till att småbarnsföräldrar inte
            blev diskriminerade på arbetsmarknaden, som man nu i vissa fall
            anser sig vara. Det skulle också kunna ge alla berörda kvinnor
            -- det handlar nu faktiskt oftast om kvinnor -- en bättre chans
            att ha kontakt med arbetslivet.
          </note>
          <note>
            Jag är naturligtvis medveten om att det här är en fråga som tangerar
            arbetsmarknadsdepartementets ansvarsområde -- arbetsmarknadspolitiken
            -- men den har också en stark social dimension, och den hänger
            nära ihop med barnomsorgen och Bengt
          </note>
          <note>
            Westerbergs ansvarsområde. Jag är därför mycket intresserad av
            att höra socialministerns synpunkter på den utvidgning av problemets
            orsak som jag har framfört och naturligtvis också de tankar till
            lösning som jag har framfört.
          </note>
          <note>
            Anf. 19 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Låt mig mycket kort kommentera
          </note>
          <note>
            Rosa Ösths synpunkter. Jag delar naturligtvis uppfattningen att
            det idealiska är att det finns vissa vakanta platser i kommunerna.
            Har man full behovstäckning i kommunen är det rimligt att det
            också finns en del vakanta platser, både för att skapa möjlighet
            för föräldrar att då man plötsligt får ett jobb och den sociala
            situationen förändras få tillgång till en plats, och för att det
            är en viktig förutsättning för att man skall ha en reell valfrihet
            mellan olika dagis inom kommunen.
          </note>
          <note>
            Det kan naturligtvis tänkas att betalningsförmågan ibland hindrar
            föräldrar att utnyttja en dagisplats.
          </note>
          <note>
            Nu tror jag inte att det var skälet till att man inte fick dagisplats
            i de fall som har uppmärksammats och som var grunden för Ulla
            Tillanders fråga, utan där sade kommunen att man inte var beredd
            att ställa dagisplats till förfogande för föräldrar som var arbetslösa.
            Men i den mån det handlar om bristande betalningsförmåga finns
            det naturligtvis starka sociala skäl att ändå bereda de barn som
            i så fall kan bli aktuella plats på dagis.
          </note>
          <note>
            Om arbetsmarknadsmyndigheterna kan gå in och bidra till betalning
            i sådana fall är det alldeles utmärkt. Jag har kanske anledning
            att ta upp detta med arbetsmarknadsministern -- jag skall erkänna
            att vi hittills inte har diskuterat denna möjlighet.
          </note>
          <note type="speaker">
            Anf. 20 ROSA ÖSTH (c):
          </note>
          <note>
            Herr talman! Jag tackar för Bengt Westerbergs intresse för att
            lösa problemen med de här frågorna. Det är många som menar att
            det med fullt utbyggd barnomsorg är möjligt att omgående ta hand
            om de barn som söker plats, men så fungerar det ju inte -- det
            finns alltid en viss kö; det ligger i sakens natur. Skall man
            kunna ta hand om också de barnen förutsätter det, precis som Bengt
          </note>
          <note>
            Westerberg sade, att det finns ett antal vakanta platser.
          </note>
          <note>
            Men jag tror tyvärr inte att det finns anledning att hoppas på
            att det är så många kommuner som i dag -- och kan hända under
            överskådlig framtid --
          </note>
          <note>
            anser sig ha råd att ha platser utöver dem som man direkt behöver.
          </note>
          <note>
            Jag håller med om att den direkta orsaken till Ulla
          </note>
          <note>
            Tillanders interpellation var just de regler som helt enkelt
            utesluter att föräldrar har en barnomsorgsplats för sina barn
            när de blir arbetslösa. Men jag har stött på också andra varianter
            av dessa hindrande regler, och det är därför som jag har velat
            vidga perspektivet något.
          </note>
          <note>
            Jag tackar som sagt för att Bengt Westerberg har visat intresse
            för att de här frågorna löses, och jag ser fram emot det.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1991/92:178 om frivilligt samhällsarbete
          </note>
          <note>
            Anf. 21 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Gullan Lindblad har frågat mig vilken form av stöd
            jag är beredd att ge det frivilliga samhällsarbete som planeras
            av Riksföreningen Att åldras är att växa.
          </note>
          <note>
            Inledningsvis vill jag instämma med Gullan
          </note>
          <note>
            Lindblad i att frivilliga insatser från anhöriga, andra närstående
            och ideella organistioner inom äldreomsorgen är ett viktigt komplement
            till kommunens socialtjänst.
          </note>
          <note>
            Vi vet att anhöriga och andra närstående står för en mycket stor
            del av service och omsorg till äldre och att stöd och avlastning
            behöver utvecklas för dessa grupper.
          </note>
          <note>
            Också ideella organisationer som pensionärsföreningarna, Röda
            korset m.fl. står för en mängd aktiviteter som besöksgrupper,
            promenadhjälp, organiserande av frivilligt arbete för och av pensionärer,
            dagverksamheter m.m.
          </note>
          <note>
            Att det över huvud taget finns ett mycket stort engagemang från
            frivilliga organisationer i sociala frågor märktes vid det seminarium
            kring frivilligarbete som socialdepartementet ordnade för några
            veckor sedan. Jag blev mycket imponerad över den stora mängd entusiastiska
            företrädare för frivilligarbete som denna dag delgav oss sina
            erfarenheter.
          </note>
          <note>
            Riksföreningen Att åldras är att växa är en riksomfattande kampanj,
            som under några år skall försöka utveckla bl.a. frivilliga insatser
            men som också har som mål att ändra attityder, så att människors
            resurser även efter pensioneringen ses som en tillgång och tas
            tillvara av samhället.
          </note>
          <note>
            Riksföreningen har vid olika tillfällen erhållit ekonomiskt stöd
            för sin verksamhet från socialdepartementet.
          </note>
          <note>
            Under senare år har det skett en förskjutning av tyngdpunkten
            för kommunernas äldreomsorger.
          </note>
          <note>
            Allt fler äldre och vårdkrävande människor har i dag möjlighet
            att vårdas i det egna hemmet, och hemtjänstorganisationen måste
            därför i allt högre grad inriktas mot kvalificerade vård- och
            omsorgsuppgifter. Serviceuppgifter som städning, hemhandling,
            matdistribution, osv. läggs ut på entreprenad, och vissa uppgifter
            kommer kanske i framtiden att ombesörjas helt i privat regi.
          </note>
          <note>
            För många människor är frivilliga insatser ett viktigt komplement
            till dem som i första hand den offentliga sektorn erbjuder. Det
            är exempelvis inte realistiskt att räkna med att hemtjänstpersonalen
            i längden skall ha tid att sitta ned och bara prata med äldre
            människor. Här ser jag en utveckling av frivillig väntjänst, där
            yngre pensionärer besöker äldre i hemmet, som en möjlighet att
            bryta den ensamhet och isolering som för många äldre är ett stort
            problem.
          </note>
          <note>
            Gullan Lindblad refererar till hur sådana tjänster och även mer
            praktiska tjänster har kunnat förmedlas i de s.k. förmedlingscentralerna
            enligt norsk modell. Att utveckla någon form av förmedlingsverksamhet
            för frivilliga insatser skulle jag vilja se prövat också här i
            Sverige. Vi för nu diskussioner med företrädare för Riksföreningen
          </note>
          <note>
            Att åldras är att växa och Svenska kommunförbundet angående formerna
            för stöd till en sådan försöksverksamhet.
          </note>
          <note type="speaker">
            Anf. 22 GULLAN LINDBLAD (m):
          </note>
          <note>
            Herr talman! Jag ber att få tacka socialministern för ett utförligt
            och, som jag tycker, positivt svar. Jag har noterat att socialministern
            även tidigare har uttalat sig positivt angående frivilligorganisationernas
            verksamhet på det sociala området, och jag är glad över detta.
          </note>
          <note>
            Frivilligt socialt arbete är både önskvärt och nädvändigt --
            för de äldres, de handikappades och de sjukas skull men också
            för dem som vill göra en insats för sina medmänniskor, t.ex. yngre
            pensionärer som har krafter kvar och vill hjälpa äldre pensionärer.
            Alla människor behöver behövas, och i det frivilliga sociala arbetet
            kan alla få utlopp för det engagemang och den vilja som finns
            inom många människor att hjälpa andra. Det är något fint som vårt
            samhälle faktiskt inte har råd att undvara.
          </note>
          <note>
            Jag har ställt min interpellation med anledning av kontakter
            med organisationen Att åldras är att växa, men framför allt därför
            att jag är mycket intresserad av äldrefrågor. Det har glatt mig
            att lyssna till de tidigare debatterna där interpellanter också
            har talat om just vikten av att vi engagerar oss mer för de äldres
            situation på alla områden i samhället.
          </note>
          <note>
            Det har också talats om barns behov. Jag tillhör dem som anser
            att friska barn med ofta friska föräldrar, som i varje fall oftast
            har någon som talar för sig, ändå har det lättare än gamla människor
            --
          </note>
          <note>
            vi vet att människor i Sverige i dag blir väldigt gamla -- som
            kanske inte har någon anhörig och som inte har någon som talar
            för dem.
          </note>
          <note>
            Socialministern och vi alla här i huset har ett stort ansvar
            att verkligen engagera oss för dem.
          </note>
          <note>
            Jag ser av interpellationssvaret att ansökan från Att åldras
            är att växa och Kommunförbundet är under behandling i socialdepartementet.
            Min förhoppning är givetvis att ansökan om ett bidrag för att
            genomföra ett planerat projekt skall beviljas. Jag säger detta
            med gott samvete -- jag brukar inte stå i kammarens talarstol
            och yrka på ökade anslag, men ett anslag till den här verksamheten
            skulle vara framför allt humanitärt men också ekonomiskt lönsamt
            på andra områden.
          </note>
          <note>
            Jag önskar på det varmaste att socialministern får framgång i
            det här arbetet.
          </note>
          <note>
            Socialministerns förutvarande kollega i Norge visade hur staten
            med en satsning på 60 milj.kr.
          </note>
          <note>
            under ett par budgetperioder kunde få till stånd en mycket aktiv
            verksamhet för äldre. I ett hundratal kommuner bedrivs där nu
            efter något år olika former av frivillig pensionärsverksamhet,
            som också socialministern refererade till. I t.ex.
          </note>
          <note>
            Stavanger förmedlar ett stort äldrecenter olika tjänster till
            de äldre.
          </note>
          <note>
            I Sverige har en del positiva försök gjorts i samarbete mellan
            socialstyrelsen och olika kommuner. Det gäller då olika typer
            av social verksamhet, inte minst bland de äldre.
          </note>
          <note>
            Jag har bl.a. tagit del av redogörelsen för några av de senare
            årens försök, t.ex. Sundbybergs försök med s.k. avlösarservice
            -- för att anknyta till den tidigare debatten om anhörigvårdare.
            Där ger alltså pensionärer avlösarservice till anhöriga, som får
            denna hjälp, som föreståndaren för projektet Inger
          </note>
          <note>
            Fristedt säger, innan de bränner ut sig. Det är verkligen någonting
            att ta vara på.
          </note>
          <note>
            Jag har också tagit del av Lidingöprojektet
          </note>
          <note>
            Gentjänsten. Det är inte minst intressant, därför att en yngre
            pensionär genom att hjälpa en äldre får en bank med ett visst
            antal timmar så att han har rätt att få samma hjälp när han själv
            behöver den. Det är ett slags organiserad grannskapshjälp, enligt
            mönster från USA.
          </note>
          <note>
            Vi kan se på Stilprojektet i Stockholm, som delvis också anknyter
            till den här typen av verksamhet, där man har möjlighet att välja
            den hjälp och den service som man själv vill ha.
          </note>
          <note>
            Det är bra att socialministern nu har ambitionen att gå vidare
            när det gäller att satsa på frivilliga insatser inom det sociala
            området och pröva t.ex. en förmedlingsversamhet av norsk modell.
            Min fråga blir då slutligen: Är socialministern nu beredd att
            göra en rejäl satsning på frivilligverksamhet för pensionärer
            genom att helt enkelt tillstyrka det anslag som har sökts av föreningen
            Att åldras är att växa tillsammans med Kommunförbundet?
          </note>
          <note>
            Jag vill också fråga, även om svaret andas detta: Är ambitionen
            att generellt fortsätta att stödja frivilligverksamhet på olika
            sociala områden, för att den sociala politiken i Sverige skall
            bli ännu bättre? Det behövs många komplement på det området.
          </note>
          <note>
            Anf. 23 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det är lätt att svara på Gullan
          </note>
          <note>
            Lindblads frågor. Svaret på den första frågan är: Ja, givetvis
            inom de ramar vi har. Med en rejäl satsning kan man ju mena litet
            olika saker, och vi kommer nog inte att kunna tillmötesgå alla
            de anspråk som föreningen Att åldras är att växa har rest i sin
            första framställning. Vi diskuterar en verksamhet av något mindre
            omfattning än vad föreningen då tänkte sig.
          </note>
          <note>
            Svaret på den andra frågan är: Ja, vi är beredda att på olika
            sätt stödja de frivilliga organisationerna.
          </note>
          <note>
            Det är inte alldeles enkelt att veta hur man i organiserad form
            som myndighet skall stödja frivilligt socialt arbete, men vi har
            haft den kontakt som jag nämnde, vid en konferens med frivilligorganisationer,
            där vi har diskuterat detta.
          </note>
          <note>
            Vi kommer att fortsätta att ha sådana här kontakter och på olika
            sätt föra en dialog med frivilligorganisationerna för att se hur
            vi på bästa sätt kan stödja deras verksamhet. Jag delar uppfattningen
            att det är en viktig kompletterande verksamhet i den generella
            välfärdspolitik som alltid måste finnas i botten.
          </note>
          <note type="speaker">
            Anf. 24 GULLAN LINDBLAD (m):
          </note>
          <note>
            Herr talman! Jag tackar socialministern särskilt för det sista
            svaret, att man från departementets sida kommer att göra vad som
            är realistiskt möjligt för att tillmötesgå föreningen Att åldras
            är att växa och
          </note>
          <note>
            Kommunförbundet i deras gemensamma ansträngningar.
          </note>
          <note>
            Jag tycker att det är roligt att socialministern är engagerad
            i detta arbete och att han också har funnit att det finns ett
            positivt stöd bland organisationerna. Tyvärr fanns det en tid
            när frivilligt arbete sågs inte bara över axeln utan t.o.m.
          </note>
          <note>
            som något fult och som ett otillbörligt intrång i vård- och omsorgspersonalens
            arbete. Jag glömmer t.ex. inte de hårda debatterna vi hade i mitt
            eget landsting, Värmlands, där den dåvarande socialdemokratiska
            majoriteten helt enkelt förbjöd
          </note>
          <note>
            Röda korsets sjukhusvärdinnor att stödja och hjälpa anhöriga
            på sjukhusen. Jag hade hoppats att den tiden var helt förbi.
          </note>
          <note>
            I socialstyrelsens skrift från 1986 Frivilliga insatser för och
            av äldre, som jag noga har studerat, sägs det t.ex. att ''stödet
            från de frivilliga organisationerna är ett viktigt komplement
            till de offentliga insatserna''. Sedan kan man fråga sig vad som
            är komplement och vad som är de stora insatserna, när vi i debatten
            tidigare här har hört att 75--80 %
          </note>
          <note>
            av omsorgen egentligen bedrivs av anhöriga i hemmen.
          </note>
          <note>
            I denna skrift, ur serien Socialstyrelsen redovisar, säger glädjande
            nog Kommunalarbetareförbundet att ''medmänsklighet varken kan
            eller bör förmedlas enbart av anställd personal. Förbundet erinrar
            om att personalen inom den öppna vården möter de äldre bara ett
            par timmar om dagen.
          </note>
          <note>
            Under den övriga tiden finns det således utrymme för grannar,
            organisationer med flera att bidra med insatser -- -- --.''
          </note>
          <note>
            Därför är det litet förvånande att vissa organisationer på senare
            tid har varit starkt skeptiska till frivilligarbete och t.o.m.
            har ställt sig direkt avvisande. Som jag sade förut och som socialministern
            också uttalar i sitt svar, har vårt samhälle helt enkelt inte
            råd att undvara allt det frivilliga sociala arbetet. Det är naturligtvis
            min förhoppning att frivilligarbete i olika former skall vara
            ett naturligt och välkommet inslag i det sociala arbetet, inte
            minst till hjälp och stöd för äldre och anhöriga.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1991/92:179 om handikapphjälpmedel
          </note>
          <note>
            Anf. 25 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Margit Gennser har ställt några frågor till mig
            om hjälpmedel för handikappade och
          </note>
          <note>
            Handikappinstitutets kravspecifikationer.
          </note>
          <note>
            Handikappinstitutets kravspecifikationer har till syfte att vara
            vägledande vid konstruktion, provning och inköp av hjälpmedel.
            De utgör således ett viktigt dokument i olika hjälpmedelssammanhang.
          </note>
          <note>
            När en specifikation arbetas fram söker
          </note>
          <note>
            Handikappinstitutet fånga upp olika intressegruppers synpunkter.
            Härvid spelar brukarnas medverkan i arbetet en betydande roll.
          </note>
          <note>
            Det sker genom aktivt deltagande från företrädare för handikapporganisationerna
            både i olika referensgrupper och i Handikappinstitutets styrelse.
          </note>
          <note>
            Kravspecifikationens främsta syfte är att se till att de viktiga
            säkerhetsaspekterna tillgodoses. Andra väsentliga faktorer som
            också påverkar utformningen är trafiksäkerhetsregler och elsäkerhet
            m.m. Vissa funktionella krav finns också angivna. Kravspecifikationerna
            kan sägas vara den bas, de minimikrav, som ett hjälpmedel skall
            uppfylla.
          </note>
          <note>
            När det gäller nordiskt standardiseringsarbete känner jag till
            att det finns en kravspecifikation för rullstolar. Tillämpningen
            av provningsresultaten enligt specifikationen är dock inte densamma
            i alla länderna. I Norge och Sverige genomförs ingen central upphandling
            eller informationsspridning, om inte stolen uppfyller ställda
            krav. I Danmark och Finland har provningsresultatet inte samma
            betydelse. Något danskt ''godkännande'' av en rullstol finns alltså
            inte.
          </note>
          <note>
            Vad jag har uppfattat, finns inga bestämmelser i kravspecifickationen
            som lägger hinder i vägen för att tranportera rullstolen i en
            bil. Inte heller finns det betstämmelser som förhindrar användningen
            av en rullstol inomhus och utomhus.
          </note>
          <note>
            Vad gäller vikt och bredd finns klara angivelser.
          </note>
          <note>
            Stolen klassas för olika användningsområden bl.a.
          </note>
          <note>
            utifrån dessa uppgifter. Hänsyn tas då till dörröppningsbredder,
            hissmått, färdtjänstfordon m.m.
          </note>
          <note>
            Om en rullstol, som finns på marknaden, inte passar för användaren
            finns det i de flesta fall möjligheter att göra en individuell
            anpassning. I
          </note>
          <note>
            dessa fall byggs rullstolen om så att den tillgodoser användarens
            behov. Beslut om individuell anpassning liksom andra beslut om
            hjälpmedel fattas alltid av sjukvårdshuvudmännen.
          </note>
          <note>
            Handikapputredningen har i sitt huvudbetänkande väckt tanken
            på en särskild hjälpmedelsgaranti.
          </note>
          <note>
            Garantin skulle utformas på så vis att den enskilde inte skulle
            behöva vänta längre än en viss angiven tid för att få tillgång
            till ett hjälpmedel via den ansvariga huvudmannen. Om denna tid
            överskrids skulle den enskilde, på huvudmannens bekostnad, kunna
            vända sig till någon annan för att få sitt hjälpmedelsbehov tillgodosett.
          </note>
          <note>
            Handikapputredningens huvudbetänkande bereds för närvarande i
            socialdepartementet. Regeringen avser att under hösten avlämna
            en proposition på grundval av utredningens förslag. Min preliminära
            bedömning är att en hjälpmedelsgaranti med den utformning som
            handikapputredningen föreslagit är intressant. Jag är dock inte
            beredd att nu lämna något närmare besked i frågan. Jag vill emellertid
            markera att en garanti av detta slag för mig inte har någon koppling
            till självfinansiering med en viss andel av kostnaden för hjälpmedlet.
            Jag har svårt att se att en regel om självfinansiering skulle
            öka den enskildes valfrihet.
          </note>
          <note type="speaker">
            Anf. 26 MARGIT GENNSER (m):
          </note>
          <note>
            Herr talman! Jag tackar statsrådet för svaret. Jag måste säga
            att det gjorde mig oerhört besviken. Jag trodde att nya tankar
            hade börjat tänkas på socialdepartementet sedan vi fick en ny,
            borgerlig regering.
          </note>
          <note>
            Att bagatellisera de i många fall stora praktiska problem för
            den handikappade som
          </note>
          <note>
            Handkappinstitutets kravspecifikation visar och den väldigt stela
            syn på hjälpmedel som vi har i dag, är att möjligtvis teoretiskt
            känna till problemen, men definitivt inte i praktiken.
          </note>
          <note>
            Herr talman! Nu skall jag bli personlig precis som statsrådet
            Westerberg brukar vara när han talar om
          </note>
          <note>
            Ulla som vill öppna förskola eller Hilda som vill öppna privat
            ålderdomshem. Men, herr statsråd, jag skall tala om min bror som
            har varit handikappad under många decennier. Jag har kunnat följa
            erfarenheter under många decennier.
          </note>
          <note>
            Från dessa erfarenheter skall jag dra vissa pricipiella slutsatser.
          </note>
          <note>
            Min bror tillhör den grupp som fick polio under den svåra polioepidemien
            1946. Han är svårt förlamad men rör sig tack vare bil och en mycket
            behändig elektrisk rullstol, som mest liknar en golfvagn. Den
            fungerar smidigt både inomhus och utomhus har ett vändbart säte
            så att den kan användas som en utomordentlig arbetsstol. Han har
            obehindrat kunna arbeta och ta sig fram såväl här hemma som utomlands.
            Handikapphjälpmedlet har bidragit till just det vi säger att det
            skall göra, dvs. till normalisering.
          </note>
          <note>
            Denna rullstol överensstämmer emellertid inte med handikappinstitutets
            kravspecifikationer. Den kan således inte listas och tillhandahållas
            som hjälpmedel. Det innebär 100 % självfinansiering.
          </note>
          <note>
            Det må vara hänt. Det får dock även andra konsekvenser. Vid reparationer,
            byte av batterier etc. kan inte hjälpmedelscentralen ställa upp
            utan att bryta mot reglerna. Vill det sig illa måste han åka med
            sin rullstol till Danmark för at få hjälp.
          </note>
          <note>
            Rullstolen ifråga är godkänd eller får användas och tillhandahållas
            som hjälpmedel i Danmark. Har det hänt olyckor med den i Danmark?
            Är danskarna lättsinnigare än vi svenskar? Bryr de sig inte om
            sina handikappade? Tror herr Westerberg att denna amerikanska
            rullstol kan utgöra en trafikfara och ändå säljas i Kalifornien?
            I USA har man ju stränga skadeståndsregler. Svaret på frågorna
            är:
          </note>
          <note>
            naturligtvis inte!
          </note>
          <note>
            Felet är att rådgivarna på socialdepartementet har hållit fast
            vid att den sociala eliten alltid vet bäst.
          </note>
          <note>
            Statsrådet sade i svaret: ''Belsut om individuell anpassning
            liksom andra beslut om hjälpmedel fattas alltid av sjukvårdshuvudmännen.''
            Hur skall t.ex. denna anpassning gå till? Hur bygger man om standardprodukter?
            Man gör det i alla fall inte hur som helst utan oöverstigliga
            kostnader.
          </note>
          <note>
            Betalning av hjälpmedel sker faktiskt med skattebetalarnas pengar
            och inte med elitens.
          </note>
          <note>
            Dessa pengar skulle kunna användas betydligt bättre om vi lät
            en marknad växa fram med ett varierat utbud av hjälpmedel. Även
            handikappade har faktisk olika behov och olika krav för sin vardag.
          </note>
          <note>
            Ingen skulle väl i dag komma på idén att man endast skulle behöva
            saluföra två sorters skor, låt vara i olika storlekar, en för
            män och en för kvinnor.
          </note>
          <note>
            Exemplet är faktiskt inte helt befängt. 1968
          </note>
          <note>
            hävdade Lillemor Erlander detta. Men sådana ungdomssynder bör
            väl nu vara förlåtna. Det är värre med inställningen i dag när
            det gäller handikapphjälpmedel.
          </note>
          <note>
            Jag vill ta upp ytterligare några problem som statsrådet inte
            har tänkt på. Ute i världen pågår en ständig produktutveckling.
            En rullstol av 1980 års modell är inte samma sak som en rullstol
            av 1990
          </note>
          <note>
            års modell.
          </note>
          <note>
            När en kravspecifikation är gjord och vissa hjälpmedel inte har
            kunnat listas på grund av avvikelse från denna, kommer de inte
            att tas upp till prövning igen. De kommer över huvud taget inte
            att säljas i Sverige. Vi får en allt sämre fungerande marknad
            och ett allt sämre och mera ålderdomligt utbud.
          </note>
          <note>
            Frågan är om inte EES-avtalet och en eventuell
          </note>
          <note>
            EG-anslutning kommer att förhindra den här typen av konkurrensbegränsningar
            som handikappinstitutets verksamhet de facto innebär.
          </note>
          <note>
            Instämmer herr Westerberg i att förfarandet liknar ett tekniskt
            handelshinder?
          </note>
          <note>
            Jag upprepar mina andra frågor. Är det inte så att den som behöver
            hjälpmedel bäst vet vilka krav som skall ställas på hjälpmedlet?
            Eller utgår herr
          </note>
          <note>
            Westerberg ifrån att de som behöver en rullstol inte har förmåga
            att tänka själva och välja rätt? Anser herr Westerberg att sjukvårdshuvudmännen
            bättre vet vilken hjälp den enskilde behöver än han själv?
          </note>
          <note>
            Om svaren på de här frågorna är nej, varför säger herr Westerberg
            då nej till det förslag till hjälmedelsgaranti som jag har tagit
            upp många gånger i egna motioner? Moderaterna har också haft detta
            förslag i partimotioner. Kan vi hoppas att
          </note>
          <note>
            EES-avtalet kommer att leda till ändringar på hjälpmedelsområdet?
          </note>
          <note>
            Jag blev väldigt besviken. Jag trodde att vi nu äntligen skulle
            få positiva signaler så att vi skulle kunna få en mycket bättre
            hjälpmedelsituation med ett mycket rikare utbud för dem som har
            haft oturen att bli sjuka och handikappade. Tyvärr tyder allting
            på att herr Westerberg, åtminstone tills han kom hit, tycker att
            allt skall bli vid det gamla. Jag hoppas att jag kan få nya signaler.
          </note>
          <note>
            Anf. 27 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag har ingen möjlighet att kommentera de speciella
            problemen med fru
          </note>
          <note>
            Gennsers brors rullstol. Hade fru Gennser haft vänligheten att
            i interpellationen tala om att det var en speciell rullstol jag
            skulle kommentera, så hade jag naturligtvis kunnat ta reda på
            fakta. Men jag hade inte den informationen innan jag kom hit,
            och jag kan inte kommentera denna speciella rullstol --
          </note>
          <note>
            vilka problem det nu kan vara med den.
          </note>
          <note>
            Låt mig bara säga att när man påstår att det inte finns ett rikt
            varierat utbud av hjälpmedel för handikappade visar man bara en
            fruktansvärd okunskap på detta område. Man behöver inte gå längre
            än till Kungsgatan här i Stockholm där NHR
          </note>
          <note>
            har en stor utställning av ett mycket stort utbud av handikapphjälpmedel
            på olika områden. Detta är faktiskt en väl fungerande marknad.
          </note>
          <note>
            På samma sätt som konsumentverket prövar många standardprodukter
            och kan ge oss konsumenter information om hur väl produkterna
            fungerar, tycker jag att det är rimligt och än mer motiverat att
            handikappinstitutet prövar funktionsdugligheten hos handikapphjälpmedel.
            Det är klart att den enskilde skall ha ett stort inflytande över
            vilka hjälpmedel man använder. Handikappade skall ha och har ett
            stort inflytande. Det är inte alltid helt lätt, ens för en handikappad,
            att veta vad det finns för utbud och vilken nytta man kan ha av
            olika hjälpmedel. En viss rådgivning och möjlighet till anpasning
            och utprovning tycker jag är rimlig på det här området.
          </note>
          <note>
            Det finns ett stort utbud och det sker en snabb utveckling. Påståendet
            att vi bara skulle ha gamla hjälpmedel på grund av handikappinsititutets
            verksamhet är fullkomligt befängd. Det tillkommer ständigt nya
            hjälpmedel. Problemet är snarast att kunna överblicka alla de
            hjälpmedel som finns och att verkligen informera de behövande
            om att hjälpmedlen existerar.
          </note>
          <note>
            Herr talman! Jag tycker att handikappinstitutet fungerar på ett
            utmärkt sätt. Självfallet skall man alltid se över verksamheter
            och se om de kan utvecklas. Det är jag också beredd att göra.
            Men jag tycker att de förslag som fru Gennser har framfört i den
            här interpellationen och tidigare tydligen motionsvägen inte tillför
            utvecklingen särskilt mycket.
          </note>
          <note type="speaker">
            Anf. 28 MARGIT GENNSER (m):
          </note>
          <note>
            Herr talman! Jag använde herr Westerbergs metod.
          </note>
          <note>
            Jag utgick från ett enskilt fall och drog principiella slutsatser.
            De principiella slutsatserna står jag för.
          </note>
          <note>
            Jag har verkligen följt det här problemet i praktiken och inte
            bara min brors problem.
          </note>
          <note>
            Kravspecifikationerna är mycket omfattande och leder till väldigt
            många restriktioner. Dessutom blir det restriktioner för utprovning
            av en hel del nya produkter som kommer. Det här gäller inte bara
            den typ av elektrisk rullstol som min bror har. Han har varit
            i kontakt med måmga andra handikappade som har mött samma problem.
            De har blivit tilldelade rullstolar som har varit för breda, tunga,
            omöjliga att ta med i bil, svåra och olämpliga att använda utomhus
            resp. inomhus osv.
          </note>
          <note>
            Precis som alla vi andra har handikappade olika behov. Därför
            förstår jag fortfarande inte varför man inte som ett alternativ
            skulle kunna använda den metod som Moderata samlingspartiet har
            beskrivit i partimotioner under ett antal år. Det skulle leda
            till att vi skulle få ett rikare utbud. Vi tror ju på marknadsekonomi.
            Det betyder faktiskt att det är mycket lättare för konsumenten
            att finna relevant information än att hitta denna information
            genom intressegrupper, representanter och intresseorganisationer.
            Intresseorganisationerna känner inte till den enskildes behov.
          </note>
          <note>
            Jag ställde även en annan fråga: Vad händer med handikappinstitutet
            efter EES-avtalet? Jag antar att den frågan har behandlats i socialdepartementet.
            Kan vi hoppas på lättnader den vägen?
          </note>
          <note>
            Anf. 29 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag har många kontakter med handikappade, både med
            företrädare för organisationer och med enskilda handikappade,
            och jag har faktiskt knappast ens stött på problemet att handikappade
            skulle påtvingas icke funktionsdugliga rullstolar. Om detta skulle
            vara ett stort problem i vårt samhälle är jag alldeles säker på
            att jag skulle ha mött det. Jag har sedan jag blev socialminister
            inte fått ett enda brev om detta problem, och jag har sysslat
            med handikappfrågor i närmare tio år utan att ha stött på detta
            som något stort problem. Jag tror faktiskt inte att detta är något
            stort problem utanför familjen Gennser.
          </note>
          <note>
            Det är alldeles riktigt att handikappade har olika behov: Det
            är alldeles självklart. Det är därför vi behöver ett stort utbud
            av hjälpmedel, och det är just på grund av att behoven är mycket
            olika som vi också behöver gå in med stora resurser för att hjälpa
            handikappade. Det är därför vi måste ha möjligheter att anpassa
            bostäder och hjälpmedel till handikappade. Sådana möjligheter
            finns, och vi skall satsa på att bygga ut dem. Men de finns alltså
            redan i dag.
          </note>
          <note>
            I mitt svar till Margit Gennser har jag sagt att jag tycker att
            själva tanken på en hjälpmedelsgaranti är bra. Denna tanke har
            framförts i handikapputredningen och där utformats så, att om
            man inte får hjälp av sin egen sjukvårdshuvudman skall man kunna
            vända sig någon annanstans för att få hjälp. Jag har emellertid
            litet svårt att inse att en hjälpmedelsgaranti skulle vara särskilt
            mycket värd om den innebär att man får ett begränsat ekonomiskt
            stöd. Ofta behöver man ju faktiskt det fulla stödet för att kunna
            få valfrihet. Att ge ett begränsat ekonomiskt stöd är inte ett
            sätt att vidga valfriheten utan snarare ett sätt att begränsa
            valfriheten.
          </note>
          <note>
            Till sist: EES-avtalet leder inte till några ändringar i den
            svenska handikappolitiken. Den har inga som helst konsekvenser
            för den politiken, så den kommer inte att beröras i socialdepartementets
            bilaga till EES-propositionen till riksdagen.
          </note>
          <note type="speaker">
            Anf. 30 MARGIT GENNSER (m):
          </note>
          <note>
            Herr talman! Ibland vet man kanske inte riktigt hur marknaden
            ser ut. Det är väldigt svårt att sitta som politiker på socialdepartementet
            och lära känna den varierade verklighet som finns. Det är kanske
            lättare att komma i kontakt med verkligheten när man har nära
            kontakt med anhöriga som har svåra handikapp och när dessa anhöriga
            dessutom har kontakt med andra handikappade -- det finns ju faktiskt
            närverk, tack och lov. Handikappade hjälper ofta varandra med
            att hitta lämpliga hjälpmedel.
          </note>
          <note>
            Nej, jag sade inte att detta var ett speciellt problem för familjen
            Gennser. Vad jag är förvånad över är att herr Westerberg inte
            förstår vitsen med en hjälpmedelsgaranti, som skulle innebära
            att man i vissa fall kunde välja att få ut pengar och själv hitta
            lämpliga hjälpmedel. Det är på så sätt vi får variation. Väldigt
            många av dem som är handikappade, som t.ex. har haft polio, är
            mycket resursstarka människor, som verkligen har förmåga att hitta
            utbudet både inom landet och utomlands.
          </note>
          <note>
            Varför inte se till att dessa människor, som verkligen behöver
            mycket pengar, belastar det här kontot? Det skulle dels innebära
            att marknaden fick impulser och mer information, dels skapa vissa
            incitament för de handikappade att själva betala en del av kostnaden.
            Detta skall naturligtvis existera vid sidan av hjälpmedelscentralerna.
            På detta sätt skulle man kunna få variation. Tyvärr har inte herr
          </note>
          <note>
            Westerberg förstått det.
          </note>
          <note>
            Jag har inte sagt att vi skulle ändra vår handikappolitik. Jag
            trodde inte att handikappinstitutets kravspecifikation var essensen
            av svensk handikappolitik. Jag trodde att handikappolitiken gick
            ut på att ge människor möjligheter att leva ett fullvärdigt liv,
            trots att de har råkat ut för olyckshändelser, sjukdom, osv. Jag
            frågade därför: Är det inte så att handikappinstitutets listning
            av hjälpmedel de facto leder till tekniska handelshinder? Har
            socialdepartementet övervägt dessa tekniska handelshinder? Avser
            man att försöka ändra dessa regler, eller anser man att det är
            helt onödigt?
          </note>
          <note>
            Anf. 31 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Jag har i varje fall inte hittills uppfattat att
            handikappinstitutets verksamhet leder till tekniska handelshinder,
            men det är möjligt att den saken behöver belysas ytterligare.
          </note>
          <note>
            Självfallet kan man inte genom att ''sitta på socialdepartementet''
            -- som fru Gennser uttrycker det -- lära sig särskilt mycket,
            även om det finns många erfarna personer där. Ännu viktigare är
            naturligtvis att komma ut i verkligheten och att ha kontakt med
            de intresseorganisationer som verkligen har överblick över det
            här området.
          </note>
          <note>
            Sådana kontakter har jag både utanför departementet och med organisationer
            snart sagt dagligen. Jag tror därför att jag den vägen kan få
            en ganska hygglig information om hur läget är.
          </note>
          <note>
            Margit Gennser återkommer till frågan om hjälpmedelsgarantin.
            I Margit Gennsers interpellation talas det om att den handikappade
            skall få en ersättning motsvarande 70 % av vad han eller hon annars
            skulle ha fått. Det innebär att man först måste utreda vad den
            handikappade annars skulle ha fått, dvs. vad hjälpmedlet kostar
            i ursprungligt skick, vad det kostar efter individuell anpassning
            och vad som är 70 % av detta belopp.
          </note>
          <note>
            Om det är fråga om 70 % av ett fast belopp vet man ju inte om
            pengarna räcker till den individuella anpassning som krävs. Förslaget
            verkar därför minst sagt något ogenomtänkt. Margit Gennser får
            väl fundera ett varv till och komma igen så småningom.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1991/92:173 om sammansättningen av
            kommittén för nedläggning av byggnadsstyrelsen
          </note>
          <note>
            Anf. 32 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Birgitta Wistrand har frågat mig vilka åtgärder
            jag avser vida för att ge begreppet jämställdhet en reell innebörd
            inom mitt verksamhetsområde. Frågan har ställts bl.a. mot bakgrund
            av sammansättningen av kommittén för ombildning av byggnadsstyrelsen.
          </note>
          <note>
            Mot bakgrund av propositionen om jämställdhetspolitiken inför
            90-talet har statsmakterna bl.a. antagit konkreta, tidsbestämda
            mål för kvinnorepresentation i statliga styrelser, nämnder och
            kommittéer.
          </note>
          <note>
            Målet är att kvinnors andel i de statliga organen innevarande
            år bör ha ökat till minst 30 % och till år 1995 till minst 40
            %. Slutmålet jämn könsfördelning bör vara uppnått år 1998.
          </note>
          <note>
            Inom finansdepartementets kommittéväsende utgör andelen kvinnor
            för närvarande ca 20 %. Vad gäller just kommittén för ombildning
            av byggnadsstyrelsen har jag numera förordnat ytterligare sju
            personer att delta i arbetet, varav tre är kvinnor.
          </note>
          <note>
            En sammanställning över finansdepartementets myndigheter och
            nämnder visar att 347 stycken, dvs. ca 29 %, av det totala antalet
            ledamöter (1 192
          </note>
          <note>
            stycken) är kvinnor.
          </note>
          <note>
            Låt mig särskilt nämna att riksrevisionsverket och statskontoret
            har 44 resp. 50 kvinnor i sina råd.
          </note>
          <note>
            Statistiska centralbyråns styrelse består till 46 % av kvinnor.
          </note>
          <note>
            Vid extern representation där regeringen, i detta fall finansdepartementet,
            utser ledamöter i t.ex.
          </note>
          <note>
            banker, försäkringsbolag och allemansfonder uppgår kvinnorepresentationen
            till drygt 33 %.
          </note>
          <note>
            Mot bakgrund av det siffermaterial jag nu har redovisat har jag
            förhoppningar om att de uppställda målen för kvinnors andel av
            representationen i de statliga organen skall kunna uppnås inom
            mitt verksamhetsområde. Med detta har jag svarat på frågan om
            kvinnors representation i de organ som regeringen själv tillsätter.
            Jag vill dock betona att det krävs flera åtgärder för att ge jämställdheten
            en reell innebörd. Det kräver ett aktivt arbete på många områden,
            inte bara från regeringens sida utan också t.ex. från arbetsmarknadens
            parter och näringslivet.
          </note>
          <note type="speaker">
            Anf. 33 BIRGITTA WISTRAND (m):
          </note>
          <note>
            Herr talman! Fru finansminister! Jag vill tacka för svaret. Jag
            uppskattar den mycket grundliga genomgång som finansministern
            har gjort för att kartlägga jämställdheten inom just sitt ansvarsområde.
            Jag kommer i dag att inlämna en rad interpellationer för att få
            liknande redogörelser från andra departement. Jag tror nämligen
            att det är bra att vi får de här frågorna kartlagda och uppföljda.
          </note>
          <note>
            Jag uppskattar också intresset för att få en ökad andel kvinnor,
            men jag blir litet besviken när Anne
          </note>
          <note>
            Wibble säger att hon har förhoppningar om att kunna öka kvinnors
            andel. Jag vet ju att det krävs hårt arbete och kanske också en
            del friktion för att man skall kunna åstadkomma en rimlig könsfördelning
            inom de organ som finns inom finansministerns domvärjo. Jag skulle
            alltså önska att finansministern hade sagt att hon gärna skulle
            arbeta för att öka andelen, inte bara att hon har förhoppningar
            om att den skall öka.
          </note>
          <note>
            Man kan konstatera att det inom vissa av myndigheterna inom finansdepartementets
            ansvarsområde -- som finansministern också tar upp i svaret, nämligen
            riksrevisionsverket och statistiska centralbyrån -- finns en rätt
            stor andel kvinnor. Men det finns också myndigheter där kvinnor
            saknas helt eller där det bara finns en ledamot som är kvinna,
            och dessutom återkommer en och samma ledamot på ganska många ställen.
          </note>
          <note>
            Det handlar därför egentligen om väldigt få kvinnor. Inom riksgäldskontoret
            finns t.ex. bara en kvinnlig ledamot. Riksskatteverket och det
            ekonomiska rådet saknar helt kvinnliga ledamöter.
          </note>
          <note>
            Statens arbetsmiljöråd och expertgruppen för offentlig ekonomi
            har också bara manliga ledamöter. Två av tolv ledamöter i statens
            arbetsgivarverk är kvinnor.
          </note>
          <note>
            Jag skulle naturligtvis kunna fortsätta uppräkningen, men jag
            tänker i stället gå tillbaka till själva grunden för min interpellation,
            nämligen nedläggningen av byggnadsstyrelsen. Hur kommer det sig
            att det blir sju nya ledamöter som skall delta i arbetet med detta,
            och varför är bara tre av dem kvinnor? Nu blir det en kommitté
            bestående av elva ledamöter, varav tre är kvinnor. Man kunde kanske
            ha tänkt sig några fler kvinnor. Vad är skälet till detta?
          </note>
          <note>
            Jag vill ta upp ytterligare en fråga, som kanske är den viktigaste.
            Det sägs ju att det skall finnas 40 %
          </note>
          <note>
            kvinnor i de statliga organen år 1995. Detta har man fattat ett
            beslut om. Detta måste ju då också gälla ordförandeposterna. I
            dag finns det inte någon kvinna som är ordförande i någon av dessa
            myndigheter. Det har nu under hösten tillsatts en utredning med
            Britta Bjelle som ordförande, så det finns faktiskt en kommitté
            med kvinnlig ordförande. Men annars saknas helt kvinnor på ordförandeposterna.
            Vi har alltså nästan 40 % att återta. Vad skulle finansministern
            vilja göra för att öka antalet kvinnliga ordförande? Det är ju
            först när detta är uppnått som kvinnor på allvar kan påverka arbetets
            utformning, innehåll och inriktning.
          </note>
          <note>
            Med detta vill jag tacka för svaret.
          </note>
          <note type="speaker">
            Anf. 34 BARBRO WESTERHOLM (fp):
          </note>
          <note>
            Herr talman! För någon månad sedan hade jag en interpellationsdebatt
            med utbildningsminister Per
          </note>
          <note>
            Unckel i ett likartat ärende. Regeringen hade då tillsatt organisationskommittén
            för den nya servicemyndigheten för högskolan, och jag tog upp
            en debatt i frågan eftersom denna kommitté innehöll bara män.
            Jag förde då fram mina egna erfarenheter från stora omorganisationer,
            närmast då den inom socialstyrelsen, som entydigt pekar på att
            både mäns och kvinnors erfarenheter måste tas till vara vid omvälvande
            förändringar på en arbetsplats. Jag nämnde också då att det går
            att hitta kompetenta kvinnor för dessa uppgifter, bara man ser
            sig omkring. Utbildningsministern fick vid det tillfället ett
            par jämställdhetsglasögon av mig, att använda inför olika beslut
            för att påminnas om att beakta både mäns och kvinnors intressen.
          </note>
          <note>
            Jag finner nu att finansministern, i motsats till utbildningsministern,
            rättade till felet innan vi möttes här i kammaren. Det är ju naturligt,
            eftersom det i vårt parti finns en tradition på detta område;
            Folkpartiet liberalerna är ett parti som bär jämställdhetens förtecken.
            Jag ser detta som en tydlig strävan från finansministern att föra
            den här traditionen vidare i en väldigt manligt betonad värld.
            Det finns nu en statistik över hur läget är, och det finns en
            strävan att förändra läget, så att man når målet att kvinnornas
            andel skall vara minst
          </note>
          <note>
            40 %. I mitt kvinnoförbund vill vi att målet skall vara 50 %.
          </note>
          <note>
            Jag vill emellertid ändå utdela de här glasögonen till finansministern,
            att ta på inför det att beslut undertecknas. De kan fungera som
            en liten väckarklocka och göra att man ställer sig frågan:
          </note>
          <note>
            Finns det något jämställdhetsärende i det här beslutet?
          </note>
          <note>
            För protokollet skall jag väl nämna att det ena glaset består
            av tecknet för kvinna, dvs. en cirkel med ett kors neråt, och
            på det andra glaset finns en cirkel med en pil uppåt. Dessutom
            finns en liten gubbe och en gumma på glasen. Jag ber att få överlämna
            glasögonen.
          </note>
          <note>
            Anf. 35 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Jag tackar Barbro Westerholm så mycket för de stiliga
            glasögonen. Men om man sätter dem på sig ser man kanske ännu sämre
            än utan, så man skall väl använda dem med förstånd, som så mycket
            annat.
          </note>
          <note>
            Låt mig försöka svara på Birgitta Wistrands frågor.
          </note>
          <note>
            Jag tror att det är oerhört centralt att man när det gäller exempelvis
            kommittésammansättningar inte enbart ser på varje kommitté för
            sig, utan att man faktiskt ser till sammansättningen över ett
            bredare område.
          </note>
          <note>
            Det jag sade om att jag hade förhoppningar kan med fördel utbytas
            till att jag tänker se till att de uppställda målen kommer att
            uppnås. Jag har för avsikt att göra det. Svårigheten att vara
            tvärsäker i den frågan hänger samman med att många kommittéer,
            styrelser och annat är parlametariskt sammansatta. En förutsättning
            är därför att andra partier nominerar kvinnor, och det sker tyvärr
            inte alltid, trots en del påstötningar från både mig och andra
            statsråd.
          </note>
          <note>
            Detsamma gäller faktiskt viss representation i fråga om arbetsmarknadens
            parter. Trots att det finns en gammal regel om att det skall nomineras
            både en kvinna och en man sker inte detta alltid.
          </note>
          <note>
            Regeringen har tjatat om detta och tänker fortsätta att göra
            det. Jag kan försäkra Birgitta Wistrand att jag också avser att
            försöka få fler kvinnliga ordförande. Jag tror att det bästa sättet
            att uppnå målet fler kvinnliga ordförande och fler kvinnliga representanter
            är att ha så att säga en liten bank --
          </note>
          <note>
            som vi har på departementet --, helt enkelt en lista med namn
            på duktiga och bra personer. Den listan kan man alltid se på när
            det är aktuellt att utse personer till olika typer av uppdrag.
          </note>
          <note>
            Som en liten motvikt mot de kommittéer eller styrelser som Birgitta
            Wistrand talade om och där det fanns ingen eller bara en kvinna
            vill jag nämna att finansdepartementet i går tillsatte en kvinna
            när det gällde en nämnd för att lösa tvister vid övergång till
            ett nytt statligt pensionsavtal. I nämnden som består av tolv
            personer finns det i varje fall 50 %
          </note>
          <note>
            kvinnor, sex män och sex kvinnor.
          </note>
          <note>
            Jag kan också informera om en sak som jag tror är väl så viktig
            i jämställdhetsarbetet på det ekonomisk-politiska området, nämligen
            att det på tjänstemannasidan inom finansdepartementet finns en
            kvinnlig budgetchef och ett mycket stort antal kvinnliga cheftjänstemän,
            vilket för det första torde vara ovanligt internationellt och
            för det andra för med sig att det blir lättare att rekrytera fler
            både yngre och äldre kvinnor till denna typ av ämnesområden, som
            enligt min uppfattning ibland felaktigt har ansetts vara manliga
            områden. Här finns det alltså en mycket bra grund att bygga på.
          </note>
          <note>
            Som framhölls i interpellationen omfattar mitt verksamhetsområde
            inte bara de kommittéer och styrelser som finansdepartementet
            utser i de verk som lyder under departementet. I ännu högre grad
            är det ju fråga om hela den ekonomiska politiken.
          </note>
          <note>
            I dessa dagar är kanske den kommunala ekonomin särskilt viktig.
            Där blir det oerhört stora effekter, och det rör sig om en oerhört
            viktig förutsättning för att kvinnor på alla samhällsområden skall
            kunna delta på samma villkor som män.
          </note>
          <note>
            Som Birgitta Wistrand säkert känner till finns det i den kommunala
            propositionen ett avsnitt om jämställdhetspolitik. Där skrivs
            om de förbättringar som blir möjliga, om vi kan genomföra de förslag
            som vi lägger fram. Jag tror att det är relativt ovanligt att
            man i en ekonomiskpolitisk proposition har ett särskilt avsnitt
            med rubriken jämställdhetseffekter. Det är min avsikt att se till
            att sådana beskrivningar kommer att finnas i de ekonomisk-politiska
            propositionerna.
          </note>
          <note>
            Jag tror att det i kombination med andra åtgärder faktiskt är
            ganska viktigt att i de större sammanhangen ta upp även det som
            brukar anses som litet specifika ämnesområden.
          </note>
          <note>
            Jag tycker att vi är på god väg. Självfallet får man aldrig sluta
            att ta upp frågor och försöka förbättra.
          </note>
          <note>
            I det svar som jag gav i början ligger att jag tänker se till
            att de uppställda målen kommer att uppnås.
          </note>
          <note>
            Det är naturligtvis en fördel om alla intressenter tar upp frågorna
            ofta. Därför välkomnar jag både
          </note>
          <note>
            Birgitta Wistrands interpellation och Barbro
          </note>
          <note>
            Westerholms inlägg. Jag tror att det är viktigt att frågorna
            följs upp med debatt och diskussion så ofta tillfälle ges.
          </note>
          <note type="speaker">
            Anf. 36 BIRGITTA WISTRAND (m):
          </note>
          <note>
            Herr talman, fru finansminister! Det andra svaret som jag fick
            visar ju hur viktigt det är att det är kvinnor som leder. Jag
            tror att det inte hade sett ut på det här sättet, om vi hade haft
            en manlig finansminister. Därför är jag särskilt glad över att
            vi har en kvinnlig finansminister.
          </note>
          <note>
            Jag tycker också att det beträffande sista delen av finansministerns
            svar som gällde kommunernas ekonomi och den ekonomiska politiken
            är särskilt viktigt att vi har en kvinna som förstår kvinnors
            villkor och kvinnors verklighet.
          </note>
          <note>
            Jag vill bara tacka för de nya informationerna och säga att jag
            gärna fortsätter att delta i debatten.
          </note>
          <note>
            Tack!
          </note>
          <note type="speaker">
            Anf. 37 BARBRO WESTERHOLM (fp):
          </note>
          <note>
            Herr talman! Bara som information vill jag säga att de borgerliga
            kvinnoförbunden i början av juni kommer att till regeringen lämna
            över en lista med namn på kvinnor som är kompetenta och lämpliga
            för olika poster -- chefsposter, landshövdingsposter, kommittéuppdrag
            m.m. --
          </note>
          <note>
            med en beskrivning av kvinnornas speciella intresseområden. Tack!
          </note>
          <note>
            Överläggningen var härmed avslutad.
          </note>
          <note>
            7 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Motion
          </note>
          <note>
            1991/92:U14 till utrikesutskottet
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Konstitutionsutskottets betänkande
          </note>
          <note>
            1991/92:KU22 Ändrade tillståndsregler för personaladministrativa
            personregister
          </note>
          <note>
            Skatteutskottets betänkanden
          </note>
          <note>
            1991/92:SkU29 F-skattebevis -- nya regler för skatteavdrag och
            socialavgifter, taxeringsfrågor
          </note>
          <note>
            1991/92:SkU32 Socialavgifter på vissa förmåner, m.m.
          </note>
          <note>
            Lagutskottets betänkande
          </note>
          <note>
            1991/92:LU36 Luganokonventionen
          </note>
          <note>
            Utrikesutskottets betänkanden
          </note>
          <note>
            1991/92:UU20 Frihandelsavtal mellan Sverige och
          </note>
          <note>
            Lettland, m.m.
          </note>
          <note>
            1991/92:UU21 Frihandelsavtal mellan Sverige och
          </note>
          <note>
            Litauen, m.m.
          </note>
          <note>
            1991/92:UU27 Godkännande av avtal mellan
          </note>
          <note>
            EFTA-staterna och
          </note>
          <note>
            Tjeckiska och Slovakiska federativa republiken
          </note>
          <note>
            1991/92:UU28 Frihandelsavtal mellan Sverige och
          </note>
          <note>
            Estland, m.m.
          </note>
          <note>
            Kulturutskottets betänkanden
          </note>
          <note>
            1991/92:KrU30 Uppskov med behandlingen av vissa ärenden
          </note>
          <note>
            1991/92:KrU32 Förnyad behandling av vissa bibilioteksfrågor
          </note>
          <note>
            Utbildningsutskottets betänkanden
          </note>
          <note>
            1991/92:UbU19 Läroplansfrågor och betygsfrågor
          </note>
          <note>
            1991/92:UbU20 Lärarutbildningen m.m.
          </note>
          <note>
            1991/92:UbU23 Riksbankens jubileumsfonds verksamhet under år
            1991
          </note>
          <note>
            1991/92:UbU28 Ändrat huvudmannaskap för särskolan och särvux
            m.m. (förnyad behandling)
          </note>
          <note>
            9 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 20 maj
          </note>
          <note type="speaker">
            1991/92:797 av Gudrun Norberg (fp) till försvarsministern om
            Nitro Nobels dynamittillverkning för försvarsändamål:
          </note>
          <note>
            Det norska bolaget Dyno Industrier A/S äger fabriken Nitro Nobel,
            Gyttorp, Nora. Vid Nitro
          </note>
          <note>
            Nobel tillverkas huvudsakligen sprängämnen och tändmedel. Dyno
            Industrier har även en fabrik i
          </note>
          <note>
            Norge, Gullaug, med liknande produktion och nu överväger koncernledningen
            att flytta all dynamittillverkning från Nitro Nobel till Gullaug.
          </note>
          <note>
            Produktionen vid Nitro Nobel är huvudsakligen civil, men det
            finns även ett åtagande till FMV
          </note>
          <note>
            avseende krigsmateriel.
          </note>
          <note>
            Med anledning av ovanstående hemställer jag om att få ställa
            följande fråga till statsrådet Björck:
          </note>
          <note>
            Finns det något förbehåll e.d. i regeringens godkännande av Dynos
            köp av Nitro Nobel år 1986
          </note>
          <note>
            avseende upprätthållande av dynamittillverkning för försvarsändamål?
          </note>
          <note type="speaker">
            1991/92:798 av Sten Andersson i Malmö (m) till kulturministern
            om praxis i utvisningsärenden:
          </note>
          <note>
            Enligt uppgifter i pressen hävdar den nyligen utsedda Utlänningsnämnden
            att man avser frångå regeringens tidigare praxis avseende utlänningars
            utvisning ur riket. Utlänningsnämnden menar att asylsökandes brottslighet
            inte bör bedömas lika strängt som tidigare.
          </note>
          <note>
            Vilka åtgärder är statsrådet beredd vidta med anledning av Utlänningsnämndens
            frångående av tidigare praxis?
          </note>
          <note>
            1991/92:799 av Alf Wennerfors (m) till statsrådet
          </note>
          <note>
            Alf Svensson om beredningen för humanitärt bistånd beträffande
            ärenden som kräver sekretessbehandling:
          </note>
          <note>
            Enligt beslut av regeringen skall en särskild beredning för humanitärt
            bistånd uttala rekommendationer vad gäller sådana ärenden som
            kräver sekretessbehandling. Den förändrade situationen i södra
            Afrika och Latinamerika har inneburit att det inte längre finns
            ärenden att behandla, i varje fall inte hemliga ärenden.
          </note>
          <note>
            Mot denna bakgrund ber jag att få ställa följande fråga till
            biståndsminister Alf Svensson.
          </note>
          <note>
            Är statsrådet beredd att nu avskaffa den särskilda beredningen
            för humanitärt bistånd avseende ärenden som kräver sekretessbehandling?
          </note>
          <note type="speaker">
            1991/92:800 av Eva Zetterberg (v) till kulturministern om skogskyrkogården:
          </note>
          <note>
            Skogskyrkogården i Stockholm är klassad som ett av världens främsta
            kulturmonument.
          </note>
          <note>
            Kyrkogårdens grönytor och gravar är välbehållna, men byggnaderna
            är i stort behov av restaurering.
          </note>
          <note>
            I nästan 30 år har byggnaderna fått förfalla.
          </note>
          <note>
            Bl.a. har Sveriges Arkitekters Riksförbund påtalat missförhållanden
            i skötsel av detta unika kulturminne.
          </note>
          <note>
            Vänsterpartiet finner det mycket angeläget att upprustningen
            av Skogskyrkogårdens byggnader omedelbart påbörjas -- inte minst
            av sysselsättningsskäl.
          </note>
          <note>
            Liknande upprustningar har föreslagits av
          </note>
          <note>
            Vänsterpartiet i Stockholms kommun och landsting, men i detta
            fall har regeringen ett speciellt ansvar, eftersom det gäller
            ett internationellt viktigt kulturmonument.
          </note>
          <note>
            När kommer regeringen att ge Stockholms kommun hjälp med att
            rusta upp byggnaderna på
          </note>
          <note>
            Skogskyrkogården?
          </note>
          <note type="speaker">
            1991/92:801 av Christina Linderholm (c) till kommunikationsministern
            om miljöansvaret vid bedömningen av kommunikationsfrågor:
          </note>
          <note>
            Flera olika frågor som berör storstadsmiljön behandlas för närvarande
            inom kommunikationsdepartementet. Det gäller t.ex.
          </note>
          <note>
            Bromma flygfält och den s.k. Dennisuppgörelsen.
          </note>
          <note>
            Inom regeringen finns förutom det övergripande miljöansvaret
            hos miljö- och naturresursdepartementet också ett sektorsvis miljöansvar
            hos varje fackdepartement.
          </note>
          <note>
            Jag vill nu fråga kommunikationsministern:
          </note>
          <note>
            Hur bedöms miljökonsekvenser av olika alternativa handlingslinjer
            när viktiga beslut som påverkar storstadsmiljön bereds inom departementet?
          </note>
          <note type="speaker">
            1991/92:802 av Christina Linderholm (c) till socialministern
            om en barnombudsman:
          </note>
          <note>
            Alltför många barn far illa i Sverige i dag.
          </note>
          <note>
            Skolelever mobbas, barn utsätts för olika former av övergrepp
            av vuxna, barn lever i otrygga förhållanden. Det är svårt att
            bli trodd som barn.
          </note>
          <note>
            För en tid sedan remissbehandlades ett förslag till inrättande
            av en barnombudsman. Övervägande del av remissinstanserna var
            positiva till en sådan tjänst. Sverige har också undertecknat
            FN:s barnkonvention om barns rättighet, vilket medför särskilda
            åtaganden.
          </note>
          <note>
            Jag vill fråga socialministern:
          </note>
          <note>
            Är statsrådet beredd att medverka till att Sveriges barn får
            en barnombudsman, med verkliga befogenheter, som kan företräda
            barn, informera och ställa krav så att barns rätt till trygg uppväxt
            säkerställs?
          </note>
          <note type="speaker">
            1991/92:803 av Åke Gustavsson (s) till kulturministern om filmstödet:
          </note>
          <note>
            Folkpartiets ordförande, Bengt Westerberg, har lovat anslagshöjningar
            till filmen i Sverige i storleksordningen 30 milj.kr. Regeringen
            har utlovat en filmproposition till april månad i år, och riksdagen
            har utgått ifrån att propositionen kommer under våren.
          </note>
          <note>
            I anledning härav frågar jag kulturministern:
          </note>
          <note>
            Kommer Folkpartiets löfte om dessa höjningar till filmen att
            infrias i regeringens förslag till riksdagen, som redan borde
            ha funnits på riksdagens bord?
          </note>
          <note>
            den 21 maj
          </note>
          <note type="speaker">
            1991/92:804 av Lena Klevenås (s) till kulturministern om ansökningarna
            om asyl:
          </note>
          <note>
            De långa väntetiderna för asylsökande är ett problem som alla
            regeringar har brottats med. Nu har vi fått en ny utlänningsnämnd
            som har till syfte att förkorta väntetiderna.
          </note>
          <note>
            Jag har dock fått alarmerande uppgifter, från invandrarverkets
            förläggning på Tånga Hed i
          </note>
          <note>
            Vårgårda, om att en ny praxis har börjat utvecklas genom att
            så gott som samtliga asylsökande som får avslag gör en ny ansökan.
            Att göra en s.k. ny ansökan används tydligen som en ny sorts överklagningsmetod.
          </note>
          <note>
            En hel avdelning på invandrarverket tycks arbeta med dessa nya
            ansökningar.
          </note>
          <note>
            Om dessa uppgifter är riktiga är jag rädd att inte heller detta
            försök att korta väntetiderna kommer att lyckas.
          </note>
          <note>
            Därför vill jag fråga invandrarministern:
          </note>
          <note>
            Håller det på att utvecklas en ny praxis i hanteringen av asylärenden
            som inte var avsedd och vad tänker man i så fall göra åt detta?
          </note>
          <note>
            1991/92:805 av Birger Hagård (m) till kulturministern om allmänhetens
            möjligheter att se
          </note>
          <note>
            TV 4:
          </note>
          <note>
            Av tidningsuppgifter framgår att ca 800 000 av dem som är anslutna
            till kabelnätet ännu inte fått tillgång till TV 4.
          </note>
          <note>
            Skälet till detta är att kabel-TV-företagen enligt riksdagsbeslut
            har rätt att ta ut ersättning för sina tekniska kostnader -- men
            en del hyresvärdar anser sig inte vilja betala denna ersättning.
            De anser i stället att staten skall ersätta kabel-TV-företagen
            för de kostnader som uppstår på grund av TV 4-
          </note>
          <note>
            sändningarna.
          </note>
          <note>
            För att beslutet att TV 4 skall nå ut till alla svenska
          </note>
          <note>
            TV-tittare skall få ett reellt innehåll måste den låsning som
            uppstått brytas på något sätt. Ett sätt är att kabel-TV-företagens
            förhandlingsposition klargörs genom att det tydligare markeras
            att de har en ovillkorlig rätt att ta ut ersättning samt att vägra
            sända TV 4 om de inte får den ersättning riksdagsbeslutet ger
            dem rätt att ta ut.
          </note>
          <note>
            Vad avser statsrådet Friggebo att göra för att bryta den låsning
            som uppstått och som gör att 800 000
          </note>
          <note>
            svenskar ännu inte har tillgång till TV 4?
          </note>
          <note>
            1991/92:806 av Sten Söderberg (-) till statsrådet
          </note>
          <note>
            Reidunn Laruén om vidgade arvsregler:
          </note>
          <note>
            Det är hög tid att ändra arvsreglerna och utsträcka arvsrätten.
            En sådan ändring skulle göra att våra arvsregler blir mer lika
            andra västeuropeiska länder. Allmänna arvsfonden, som väl överlevt
            sig själv, skulle kunna bortrationaliseras. En dylik ändring skulle
            kunna bidra till stora besparingar i administrationen (hos länsstyrelserna,
            kammarkollegiet och socialdepartementet). Vidare skulle ändringen
            stärka släktbanden.
          </note>
          <note>
            Min fråga är:
          </note>
          <note>
            Avser regeringen att ändra arvsreglerna så att arvsrätten vidgas?
          </note>
          <note type="speaker">
            1991/92:807 av Birgit Henriksson (m) till justitieministern om
            respekten för lag och rätt:
          </note>
          <note>
            Det är viktigt att respekten för lag och rätt upprätthålles.
            Inte minst viktig är den insats som enskilda människor kan göra
            för att hindra brottslig eller uppenbart farlig verksamhet. Dessvärre
            inträffar det att sådana ingripanden slutar illa för den som velat
            ställa allt till rätta, medan den felande tycks gå fri.
          </note>
          <note>
            Det allmännas reaktion är ibland av den arten att den felande
            kommer lindrigare undan än den som syftat till att ingripa för
            att undvika fara eller förhindra brott.
          </note>
          <note>
            Vilka åtgärder är justitieministern beredd att vidta för att
            reaktionen i sådana fall skall var i bättre överensstämmelse med
            det allmänna rättsmedvetandet?
          </note>
          <note type="speaker">
            1991/92:808 av Kenneth Lantz (kds) till finansministern om tullen
            och Bromma flygplats:
          </note>
          <note>
            Vi har i dagarna fått besked om avmonopoliseringen för inrikesflyget,
            vilket öppnar nya möjligheter och förbindelser mellan t.ex. Malmö
            och Bromma. Linjen kommer inom kort att trafikeras av Malmö Aviation.
            Malmö
          </note>
          <note>
            Aviation har intresse av att starta förbindelser mellan Bromma
            och London, för att få en bra täckning av resbehovet. Det finns
            i dag tullresurser på Bromma och flygplatsen är förberedd för
            internationell trafik. Men, vi har genom pressen fått veta att
            tullverket utnyttjar denna situation för ansökan om utökning av
            tulltjänster. Detta förfarande kan komma att fördröja handläggandet
            av ärendet. Därför vill jag fråga finansministern hur regeringen
            ämnar handlägga denna fråga. Det är viktigt för opererande bolag
            att känna trygghet och kontinuitet innan ett så pass stort projekt
            dras igång.
          </note>
          <note>
            Väntan kostar varje dag stora belopp för bolaget, därför vill
            jag fråga:
          </note>
          <note>
            Kan finansministern ge besked om, hur och när tullverkets ansökan
            om utökning av tjänster kommer att handläggas?
          </note>
          <note>
            1991/92:809 av Sten Andersson (m) till socialministern om informationen
            av HIV och
          </note>
          <note>
            AIDS:
          </note>
          <note>
            Enligt uppgift har nära 200 milj.kr. använts till generell upplysning
            avseende farorna med HIV och
          </note>
          <note>
            AIDS. Allmänheten har bibringats uppfattningen att heterosexuella
            löper lika stor risk att drabbas som homo- eller bisexuella.
          </note>
          <note>
            Detta påstående är inte korrekt och det är beklagligt att statliga
            medel används till informationsverksamhet som inte är sakligt
            underbyggd.
          </note>
          <note>
            Är statsrådet berett medverka till att information om faran med
            HIV och AIDS i första hand riktar sig mot de grupper där riskmomentet
            är mest utvecklat?
          </note>
          <note>
            1991/92:810 av Laila Strid-Jansson (nyd) till miljöministern
            om bommulsodlingen och miljön:
          </note>
          <note>
            Bomull uppfattas som ett rent naturmaterial. Men ingenting kan
            vara felaktigare, eftersom bomull odlas med stora mängder bekämpningsmedel,
            en miljöfarlig odling av kollossala format. Men det är inte nog
            med det. Bomullen klorbleks dessutom i mycket stor omfattning.
            5 % av Indiens yta odlas med bomull, men 50 % av bekämpningsmedlen
            används i bomullsodlingen. 25 % av bekämpningsmedlen i u-länderna
            används för bomullsodling. Enligt en rapport från WHO
          </note>
          <note>
            förgiftas årligen 25 miljoner människor i u-länderna av bekämpningsmedel.
          </note>
          <note>
            Vilka åtgärder har miljöministern vidtagit för att komma åt problemen
            kring bomullsodlingens stora miljöeffekter?
          </note>
          <note type="speaker">
            1991/92:811 av Martin Nilsson (s) till statsministern om finansieringen
            av ett vårdnadsbidrag:
          </note>
          <note>
            I regeringsförklaringen står det klart och tydligt att regeringens
            intention är att införa ett s.k.
          </note>
          <note>
            vårdnadsbidrag.
          </note>
          <note>
            Det finns flera anledningar att vara frågande till ett sådant
            system. Det har ofta benämnts som en kvinnofälla där kvinnorna
            tvingas bort från arbetsmarknaden på grund av brist på privatekonomisk
            lönsamhet av arbete samt brist på barnomsorgsplatser.
          </note>
          <note>
            Min intention här är dock inte, även om det är väl så viktigt,
            att fråga om konsekvenserna för de enskilda föräldrarna av ett
            vårdnadsbidrag.
          </note>
          <note>
            I en debattartikel på DN-Debatt har ordföranden i
          </note>
          <note>
            Moderata ungdomsförbundet uttryckt oro för vårdnadsbidraget sett
            ur ett samhällsekonomiskt perspektiv. Han ställer sig frågande
            till hur den borgerliga regeringen skall klara av att sänka skatterna,
            också detta fastslaget i regeringsdeklarationen, om man samtidigt
            skall genomföra en av de mest kostsamma reformer vi sett i modern
            svensk historia. Samtidigt kan vi konstatera att statens budgetunderskott
            växer till oanade proportioner.
          </note>
          <note>
            Därför blir min fråga nu om det är statsministerns avsikt att
            finansiera eventuella inkomstbortfall och utgiftsökningar som
            följd av ett vårdnadsbidrag genom ett utökat budgetunderskott,
            genom kraftiga neddragningar inom existerande välfärdssystem eller
            genom att avstå från stora skattesänkningar.
          </note>
          <note type="speaker">
            1991/92:812 av Åke Gustavsson (s) till kulturministern om Moderna
            museet:
          </note>
          <note>
            Fastighetsnämnden i Stockholm har framfört till regeringen att
            den anser det önskvärt att Moderna museets verksamhet helt eller
            delvis flyttas till
          </note>
          <note>
            Kulturhuset i Stockholm. Detta skulle betyda att byggandet av
            ett nytt modernt museum på
          </note>
          <note>
            Skeppsholmen inte skulle kunna genomföras enligt planerna.
          </note>
          <note>
            Mot denna bakgrund vill jag fråga kulturministern:
          </note>
          <note>
            Är orsaken till att regeringen ännu inte gett byggnadsstyrelsen
            i uppdrag att genomföra projekteringen för byggandet av ett nytt
            modernt museum på Skeppsholmen att regeringen överväger att gå
            fastighetsnämnden i Stockholm till mötes?
          </note>
          <note>
            1991/92:813 av Ulf Melin (m) till statsrådet Beatrice
          </note>
          <note>
            Ask om gymnasieskolans tekniska och naturvetenskapliga linjer:
          </note>
          <note>
            Intresset för gymnasieskolans tekniska och naturvetenskapliga
            linjer minskar för tredje året i rad. Det visar de senaste uppgifterna
            om elevernas förstahandsval till gymnasieskolan i höst. Valen
            är också könsbundna.
          </note>
          <note>
            Detta är en mycket allvarlig utveckling. Bristen på utbildade
            tekniker kommer att vara hämmande för industrin när det gäller
            kompetens- och teknikutveckling när konjunkturen vänder uppåt
            igen.
          </note>
          <note>
            Vilka åtgärder ämnar skolministern vidta för att få fler studerande
            att välja tekniska och naturvetenskapliga utbildningar i gymnasieskolan?
          </note>
          <note>
            1991/92:814 av Martin Nilsson (s) till statsrådet
          </note>
          <note>
            Beatrice Ask om statsbidragen till skolorna:
          </note>
          <note>
            I Lärarnas tidning nr 13 1992 finns ett reportage från Helsingborgs
            Kristna skola. I intervjun med rektor Birgitta Rydberg framförs
            bl.a. följande ståndpunkter: ''De föräldrar som agar sina barn
            ska göra det med kärlek utan att låta sin egen vrede gå ut över
            barnen. När man vet att en överordnad har fel så ska man ändå
            underordna sig och lyda för man får i sinom tid upprättelse av
            Gud.''
          </note>
          <note>
            Skapelseberättelsen gäller som den rätta läran. Det skulle säkert
            gå att finna fler exempel på gentemot svensk utbildningspolitik
            helt avvikande ståndpunkter. Det framgår också att av skolans
            nio lärare är bara en behörig. Självklart skall elever och föräldrar
            ha rätt både till god kvalitet och att välja skola. Dessa skolor
            borde dock för att erhålla skattemedel ändå sägas uppfylla några
            slags grundläggande värderingar, typ respekt för demokrati, lagar
            och vedertagen vetenskap. Trots att inte nämnda skola och liknande
            uppfyller dessa krav har regeringen beviljat statsbidrag.
          </note>
          <note>
            Min fråga till statsrådet är:
          </note>
          <note>
            Avser statsrådet att vidta åtgärder så att statsbidrag inte lämnas
            till sådana skolor där i undervisningen objektiviteten och demokratiska
            värderingar åsidosätts?
          </note>
          <note type="speaker">
            1991/92:815 av Martin Nilsson (s) till utbildningsministern om
            rangordning av högskolor:
          </note>
          <note>
            Statsrådet Unckel har i en intervju för platsjournalens tidning
            nr 13/92 förespråkat ett system där olika högskolor utvärderas
            och framför allt rangordnas. Som motiv anges att det skall bli
            en press på högskolorna att hålla en hög kvalitet. Det finns stark
            anledning att vara tveksam till detta förhållningssätt och uttalande.
            Denna rankningskala kommer att fungera som en centralt dikterad
            norm för vad som är kvalitet.
          </note>
          <note>
            Kvalitet är något som bäst avgörs av studenter och lärare gemensamt
            ute på de olika högskoleorterna.
          </note>
          <note>
            Rankningslistor utgör ett hot mot själva grunden i dagens process
            mot mer lokalt inflytande.
          </note>
          <note>
            Dessutom är det naturligtvis oroväckande när den centrala utvärderingen
            skall utföras av ''ett sekretariat bestående av ett antal framstående
            akademiker''. Såväl studenterna som samhällsföreträdarna ställs
            alltså utanför.
          </note>
          <note>
            Nu blir därför min fråga om det är hela regeringens intention
            att införa ett system med listor där högskolornas kvalitet rankas.
          </note>
          <note type="speaker">
            1991/92:816 av Inger Lundberg (s) till finansministern om statsbidragen
            till kommunerna:
          </note>
          <note>
            Tilläggsbudgetens förslag om förändrade statsbidrag till kommunerna
            betyder dramatiska försämringar av de kommunalekonomiska förutsättningarna
            i Örebro län. Alla kommuner i länet får betydande minskningar
            av statsbidragen.
          </note>
          <note>
            Hårdast drabbas de kommuner i länet som har den största arbetslösheten.
          </note>
          <note>
            Så betyder kompletteringspropositionen översatt i skattekronor
            över 3 kr. för en kommun som
          </note>
          <note>
            Degerfors med svåra strukturproblem. För
          </note>
          <note>
            Bergslagskommunerna Hällefors och Ljusnarsberg med en extremt
            hög arbetslöshet betyder förslagen vardera motsvarande 2:07 kr.
            Liknande dramatiska förändringar drabbar flera kommuner i ett
            av arbetslöshet extremt hårt drabbat län.
          </note>
          <note>
            I bjärt kontrast mot hanteringen av de mest utsatta kommunerna
            står regeringens beslut att de sju kommuner -- bl.a. Danderyd,
            Täby och Lidingö --
          </note>
          <note>
            där invånarna har de högsta inkomsterna och/eller de minsta sociala
            problemen över huvud inte kommer att få del av den indragning
            på 5,2
          </note>
          <note>
            miljarder som föreslås för 1993.
          </note>
          <note>
            Är finansministern beredd att i den fortsatta översynen av statsbidragen
            till kommunerna arbeta för väsentliga förändringar till förmån
            för de hårdast utsatta kommunerna?
          </note>
          <note type="speaker">
            1991/92:817 av Birger Andersson (c) till kulturministern om privatradiosändningar:
          </note>
          <note>
            Kulturdepartementet har utarbetat en promemoria
          </note>
          <note>
            ''Regler och villkor för privatradio'' (Ds 1992:22).
          </note>
          <note>
            Av föreslagen lag i promemorian framgår inte om privatradio kan
            få sändas med egen godkänd sändare. När det gäller närradio föreslås
            en lagändring, som gör detta möjligt.
          </note>
          <note>
            Med anledning härav vill jag fråga kulturministern:
          </note>
          <note>
            Får sändare som ägs av annan än Svensk Rundradio
          </note>
          <note>
            AB användas för privatradiosändningar?
          </note>
          <note type="speaker">
            1991/92:818 av Birger Andersson (c) till kulturministern om reklaminslagen
            i radio:
          </note>
          <note>
            Kulturdepartementet har utarbetat en promemoria
          </note>
          <note>
            ''Regler och villkor för privatradio'' (Ds 1992:22).
          </note>
          <note>
            Av Promemorian framgår att ett reklaminslag i radio inte får
            vara kortare än en minut, vilket är relativt lång tid i radio,
            om man har ambitionen att göra ''rappa'' radioprogram.
          </note>
          <note>
            Med anledning härav vill jag fråga kulturministern:
          </note>
          <note>
            Är kulturministern beredd att medverka till att kortare reklaminslag
            i radio än en minut kan accepteras i den kommande propositionen?
          </note>
          <note>
            1991/92:819 av Sten Söderberg (-) till kulturministern om kulturens
            betydelse för politiken:
          </note>
          <note>
            Det håller på att ske en stor nyorientering inom politiken. Ett
            tecken har kommit från kulturminister Friggebo vid öppnandet av
            det nya kulturdepartementet. Kulturministern framhöll då att benämningen
            ''kulturarbetare'' borde avskaffas för att den benämningen proletariserade
            de inom kulturen kreativt verksamma. Dessa skulle i stället benämnas
            ''KULTURSKAPARE''. Därmed har kulturministern framhävt kulturens
            betydelse för politiken. Politiken måste söka ledning från kulturen
            och inte tvärt om. Med sitt framhävande av kulturskaparna har
            kulturministern inlett en nyorientering inom politiken. Alltså:
            Idéer från kulturen skall bli vägledande för politikens inriktning!
            Med denna nyorientering blir de centrala frågorna inom politiken
            att ta ställning till människosyn och synen på arbetet.
          </note>
          <note>
            Min fråga är:
          </note>
          <note>
            Är kulturministern beredd att fullfölja den inledda nyorienteringen
            och därvid tillvarataga de idéer och forskningsresultat, som föreligger
            i nämnda avseende?
          </note>
          <note>
            1991/92:820 av Sten Söderberg (-) till kommunikationsministern
            om elevers straffansvar vid övningskörning i gymnasieskolans regi:
          </note>
          <note>
            I min förra fråga till kommunikationsministern angående gymnasieskolans
            särställning på marknadens utbud av körkortsutbildning till bussoch
            lastbilsförare, efterlyste jag ett svar på elevens rättsosäkerhet
            vid en eventuell trafikolycka. Jag påstår att en sådan elev under
            övningskörning i gymnasieskolan kan åtalas för grov vårdslöshet
            och vållande av annans död utan att veta om att så kan blir fallet.
          </note>
          <note>
            Min fråga är:
          </note>
          <note>
            Vad ämnar kommunikationsministern göra åt 81 § i
          </note>
          <note>
            KKF för att jämställa elevens juridiska skydd med den som råder
            i privata trafikskolor?
          </note>
          <note>
            1991/92:821 av Sten Söderberg (-) till kommunikationsministern
            om AMU:s körkortsutbildning:
          </note>
          <note>
            AMU har i sitt anbud till länsarbetsnämnden i
          </note>
          <note>
            Älvsborgs län i år offererat att ta betalt per utfärdat körkort.
            Jag vill påstå att i valet mellan att underkänna en svag elev
            och att inte få betalt eller godkänna och få betalt, finns en
            lojalitetskris där trafiksäkerheten kan äventyras. Rätten att
            utfärda körkort hos AMU och gymnasieskolan är inte heller konkurrensneutral.
          </note>
          <note>
            Min fråga är:
          </note>
          <note>
            Kommer kommunikationsministern att föreslå att även privata trafikskolor
            får samma rätt som den gymnasieskolan har?
          </note>
          <note>
            1991/92:822 av Sten Söderberg (-) till kommunikationsministern
            om tillsynen över gymnasieskolans körkortsutbildning:
          </note>
          <note>
            TSV är tillsynsmyndighet för landets trafikskolor.
          </note>
          <note>
            På TSV finns kompetent personal för detta ändamål. TSV ställer
            krav på kompetens hos alla trafiklärare i privata trafikskolor.
            Skolverket är tillsynsmyndighet för gymnasieskolor. För att få
            en hög tjänst i skolverket behövs inte vanligt körkort.
          </note>
          <note>
            En gymnasielärare behöver inte ha den kompetens alla trafiklärare
            har och kan således inte anställas som lärare i en trafikskola.
          </note>
          <note>
            Min fråga är:
          </note>
          <note>
            Kan kommunikationsministern tänka sig att låta
          </note>
          <note>
            TSV bli tillsynsmyndighet för gymnasieskolans buss- och lastbilsutbildning?
          </note>
          <note type="speaker">
            1991/92:823 av Martin Nilsson (s) till utrikesministern om åtgärder
            för att hindra spridningen av missilteknik:
          </note>
          <note>
            På mässan Ballistics'92 är militärer och vapenforskare från bl.a.
            Kina, Sydkorea, Israel och
          </note>
          <note>
            Jugoslavien (Serbien) inbjudna av FOA. Mässan syftar till att
            utbyta erfarenheter och föra forskningen vidare inom ett brett
            spektrum av militär ballistisk forskning.
          </note>
          <note>
            Delvis handlar det om teknologi användbar för utveckling av långdistansmissiler,
            delvis om mer
          </note>
          <note>
            ''jordnära frågor'', såsom exempelvis hur en kula beter sig när
            den tränger in i en människas kropp, på engelska ''soft targets''.
            Mässan utgör ett stöd till vapenutvecklingen i en rad länder som
            i internationella sammanhang normalt betraktas som militärt opålitliga.
          </note>
          <note>
            Mässan bidrar dessutom till att motverka det arbete
          </note>
          <note>
            Sverige hitintills lagt ner på begränsning av spridning av missilteknik.
            Slutligen är det sannolikt så att mässan bidrar till att legitimera
            dessa länders regimer.
          </note>
          <note>
            Min fråga till utrikesministern är därför om den svenska regeringen
            kommer att stödja det ickespridningsarbete som hittills varit
            Sveriges officiella ståndpunkt genom att inte bevilja militärer
            och vapenforskare från nämnda länder tillstånd att besöka Sverige
            och Ballistics'92.
          </note>
          <note>
            1991/92:824 av Sten Söderberg (-) till statsrådet Alf
          </note>
          <note>
            Svensson om återanvändning i Baltikum av byggnader som rivits
            i Sverige:
          </note>
          <note>
            Kommunfullmäktige i Ludvika har beslutat att det kommunägda bostadsföretaget
            Ludvikahem får riva 13 hyresfastigheter med 244 bostäder, varav
          </note>
          <note>
            117 står tomma. Genom rivningen beräknas
          </note>
          <note>
            Ludvikahem spara 9 miljoner om året.
          </note>
          <note>
            Samtidigt pågår också diskussioner, som initierats av Sabo, att
            hus som rivs i Sverige skall kunna återanvändas i Baltikum. Både
            AMS och UD har uttalat sig positivt och för nu diskussioner om
            hur det skall gå att genomföra detta rent praktiskt.
          </note>
          <note>
            Alltså! Det finns ett antal betalda hus, pengar till frakt och
            flytt, pengar till rivning, samt tid och pengar till diskussioner
            av AMS, UD, m.fl. Vad saknas då, förutom vilja, etik samt logiskt
            tänkande? Jo, nämligen människor som bor i dessa rivningshotade
            fastigheter. Samtidigt behandlas hitkommande flyktingar inhumant,
            genom utplacering i flyktingförläggningar och i tält.
          </note>
          <note>
            Min fråga är:
          </note>
          <note>
            Tänker biståndsministern finansiera export av rivna hyreshus
            till Baltikum?
          </note>
          <note>
            1991/92:825 av Sten Söderberg (-) till justitieministern om översyn
            av datalagen:
          </note>
          <note>
            Antalet dataregister är stort och ofta okänt för folk i allmänhet.
          </note>
          <note>
            Många dataregister är icke registrerade, och i många fall är
            ingen registrerad som registeransvarig, har det visat sig vid
            en undersökning.
          </note>
          <note>
            Att många dataregister innehåller felaktigheter har också kunnat
            konstateras.
          </note>
          <note>
            För att råda bot på detta borde varje dataregister vara ålagt
            att en gång per år, utan anfordran till varje fysisk och juridisk
            person, utsända information om vilka uppgifter som finns om vederbörande
            i registret. Vidare borde varje sådant utskick också innehålla
            ett s.k. frisvar, så att vederbörande utan kostnad kan sända in
            en rättelse. Detta borde sättas in som en tvingande bestämmelse
            i 6 § paragrafen i datalagen.
          </note>
          <note>
            Min fråga är:
          </note>
          <note>
            Har regeringen för avsikt att på ett sådant sätt få datalagen
            mera stringent?
          </note>
          <note type="speaker">
            1991/92:826 av Kent Carlsson (s) till utrikesministern om erkännande
            av Makedonien:
          </note>
          <note>
            Den f.d. jugoslaviska delrepubliken Makedonien har utropat sig
            som en självständig stat. Detta har skett efter en folkomröstning.
          </note>
          <note>
            Det Jugoslavien som man tidigare tillhörde finns inte längre.
          </note>
          <note>
            Man har väl definierade gränser för sitt territorium.
          </note>
          <note>
            Man har en regering/administration som har kontroll över detta
            territorium.
          </note>
          <note>
            Det förekommer inga strider inom Makedonien.
          </note>
          <note>
            Man har inga stridigheter med omkringliggande stater.
          </note>
          <note>
            Sverige har trots detta ännu ej erkänt Makedonien som självständig
            stat.
          </note>
          <note>
            Jag vill därför fråga utrikesministern:
          </note>
          <note>
            När kommer den svenska regeringen att erkänna
          </note>
          <note>
            Makedonien som självständig stat och upprätta diplomatiska förbindelser?
          </note>
          <note>
            1991/92:827 av Kent Carlsson (s) till utrikesministern om erkännande
            av Bosnien-
          </note>
          <note>
            Hercegovina:
          </note>
          <note>
            Den f.d. jugoslaviska delrepubliken Bosnien-
          </note>
          <note>
            Hercegovina har förklarat sig vara en självständig stat. En rad
            stater i bl.a. Västeuropa har erkänt staten Bosnien-Hercegovina.
          </note>
          <note>
            Det finns en demokratiskt vald regering. Landet har väl definierade
            gränser.
          </note>
          <note>
            Staten Bosnien-Hercegovina är dessutom medlem av ESK.
          </note>
          <note>
            Att den jugoslaviska folkarmén har invaderat landet och försöker
            skjuta det sönder och samman kan inte vara ett skäl för Sverige
            att avstå från att erkänna staten Bosnien-Hercegovina.
          </note>
          <note>
            Jag vill därför fråga utrikesministern:
          </note>
          <note>
            När kommer den svenska regeringen att erkänna
          </note>
          <note>
            Bosnien-Hercegovina som självständig stat och upprätta diplomatiska
            förbindelser?
          </note>
          <note type="speaker">
            1991/92:828 av Kent Carlsson (s) till utrikesministern om Kosovo:
          </note>
          <note>
            I det gamla Jugoslavien hade provinsen Kosovo stor självständighet
            och möjlighet att självt styra sin framtid. Genom Jugoslaviens
            upplösning förändrades detta. Serbien beslutade ensidigt att avsätta
            den lokalt valda regeringen och tillsatte en egen marionettregim.
            Detta trots att den gällande konstitutionen tydligt gav Kosovo
            autonomi.
          </note>
          <note>
            Situationen för kosovo-albanierna, som utgör över
          </note>
          <note>
            90 % av befolkningen, förvärras nu. Det rapporteras ständigt
            om övergrepp mot civilbefolkningen -- misshandel, godtyckliga
            arresteringar, förgiftningar av skolbarn etc.
          </note>
          <note>
            Halvmilitära serbiska styrkor förs nu i stor mängd in i Kosovo.
          </note>
          <note>
            Kosovo-albanerna planerar söndagen den 24 maj att genomföra ett
            presidentval. Risken är mycket stor att de halvmilitära styrkorna
            och den serbiska armen efter detta ingriper militärt för att behålla
            makten i Kosovo.
          </note>
          <note>
            Jag vill därför fråga utrikesministern:
          </note>
          <note>
            Vilka initiativ är regeringen beredd att ta för att undvika en
            liknande utveckling i Kosovo som skett i stora delar av det f.d.
            Jugoslavien?
          </note>
          <note type="speaker">
            1991/92:829 av Kent Carlsson (s) till utrikesministern om Bosnien-Hercegovina:
          </note>
          <note>
            Bosnien-Hercegovina förblöder.
          </note>
          <note>
            Dagligen dödas och skadas hundratals kanske tusentals människor
            i de strider som pågår i
          </note>
          <note>
            Bosnien-Hercegovina. Civilbefolkningen tvingas i hundratusental
            fly sina hem.
          </note>
          <note>
            Den främsta orsaken till den uppkomna situationen är den serbiska
            armen (f.d. jugoslaviska folkarmen) och dess nära knutna halvmilitära
            styrkor. Utan deras direkta inblandning i Bosnien-
          </note>
          <note>
            Hercegovinas interna angelägenheter hade det funnits goda möjligheter
            att på fredlig väg lösa de problem och konflikter som funnits.
          </note>
          <note>
            Den serbiska armén agerar inte utan att den politiska ledningen
            i Belgrad har godkänt ett sådant agerande. Ansvaret ligger därför
            ytterst på regimen
          </note>
          <note>
            Milosevic för att kriget har startat och att det fortgår.
          </note>
          <note>
            Jag vill därför fråga utrikesministern:
          </note>
          <note>
            Vilka åtgärder är regeringen beredd att vidta för att förmå Serbien
            och dess arme att dra sig ur Bosnien-
          </note>
          <note>
            Hercegovina och därmed möjliggöra en fredlig lösning på konflikten?
          </note>
          <note>
            1991/92:830 av Karl-Erik Svartberg (s) till utbildningsministern
            om den akademiska undervisningen i turkiska språk:
          </note>
          <note>
            Turkiska språk tals i ett område som sträcker sig från Kina i
            öster till Balkan i väster. I det ursprungliga Sovjetunionen talade
            12 % av dess befolkning 20-talet turkiska språk. En del av dessa
            språk är nu på väg att bli nationalspråk i några av de nya stater
            som bildats ur det sönderfallande
          </note>
          <note>
            Sovjetunionen.
          </note>
          <note>
            Turkisk kultur har i flera avseenden präglat utvecklingen på
            Balkan.
          </note>
          <note>
            I Europa, också i Sverige, är de turkisktalande invandrargrupperna
            stora. Sveriges kontakter med de turkiska folken går långt tillbaka
            i tiden.
          </note>
          <note>
            Det är mot bakgrund av ovanstående angeläget att det i Sverige
            finns goda kunskaper i de turkiska språken och de turkiska folkens
            kultur.
          </note>
          <note>
            Jag vill därför fråga utbildningsministern:
          </note>
          <note>
            Vilka planer har regeringen när det gäller att stärka den akademiska
            undervisningen i turkiska språk?
          </note>
          <note type="speaker">
            1991/92:831 av Sten Östlund (s) till näringsministern om kompetensutvecklingen
            av industrianställda:
          </note>
          <note>
            En viktig förutsättning för att svensk industri skall vara konkurrenskraftig
            är att de anställda har en bra utbildning och att kompetensutvecklingen
            är hög i företagen. Det finns klara belägg för att bristerna är
            stora när det gäller arbetsgivarnas satsning på kompetensutveckling.
            De socialdemokratiska förslagen att stärka industrins kompetensutveckling
            har avvisats av arbetsmarknadsutskottets borgerliga majoritet.
          </note>
          <note>
            Mot denna bakgrund skulle jag vilja ställa följande fråga till
            näringsminister Per Westerberg.
          </note>
          <note>
            Avser näringsministern att vidta några åtgärder för att stärka
            kompetensutvecklingen av de anställda inom industrin?
          </note>
          <note type="speaker">
            1991/92:832 av Lahja Exner (s) till arbetsmarknadsministern om
            åtgärder mot arbetslösheten:
          </note>
          <note>
            Socialdemokraterna har i ett samlat program redovisat hur arbetslösheten
            nåsta år kan pressas ned till 3 % i stället för att stiga till
            över 5 % som regeringen anger. Med regeringens politik tvingas
            regeringen redan nästa budgetår låna upp 10
          </note>
          <note>
            miljarder kronor för att klara utbetalningarna till de arbetslösa.
            Med vår politik kan viktiga investeringar göras som skapar tillväxt
            och jobb, vilket leder till lägre kostnader för de arbetslösa.
          </note>
          <note>
            Mot den här bakgrunden skulle jag vilja ställa följande fråga
            till arbetsmarknadsminister Börje
          </note>
          <note>
            Hörnlund.
          </note>
          <note>
            Är statsrådet beredd att medverka till att något av de socialdemokratiska
            förslagen genomförs i syfte att pressa ned arbetslösheten?
          </note>
          <note type="speaker">
            1991/92:833 av Gudrun Schyman (v) till miljöministern om sjöfarten
            och Stockholms skärgård:
          </note>
          <note>
            Rödkobbsleden är återigen aktuell. Trots hård kritik från många
            remissinstanser tyder mycket på att den utredning som pågår kommer
            att lägga fram förslag på att inrätta Rödkobbsleden.
          </note>
          <note>
            Detta är ett tecken på den handlingsförlamning eller ovilja som
            det har funnits inom de stora partier att aktivt ta fram en lösning
            av sjötransportproblemen till Stockholm. Att världens största
            färjor på sikt inte går ihop med den känsliga och unika natur
            som Stockholms skärgård utgör torde vara självklart för de flesta.
            Inte minst hos alla oss som bor och tillbringar vår fritid i skärgården
            är en miljöanpassad lösning av dessa problem mycket viktigt. Lösningen
            av dessa problem måste vara en kombination av flera åtgärder;
            utveckling av hamnarna och transportlederna söder och norr om
            Stockholm, maxstorlek på fartygen, bättre avgasrening, etc.
          </note>
          <note>
            Att föreslå en ny led genom skärgården är enbart att skjuta problemen
            framför sig eller förvärra dem.
          </note>
          <note>
            Jag vill därför fråga miljöministern:
          </note>
          <note>
            När tänker regeringen presentera konstruktiva förslag till lösningar
            på dessa problem?
          </note>
          <note type="speaker">
            1991/92:834 av Bertil Måbrink (v) till kulturministern om diskriminering
            av bostadssökande:
          </note>
          <note>
            Ett flertal upprörande händelser har den senaste tiden inträffat
            som visar på näst intill rasistisk behandling av bostadssökande.
          </note>
          <note>
            Enligt svensk lag får ingen diskrimineras på grund av ras, nationellt
            eller etniskt ursprung. I dag i
          </note>
          <note>
            Sverige finns det exempel på att bostadssökande diskrimineras
            enbart på grund av efternamnet...
          </note>
          <note>
            Detta är helt oacceptabela förhållanden, de tenderar dessutom
            att bli allt vanligare.
          </note>
          <note>
            Med anledning av detta vill jag fråga invandrarministern:
          </note>
          <note>
            Avser regeringen att verka för en informationskampanj rörande
            dessa frågor riktade till fastighetsägare?
          </note>
          <note type="speaker">
            1991/92:835 av Annika Åhnberg (v) till jordbruksministern om
            Sverige och EG:
          </note>
          <u who="unknown" xml:id="i-04edecd79a374234-0">
            <seg>
              s subventionerade tobaksodling:
            </seg>
          </u>
          <note>
            Inom ramen för EG:s jordbrukspolitik, CAP, subventioneras tobaksodling.
            Samtidigt satsas, i andra sammanhang, resurser på åtgärder för
            att minska tobaksbruket, eftersom det har så negativa hälsoeffekter.
          </note>
          <note>
            Detta är enligt min mening orimligt. Om Sverige en gång blir
            medlem i EG (EU) kommer också vi att få bekosta denna jordbrukspolitik.
            Eftersom det nu inom EG pågår ett reformarbete beträffande jordbrukspolitiken,
            så är det särskilt viktigt med ett aktivt svenskt agerande. Jag
            anser att Sverige borde ta ställning mot subventioner till tobaksodling
            och aktivt verka för att de upphör.
          </note>
          <note>
            Jag vill därför fråga jordbruksministern:
          </note>
          <note>
            Vilka åtgärder avser regeringen vidta för att klargöra det svenska
            förhållningssättet till subventioner av tobaksodling i EG?
          </note>
          <note type="speaker">
            1991/92:836 av Annika Åhnberg (v) till miljöministern om miljöavgifter
            på sprayfärger:
          </note>
          <note>
            För kollektivtrafikresenärer är klotter ett tråkigt inslag i
            reseupplevelsen. Kostnaderna för att sanera bussar, pendeltåg
            och tunnelbanevagnar är höga och drabbar dels resenärerna och
            eftersom kollektivtrafiken delvis är skattefinansierad dels skattekollektivet.
          </note>
          <note>
            Förutom alla insatser av social karaktär som kan vidtas och kulturåtgärder
            -- som stimulans till graffiti på lämpliga platser -- så behövs
            det ytterligare åtgärder. En sådan vore att belägga de sprayfärger
            som företrädesvis används med en miljöavgift, som sedan används
            för saneringsåtgärder. Medan sociala insatser och kulturinsatser
            är frågor av lokal karaktär så måste frågan om miljöavgift avgöras
            övergripande.
          </note>
          <note>
            Jag vill därför fråga miljöministern:
          </note>
          <note>
            Vilka åtgärder avser regeringen vidta för att minska förekomsten
            av klotter och förbättra möjligheterna till saneringsåtgärder?
          </note>
          <note type="speaker">
            1991/92:837 av Annika Åhnberg (v) till miljöministern om miljöproblemen
            på grund av fritidsbåtar:
          </note>
          <note>
            På 20 år har fritidsbåtsflottan nästan fördubblats.
          </note>
          <note>
            90 % av utsläppen av kolväten från fartyg, kommer från fritidsbåtarna.
            Stoft och kolmonoxid släpps också ut i stora mängder. Den låga
            förbränningstemperaturen är orsak till att dessa utsläpp blir
            så stora.
          </note>
          <note>
            Effekterna av kolväteutsläppen är ofullständigt kända, men det
            är mycket troligt att kolväten tas upp av fisk. Fiskbestånden
            hotas. Bottendjur får svårare att föröka sig.
          </note>
          <note>
            Miljökraven måste skärpas för fritidsbåtarna.
          </note>
          <note>
            Enligt min mening bör även fritidsbåtar utrustas med katalysatorer.
            Ett sådant krav bör gälla senast fr.o.m. 1995. Dessutom bör informationen
            om de negativa miljöeffekterna av bensindrivna fritidsbåtar kraftigt
            ökas.
          </note>
          <note>
            Jag vill fråga miljöministern:
          </note>
          <note>
            Vilka åtgärder avser regeringen vidta för att minska fritidsbåtarnas
            negativa miljöpåverkan?
          </note>
          <note type="speaker">
            1991/92:838 av Annika Åhnberg (v) till socialministern om Sverige
            och FN:
          </note>
          <u who="unknown" xml:id="i-04edecd79a374234-1">
            <seg>
              s barnkonvention:
            </seg>
          </u>
          <note>
            I november 1989 antog FN:s generalförsamling en konvention om
            barnets rättigheter. Den trädde i kraft ett år senare, efter att
            ha ratificerats av 20
          </note>
          <note>
            stater varav Sverige var en. Barn i Sverige har det gott jämfört
            med barn i andra delar av världen.
          </note>
          <note>
            Men också i vårt land finns det utsatta barn.
          </note>
          <note>
            Sexuellt våld och annan misshandel förekommer, flyktingbarn tas
            i förvar, barn överges.
          </note>
          <note>
            I en rapport till Rädda Barnen har villkoren för utsatta barn
            granskats. Alarmerande uppgifter redovisas i rapporten och slutsatsen
            som dras är att
          </note>
          <note>
            Sverige inte lever upp till det man åtagit sig enligt barnkonventionen.
            Vår lagstiftning är tillfredsställande, men det brister i efterlevnaden.
          </note>
          <note>
            Även i lågkonjunktur så är våra förutsättningar att ge barn och
            ungdomar goda villkor större än många fattiga länders. Om inte
            ett land som Sverige lever upp till konventionen, vad är den då
            värd i verkligheten? Är den bara tomma ord på papper?
          </note>
          <note>
            Jag vill därför fråga socialministern:
          </note>
          <note>
            Vad avser regeringen göra för att Sverige skall leva upp till
            sina åtaganden enligt FN:s barnkonvention?
          </note>
          <note>
            1991/92:839 av Karl-Erik Svartberg (s) till kulturministern om
            befrielse från jugoslaviskt medborgarskap:
          </note>
          <note>
            Det är ett välkänt faktum att många kroater hade svårigheter
            att bli befriade från sitt jugoslaviska medborgarskap i samband
            med ansökan om svenskt medborgarskap, t.o.m. att av ambassaden
            få intyg om att de lämnat sin ansökan om befrielse.
          </note>
          <note>
            En kroat från Bosnien har fått avslag på sin ansökan om svenskt
            medborgarskap med tillägget att om han inom två år kan visa att
            han är befriad från sitt jugoslaviska medborgarskap kommer han
            att beviljas svenskt medborgarskap.
          </note>
          <note>
            Eftersom Jugoslavien inte längre existerar som stat vill jag
            fråga statsrådet Friggebo:
          </note>
          <note>
            Upprätthåller regeringen fortfarande kravet på befrielse från
            det jugoslaviska medborgarskapet?
          </note>
          <note type="speaker">
            1991/92:840 av Göran Magnusson (s) till justitieministern om
            polisorganisationen:
          </note>
          <note>
            Det råder stor oenighet mellan justitiedepartementet, Rikspolisstyrelsen
            och lokala polismyndigheter om hur stort anslaget till polisen
            behöver vara nästa budgetår för att behålla nuvarande antal poliser
            i organisationen.
          </note>
          <note>
            Spännvidden uppges vara några hundra miljoner.
          </note>
          <note>
            Riksrevisionsverket har fått i uppdrag att ''döma'' i tvisten.
            Förhållandet skapar oro. Ett stort antal poliser är berörda; uppgifter
            om varsel om minskning av poliskåren finns i flera län. Det står
            visserligen ingenting i regeringsförklaringen om ökning av antalet
            poliser. Ändock framstår det som egendomligt att minskning av
            polisresurserna nu diskuteras, eftersom det i olika sammanhang
            sagts att polisen skall få ökade resurser.
          </note>
          <note>
            Kan justitieministern garantera att ingen minskning av poliskåren
            måste ske som medför att poliser blir uppsagda från sina tjänster
            under den kommande treårsperioden på grund av otillräckligt budgetanslag?
          </note>
          <note type="speaker">
            1991/92:841 av Bo Nilsson (s) till kommunikationsministern om
            tidigareläggning av banverkets och vägverkets investeringar:
          </note>
          <note>
            Socialdemokraterna har i samlat ett program redovisat hur arbetslösheten
            nästa år kan pressas ner till 3 % i stället för att stiga över
            5 % som regeringen anger. För att klara utbetalningarna till de
            arbetslösa tvingas regeringen att redan nästa år låna upp 10 miljarder
            kronor.
          </note>
          <note>
            I motionen ''Vägar till arbete'' redovisas hur vägverket och
            banverket kan tidigarelägga investeringar för ca 9 miljarder kronor
            under det kommande året. Med den politik som vi socialdemokrater
            anvisar skapas tillväxt och sysselsättning, vilket i sin tur leder
            till minskade samhälleliga kostnader för arbetslösheten.
          </note>
          <note>
            Mot den bakgrunden vill jag ställa följande fråga till kommunikationsministern:
          </note>
          <note>
            Är kommunikationsministern beredd att medverka till att banverkets
            och vägverkets investeringar kan tidigareläggas?
          </note>
          <note>
            1991/92:842 av Inge Carlsson (s) till kommunikationsministern
            om arbetslösheten i
          </note>
          <note>
            Östergötlands län:
          </note>
          <note>
            10 013 östgötar var i april öppet arbetslösa. Under det senaste
            året har arbetslösheten i Östergötland ökat med hela 6 000 personer.
            Situationen på arbetsmarknaden har följaktligen försämrats, och
            fortsätter att försämras, i ett rasande tempo. Därför krävs kraftfulla
            åtgärder -- nu.
          </note>
          <note>
            Byggnadsarbetarna har i samarbete med socialdemokraterna dammsugit
            länet på möjligheterna att snabbt få fram jobb och utbildningsplatser.
            Även om alla kommunerna har drabbats av problemen, finns det betydande
            skillnader inom länet. Därför är det enligt vår uppfattning särskilt
            viktigt att ge insatserna en regionalpolitisk tydlig profil. I
            dammsugningen återfinns bl.a. utbyggnaden av riksväg 51, Falla--
          </note>
          <note>
            Översätter. Första etappen kan tidigareläggas och påbörjas i
            år. Kostnaden är beräknad till 10 milj.kr.
          </note>
          <note>
            Utbyggnaden skulle få stor betydelse för Finspångs kommun. Utbyggnad
            av länsväg 580 mellan
          </note>
          <note>
            Pinnarp och Malexander i södra Östergötland är kostnadsberäknad
            till 20 milj.kr. Projektet kan startas i stort sett omgående.
            Båda projekten berör kommuner som drabbats särskilt hårt av arbetslösheten.
            De genomförda satsningarna inom infrastrukturområdet har hittills
            inte skapat ett enda jobb i Östergötland.
          </note>
          <note>
            Mot bakgrund av ovanstående frågar jag därför statsrådet:
          </note>
          <note>
            Är statsrådet beredd att vidta några åtgärder för att vända den
            negativa utvecklingen i Östergötland?
          </note>
          <note type="speaker">
            1991/92:843 av Erling Bager (fp) till försvarsministern om överskott
            på livsmedel i beredskapslagren:
          </note>
          <note>
            Inom försvarets beredskapslager produceras det årligen stora
            mängder med livsmedel. Men långt ifrån allt kommer till användning.
            Konservernas lagringstid är högst fem år, sedan kasseras dessa.
          </note>
          <note>
            Enligt uppgifter som jag fått utgör detta ett vanligt bekymmer
            inom försvaret om hur man skall bli av med maten. Jag reagerar
            kraftigt mot detta slöseri med livsmedel. Denna mat måste kunna
            komma till anvndning på något sätt.
          </note>
          <note>
            Det har förts fram förslag om att försvaret bör sända det som
            inte konsumeras i tid till behövande i Östeuropa. Jag delar denna
            uppfattning.
          </note>
          <note>
            Försvarets mat är näringsrik och tillverkad av förstklassiga
            råvaror. Jag anser att dessa livsmedel snabbt och utan större
            besvär bör kunna sändas till de baltiska staterna där livsmedelsbristen
            är mycket stor.
          </note>
          <note>
            Försvarets herculesplan kan med kort varsel sättas in i sådana
            transporter till Baltikum. Varje plan kan ta en last på upp till
            20 ton. Fartygstransporter kan självfallet också sättas in den
            korta sträckan till våra baltiska grannländer.
          </note>
          <note>
            Avser regeringen ta initiativ för att överskottet på mat inom
            försvaret skall sändas till behövande i
          </note>
          <note>
            Baltikum?
          </note>
          <note type="speaker">
            1991/92:844 av Ingela Thalén (s) till kulturministern om kvinnornas
            situation på arbetsmarknaden:
          </note>
          <note>
            De borgerliga regeringspartierna har med stöd av
          </note>
          <note>
            Ny demokrati i arbetsmarknadsutskottet röstat ned samtliga förslag
            från socialdemokraterna som syftat till att stärka kvinnornas
            situation. Fler och fler kvinnor varslas nu om uppsägning. Antalet
            deltidsarbetslösa kvinnor stiger snabbt. Hotet om att stämpla
            ut från a-kassan närmar sig många kvinnor.
          </note>
          <note>
            Mot den här bakgrunden skulle jag vilja ställa följande fråga
            till kulturminister Birgit Friggebo:
          </note>
          <note>
            Avser kulturministern att nu vidta några åtgärder för att på
            kort eller lång sikt förbättra kvinnornas situation på arbetsmarknaden?
          </note>
          <note type="speaker">
            1991/92:845 av Georg Andersson (s) till finansministern om den
            kommunala ekonomin:
          </note>
          <note>
            Genom regeringens förslag om den kommunala ekonomin förändras
            kommunernas villkor i vissa fall på ett dramatiskt sätt. En av
            de kommuner som bedöms förlora mest är Dorotea. Enligt uppgift
            i
          </note>
          <note>
            KommunAktuellt förlorar Dorotea kommun statsbidrag motsvarande
            en skattehöjning med
          </note>
          <note>
            4:31. Men Dorotea ligger redan i toppen på skatteligan med en
            kommunalskatt på 32:85.
          </note>
          <note>
            Dorotea är en fattig glesbygdskommun. Avstånden är enormt stora.
            Befolkningsunderlaget är bara
          </note>
          <note>
            3 737. Inte mindre än 8,1 % är arbetslösa.
          </note>
          <note>
            En så dramatisk försämring av den kommunala ekonomin som nu föreslås
            kommer att få förödande konsekvenser för befolkningen i Dorotea.
          </note>
          <note>
            Är finansministern beredd att vidta särskilda åtgärder för att
            göra det möjligt för de genom regeringens förslag svårast drabbade
            kommunerna att klara en rimlig kommunal verksamhet?
          </note>
          <note type="speaker">
            1991/92:846 av Birger Hagård (m) till kulturministern om sändningsområdet
            för privatradion:
          </note>
          <note>
            I departementspromeorian om ''Regler och villkor för privatradio''
            framhålls inledningsvis att frekvensbandet 104--108 skall tas
            i anspråk för analoga FM-sändningar av privatradio.
          </note>
          <note>
            En oklarhet är hur sändningsområdet skall fastställas. Det är
            rimligt att öppna möjlighet för olika stationer att byta sändningsområde
            eller delar därav med varandra. Därigenom skapas förutsättningar
            för en lugn och gradvis anpassning till vad som är naturliga sändningsområden.
          </note>
          <note>
            Vilka åtgärder är statsrådet beredd att vidta för att skapa förutsättningar
            för en successiv anpassning av sändningsområdena?
          </note>
          <note type="speaker">
            1991/92:847 av Birger Hagård (m) till kulturministern om tillstånden
            för radiosändning:
          </note>
          <note>
            I det förslag till fri radio som presenterats av kulturdepartementet
            föreslås en tidsbegränsning av sändningstillstånden.
          </note>
          <note>
            En företagare måste alltid arbeta under viss osäkerhet. En viktig
            förutsättning för att minska denna osäkerhet är att regelsystemet
            ligger fast.
          </note>
          <note>
            Tillstånden bör antingen gälla ''tillsvidare'', och inte omprövas
            på andra grunder än att det missbrukats.
          </note>
          <note>
            Är statsrådet beredd att ompröva frågan om tillståndstidens längd?
          </note>
          <note type="speaker">
            1991/92:848 av Birger Hagård (m) till kulturministern om reglerna
            för privatradion:
          </note>
          <note>
            I departementspromemorian ''Regler och villkor för privatradio''
            föreslås ett nytt regelsystem.
          </note>
          <note>
            Delade frekvenser kan innebära att den station som fått sändningstillståndet
            hyr ut eller på annat sätt avtalar bort sändningstid, ett antal
            timmar per vecka till någon annan som önskar sända.
          </note>
          <note>
            Ur yttrandefrihetssynpunkt är detta sympatiskt eftersom det innebär
            att ''smala'' program kan hyra in sig under en viss tid.
          </note>
          <note>
            Är statsrådet beredd att överväga möjligheten att på detta sätt
            använda s.k. ''delade frekvenser''?
          </note>
          <note>
            1991/92:849 av Margit Gennser (m) till statsrådet
          </note>
          <note>
            Alf Svensson om biståndet till Sydafrika:
          </note>
          <note>
            Enligt uppgift skall biståndet till Sydafrika bli
          </note>
          <note>
            Sveriges största biståndsanslag. På vilket sätt kan detta utformas
            så att det garanterar en demokratisk utveckling i Sydafrika?
          </note>
          <note>
            1991/92:850 av Inger Koch (m) till statsrådet Alf
          </note>
          <note>
            Svensson om biståndet till Tanzania?
          </note>
          <note>
            Sverige skall den 1 juli i år förnya biståndssamarbetsavtalet
            med Tanzania.
          </note>
          <note>
            Kommer Sverige vid utformandet av det nya avtalet särskilt betona
            vikten av en fortsatt demokratisk utveckling?
          </note>
          <note type="speaker">
            1991/92:851 av Chris Heister (m) till kulturministern om presstödet:
          </note>
          <note>
            Norrländska Socialdemokraten, med Luleå som utgivningsort, förlorade
            i samband med den socialdemokratiska A-pressens konkurs ca 35
          </note>
          <note>
            milj.kr.
          </note>
          <note>
            I en ansökan till presstödsnämnden söker nu tidningen, för att
            ersätta de förluster som A-
          </note>
          <note>
            pressens koncernledning förorsakade, driftstöd med maximalt belopp,
            11,6 milj.kr.
          </note>
          <note>
            Presstödsnämnden torde inte på egen hand inom ramen för nuvarande
            regelsystem och anslag kunna bifalla ansökan. Ambitionerna att
            låta skattebetalarna ta över hela eller delar av ägaransvaret
            vid A-pressens konkurs kan mycket väl leda till att flera tidningar
            ansöker om driftstöd eller tillfälliga anslag från presstödsnämnden.
          </note>
          <note>
            Mot denna bakgrund vill jag fråga kulturministern om regeringen
            har några planer på att förändra presstödet.
          </note>
          <note>
            1991/92:852 av Kent Olsson (m) till statsrådet
          </note>
          <note>
            Beatrice Ask om nordisk gymnasial utbildning:
          </note>
          <note>
            I mars 1992 undertecknade de nordiska undervisningsministrarna
            en överenskommelse om möjligheterna för en gymnasieelev i ett
            nordiskt land att få gymnasial utbildning i ett annat nordiskt
            land. Denna överenskommelse är bra för gymnasieeleverna i Norden
            och främjar det
          </note>
          <note>
            Nordiska samarbetet. Det kan dock ställa till vissa ekonomiska
            problem i gränstakternas gymnasieskolor om dyra utbildningar i
            t.ex.
          </note>
          <note>
            Strömstad sökes av många norska ungdomar.
          </note>
          <note>
            Hur skall de kommuner som har ett överskott av studerande från
            annat nordiskt land kompenseras för sina merkostnader?
          </note>
          <note>
            1991/92:853 av Lars Biörck (m) till statsrådet Bo
          </note>
          <note>
            Lundgren om arbetsgivares pensionsåtaganden:
          </note>
          <note>
            För vissa företag och kommuner utgår sedan 1991
          </note>
          <note>
            löneskatt på de avsättningar som görs för pensioner. Det innebär
            att äldre avsättningar utan skatteavdrag har kunnat tillgodoföras
            pensionsfonder.
          </note>
          <note>
            För kommuner och för företag som ej fonderat medel för framtida
            pensionsåtaganden beskattas däremot pensionerna vid utbetalningstillfället.
          </note>
          <note>
            Därigenom uppstår en retroaktiv beskattning, eftersom pensionsutbetalningar
            nu till stor del är åtaganden som är att hänföra till inkomster
            före år
          </note>
          <note>
            1991.
          </note>
          <note>
            Vilka åtgärder är statsrådet berett att överväga för att likställa
            arbetsgivares möjlighet att klara sina pensionsåtaganden?
          </note>
          <note>
            1991/92:854 av Ingvar Eriksson (m) till statsrådet
          </note>
          <note>
            Reidunn Laurén om fastighetsbildningslagen och äganderätten:
          </note>
          <note>
            Ett 90-tal ägare till mossmarker riskerar genom tvångsförvaltning
            att förlora sin mark.
          </note>
          <note>
            Mossmarkerna tillskiftades fastigheterna i form av marklotter
            i samband med laga skifte i början av
          </note>
          <note>
            1800-talet. Trots att markägarna vid förrättning vägrat sälja
            marken för i förväg bestämt pris om
          </note>
          <note>
            20--35 öre per kvadratmeter genomföres tvångsförsäljningen. Att
            en markägare på detta sätt kan tillskansa sig många andra ägares
            mark, ofta beväxt med betydligt mera värd skog, är orimligt.
          </note>
          <note>
            Det synes också strida mot regeringens intentioner och utfästelser
            vad gäller äganderätt och rättstrygghet.
          </note>
          <note>
            Vilka åtgärder är statsrådet berett att vidtaga i syfte att skapa
            bättre överensstämmelse mellan fastighetsbildslagen och synen
            på äganderätt och rättstrygghet?
          </note>
          <note type="speaker">
            1991/92:855 av Siw Persson (fp) till jordbruksministern om reglerna
            om transport av hundar till och från Sverige:
          </note>
          <note>
            När EES-avtalet träder i kraft suddas gränserna ut och människor
            och varor kan transporteras fritt mellan länder.
          </note>
          <note>
            För att skydda Sverige mot rabiessmitta finns stränga regler
            om karantänbestämmelser för hundar, vilket kraftigt försvårar
            transport av hundar till och från landet. Inom EG krävs -- med
            undantag för Storbritannien -- endast vaccinationspass för hundar
            vid gränspassering.
          </note>
          <note>
            Med anledning av det ovan anförda vill jag ställa följande fråga:
          </note>
          <note>
            Avser regeringen att anpassa reglerna för transport av hundar
            till och från Sverige till europeiska bestämmelser?
          </note>
          <note>
            1991/92:856 av Erling Bager (fp) till utrikesministern om diplomatiska
            förbindelser med
          </note>
          <note>
            Tchad:
          </note>
          <note>
            Sverige har inte någon representation i Tchad sedan mitten av
            1980-talet då ett svenskt konsulat upphörde att finnas. Sverige
            ger genom SIDA
          </note>
          <note>
            bistånd till olika projekt i Tchad. Sedan början av
          </note>
          <note>
            1970-talet arbetar svenska missionärer i Tchad. Det är ej tillfredsställande
            att vi saknar denna representation.
          </note>
          <note>
            Med anledning av det ovan anförda vill jag ställa följande fråga:
          </note>
          <note>
            Avser regeringen upprätta fullständiga diplomatiska förbindelser
            med Tchad?
          </note>
          <note type="speaker">
            1991/92:857 av Rune Rydén (m) till utbildningsministern om skollagen
            och den interkommunala ersättningen:
          </note>
          <note>
            Genom att kommunerna nu inte längre är skyldiga att betala den
            s.k. interkommunala ersättningen för personer som fyllt 20 år
            eller som tidigare gått en gymnasieutbildning, stoppas nu många
            ungdomar som sökt grund- eller påbyggnadsutbildning.
          </note>
          <note>
            Kommunernas avslag innebär ett svårt avbräck i framtidsplanerna
            för ungdomar som i många fall under flera år haft siktet inställt
            på en bestämd utbildning, men som först skaffat sig exempelvis
            en ekonomisk gymnasiekurs för att sedan skaffa sig hantverksutbildning
            eller liknande.
          </note>
          <note>
            Avser utbildningsministern ändra skollagen så att kommunernas
            skyldighet utökas till att omfatta även den här sökandekategorin?
          </note>
          <note type="speaker">
            1991/92:858 av Oskar Lindkvist (s) till kommunikationsministern
            om Bromma flygplats:
          </note>
          <note>
            Bromma flygplats rustas upp för närvarande, tydligen med avsikten
            att i betydande omfattning öka flygverksamheten. Planer finns
            att öka trafiken såväl på inrikes som på utrikes linjer. Om dessa
            planer sätts i verket får vi åter de bullerstörningar som var
            den främsta orsaken till att trafiken på
          </note>
          <note>
            Bromma i stor utsträckning flyttades till Arlanda.
          </note>
          <note>
            Avtalet mellan staten och Stockholms kommun om flygtrafiken på
            Bromma löper ut den 31 december
          </note>
          <note>
            1996.
          </note>
          <note>
            Med anledning av det nu anförda vill jag ställa följande fråga
            till kommunikationsministern:
          </note>
          <note>
            Vilka planer har regeringen avseende flygtrafiken på Bromma?
          </note>
          <note>
            10 § Kammaren åtskildes kl. 11.07.
          </note>
          <note>
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
