<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--110</head>
          <docDate when="1992-05-12 00:00:00">1992-05-12 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 6 maj.
          </note>
          <note>
            2 § Framställan om interpellation
          </note>
          <note type="speaker">
            Anf. 1 TREDJE VICE TALMANNEN:
          </note>
          <note>
            Sten Andersson i Malmö har den 6 maj till kammarkansliet ingivit
            en till statsrådet Bo
          </note>
          <note>
            Lundgren ställd interpellation om återinförande av hobbyhästägandet.
            Enligt 6 kap. 1 §
          </note>
          <note>
            riksdagsordningen bör interpellation väckas endast i angelägenhet
            av större allmänt intresse. Vidare skall enligt tilläggsbestämmelse
            6.1.1 den som inger interpellation efter utgången av april månad
            ange skälen till att interpellationen inte avgetts tidigare.
          </note>
          <note>
            Som skäl för att interpellationen ingivits efter utgången av
            april månad har Sten Andersson i
          </note>
          <note>
            Malmö anfört att den senaste tidens travhästauktioner visat en
            klar tendens om att svensk travsport är på väg in i en djup kris.
          </note>
          <note>
            Vid gårdagens sammanträde anmäldes talmannens förslag att interpellationen
            inte bör få framställas.
          </note>
          <note>
            Skälen härför var det sena ingivandet i förening med interpellationsämnets
            allmänna intresse.
          </note>
          <note>
            Kammaren har nu att besluta i frågan. Beslut skall enligt 6 kap.
            1 § riksdagsordningen fattas utan föregående överläggning.
          </note>
          <note>
            Beslut
          </note>
          <note>
            Efter ställda propositioner på dels bifall till, dels avslag
            på talmannens förslag att interpellationen inte skulle få framställas,
            bifölls talmannens förslag med acklamation.
          </note>
          <note>
            Meddelande om information från regeringen
          </note>
          <note type="speaker">
            Anf. 2 TREDJE VICE TALMANNEN:
          </note>
          <note>
            Vid kammarens sammanträde torsdagen den 14
          </note>
          <note>
            maj kl. 14.30 lämnar miljöminister Olof Johansson information
            inför UNCED (Rio-konferensen)
          </note>
          <note>
            m.m.
          </note>
          <note>
            Meddelande om ändringar i dagens föredragningslista
          </note>
          <note type="speaker">
            Anf. 3 TREDJE VICE TALMANNEN:
          </note>
          <note>
            Socialminister Bengt Westerberg och arbetsmarknadsminister Börje
            Hörnlund är förhindrade att svara på de frågor som de enligt dagens
            föredragningslista skulle besvara. Dessa utgår därför.
          </note>
          <note>
            De på föredragningslistan efter kl. 18.00 upptagna frågorna 708
            och 710 besvaras före uppehållet ca kl.
          </note>
          <note>
            16.30.
          </note>
          <note>
            3 § Svar på fråga 1991/92:712 om demonstrationsrätten
          </note>
          <note type="speaker">
            Anf. 4 Statsminister CARL BILDT (m):
          </note>
          <note>
            Herr talman! Inger Lundberg har frågat mig om jag är beredd att
            bekräfta att demonstrationsrätten är en viktig del av den svenska
            ekonomin. Svaret är självfallet ja. Rätten att uttrycka åsikter
            är en grundläggande och omistlig del av vårt fria och demokratiska
            samhälle.
          </note>
          <note type="speaker">
            Anf. 5 INGER LUNDBERG (s):
          </note>
          <note>
            Herr talman! Jag vill tacka för svaret. Jag tycker att det känns
            viktigt och bra att statsministern slår fast demonstrationsrätten
            som en omistlig del av den svenska demokratin.
          </note>
          <note>
            Bakgrunden till min fråga är att några moderata statsråds föraktfulla
            uttalanden mot årets förstamajfirande kan ha skapat viss osäkerhet
            om regeringens attityder till den breda folkliga demonstrationen.
          </note>
          <note>
            Moderata samlingspartiet har valt att ägna sin vårkampanj åt
            att misskreditera första maj och socialdemokratin. Det är anmärkningsvärt
            att ett regeringsparti inte anser sin egen politik värd att föra
            ut. Men Moderata samlingspartiet vill tydligen ha det så. Än mer
            anmärkningsvärt ur riksdagens synpunkt är att statsråden deltar
            i kampanjen, att statsministern raljerar med det breda folkliga
            förstamajfirandet och att utbildningsministern kallar det för
            en förlegad politisk ritual.
          </note>
          <note>
            Jag vill vädja till statsministern och säga att alla måste ha
            rätt att känna att de möts med respekt även om de har en annan
            politisk uppfattning än regeringsföreträdarna. Första maj är en
            viktig demokratisk tradition i Sverige. Det demokratiska förstamajfirandet
            har rötter långt innan kommunismens maktövertagande i öst. Jag
            menar att statsministern har ett ansvar. Människor har rätt att
            känna att de respekteras av sin statsminister. Jag vill fråga
            statsministern om han är beredd att ta avstånd från uttalanden
            om att första maj är en förlegad politisk ritual.
          </note>
          <note type="speaker">
            Anf. 6 Statsminister CARL BILDT (m):
          </note>
          <note>
            Herr talman! Det är jag självfallet inte. Denna åsikt är vitt
            företrädd, även inom det socialdemokratiska partiet -- om vi återgår
            till en mera partipolitisk debatt. Åtskilliga socialdemokratiska
            debattörer har de senaste månaderna påpekat att marscherandet
            på gator under gamla röda fanor kanske inte är en politisk manifestationsform
            som har en förankring i vårt moderna, litet mera individualiserade
            och framtidsinriktade samhälle.
          </note>
          <note>
            Det är inte min sak att avgöra den frågan. Den skall socialdemokratin
            själv avgöra. Men det vore mig främmande att officiellt ta avstånd
            från åsikter som jag vet förekommer och är tämligen brett förankrade
            även inom den socialdemokratiska rörelsen.
          </note>
          <note type="speaker">
            Anf. 7 INGER LUNDBERG (s):
          </note>
          <note>
            Herr talman! Kan jag då tolka statsministern så att statsministern
            ser sig som statsminister för bara en del av svenska folket och
            icke vill ta hänsyn till känslor hos de hundratusentals människor
            som tar förstamajfirandet på stort allvar?
          </note>
          <note>
            Regeringen har i olika sammanhang betonat vikten av vuxenvärldens
            attityder. I Örebro stod två ungdomar med plakat bredvid de som
            firade första maj. På det ena plakatet stod: Håll rent på
          </note>
          <note>
            Drottninggatan. På det andra plakatet stod:
          </note>
          <note>
            Honecker, Ceausescu, Carlsson. Efter Carlsson fanns ett frågetecken,
            två kors och texten Vila i frid. Förstår inte statsministern att
            attityder som statsministerns och utbildningsministerns kan vara
            destruktiva?
          </note>
          <note type="speaker">
            Anf. 8 Statsminister CARL BILDT (m):
          </note>
          <note>
            Herr talman! Jag tror att Inger Lundberg inser att demonstrationsrätten
            är sakrosankt liksom yttrandefriheten, friheten att framföra vilka
            uppfattningar man vill i den ibland litet livaktiga politiska
            dialogen som vi har. Men samtidigt är socialdemokratin ingen frizon
            för politisk kritik --
          </note>
          <note>
            inte ens på första maj. Jag kommer att fortsätta att ta mig friheten
            att kritisera vad jag uppfattar som förlegad och felaktig politik.
          </note>
          <note>
            Jag har kritiserat det socialdemokratiska budskapet på första
            maj. Man stod där och sade att man inte har något ansvar för landets
            ekonomiska situation.
          </note>
          <note>
            Man stod där och sade att bara ökade offentliga utgifter och
            höjda skatter kan lösa de ekonomiska problemen. Detta är enligt
            min mening en i grunden felaktig politik. Det är en viktig uppgift
            att också klargöra detta. Det är en lika viktig del i vitaliteten
            i vår demokrati att kritisera åsikter som rätten att faktiskt
            få framföra dem.
          </note>
          <note type="speaker">
            Anf. 9 INGER LUNDBERG (s):
          </note>
          <note>
            Herr talman! Socialdemokratin vill inte vara en frizon. Det hör
            demokratin till att man tar debatt, även i sakfrågor. Däremot
            kritiserar jag statsministerns raljerande och ironiserande över
            förstamajfirandet och utbildningsministerns försök att få det
            svenska demokratiska förstamajfirandet att framstå som något som
            har rötter i en diktaturtradition. Det är djupt osant och ohistoriskt.
            Jag beklagar att statsministern bara vill ta ansvar för människors
            känslor inom de grupper som har röstat fram statsministern.
          </note>
          <note type="speaker">
            Anf. 10 Statsminister CARL BILDT (m):
          </note>
          <note>
            Herr talman! Nog tycker jag att det är litet av prinsessan på
            ärten över Inger Lundberg. Nog skall socialdemokratin vara beredd
            att ta motargument, även på första maj.
          </note>
          <note>
            Socialismen har fallit sönder och samman i hela världen. Socialismen
            har inte främst diskrediterats av sina motståndare utan framför
            allt av sina anhängare. Det är inte helt onaturligt att detta
            leder till en diskussion på och kring första maj. När regeringen
            utsätts för hårda angrepp från de socialdemokratiska talarstolarna
            under första maj är det inte heller onaturligt att regeringen
            säger ifrån att det som socialdemokratin företräder är en gammal
            och förlegad politik.
          </note>
          <note>
            Det är mig helt främmande att frånta socialdemokratin rätten
            att framföra vilka åsikter det än må vara och på vilket sätt det
            än må vara.
          </note>
          <note>
            Formerna väljer socialdemokratin själv. Men det är litet av prinsessan
            på ärten när man inte kan tåla kritik av sina mötesformer eller
            innehållet i politiken. Det har ingenting med demokrati att göra,
            men den demokratiska dialogen kräver kanske en litet större stryktålighet.
          </note>
          <note type="speaker">
            Anf. 11 INGER LUNDBERG (s):
          </note>
          <note>
            Herr talman! Det är inte några prinsessor och prinsar på ärten
            som har blivit mycket stötta av Per
          </note>
          <note>
            Unckels uttalande eller av de paroller som de ungdomar jag tidigare
            talade om hade. Jag kan vidare konstatera att statsministern anser
            att kraven på arbete åt alla, solidaritet och alla människors
            lika värde är förlegade paroller och värderingar.
          </note>
          <note type="speaker">
            Anf. 12 Statsminister CARL BILDT (m):
          </note>
          <note>
            Herr talman! Får jag bara korrigera mig litet på en punkt. Det
            kanske inte bara var prinsessor på ärten som blev stötta. Jag
            noterade i pressreferaten av vad Per Unckel hade sagt att den
            person som blev mest stött var Stig Malm. Att karakterisera honom
            som prinsessan på ärten vore nog, herr talman, fel.
          </note>
          <note>
            Överläggningen var härmed avslutad.
          </note>
          <note>
            4 § Svar på frågorna 1991/92:717 och 740 om asylärendenas handläggning
          </note>
          <note>
            Anf. 13 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Hans Göran Franck har frågat mig vilka åtgärder
            regeringen avser vidta för att asylärendena snabbt skall avgöras
            och för att förebygga nya långa handläggningstider.
          </note>
          <note>
            Lars Andersson har frågat mig vad jag kommer att göra för att
            utlänningsnämnden skall fungera tillfredsställande.
          </note>
          <note>
            Jag besvarar frågorna i ett sammanhang.
          </note>
          <note>
            Som jag i går svarade här i kammaren på en fråga ställd i en
            interpellation av Hans Göran Francks partikamrat Georg Andersson,
            är de långa väntetiderna ett stort problem vars lösning bör ges
            högsta prioritet.
          </note>
          <note>
            En kraftig förstärkning av utlänningsnämnden genom ökade resurser
            är här en viktig åtgärd.
          </note>
          <note>
            Resurstillskottet beräknas i kompletteringspropositionen till
            ca 12,5 milj.kr.
          </note>
          <note>
            Visar det sig att detta inte är tillräckligt, kommer regeringen
            inte att tveka att tillföra ytterligare resurser.
          </note>
          <note>
            Jag vill här samtidigt erinra om att utlänningsnämnden startade
            sin verksamhet den 1
          </note>
          <note>
            januari 1992 och att den redan nu, under rådande omständigheter,
            gör en god insats.
          </note>
          <note type="speaker">
            Anf. 14 HANS GÖRAN FRANCK (s):
          </note>
          <note>
            Herr talman! Jag tackar för svaret.
          </note>
          <note>
            Flyktingströmmen till Sverige ökar på nytt. Vi kunde höra om
            det i dag på radion. Men vi kunde också höra en annan sak som
            kan spela en viss roll för vår del, nämligen att Tyskland inför
            visumtvång.
          </note>
          <note>
            Det kan innebära att flyktingströmmarna tar sig till andra länder.
          </note>
          <note>
            Det är den här delen av bakgrunden som jag tycker är aktuell
            att tala något om i dag. Min fråga gällde inte bara vad regeringen
            gör för att få en snabbare handläggning inom utlänningsnämnden,
            utan den gällde också vad man på sikt gör för att förebygga att
            sådana situationer som vi har varit med om skall kunna återuppstå.
          </note>
          <note>
            Jag tycker att det svar Birgit Friggebo har gett är bra på så
            sätt att hon har sagt att det är fråga om att ge lösandet av detta
            problem högsta prioritet och att man inte tvekar om att sätta
            in ytterligare åtgärder om så behövs.
          </note>
          <note>
            Frågan är om det finns en sådan beredskap i tillräcklig utsträckning.
            Under de två första månaderna avgjordes bara 400 ärenden. Jag
            har hört mig för hos utlänningsnämnden, och takten är större nu.
            Jag vill ändå fråga Birgit Friggebo när hon räknar med att balansen
            skall vara avbetad.
          </note>
          <note>
            Anf. 15 LARS ANDERSSON (-):
          </note>
          <note>
            Herr talman! Också jag vill tacka statsrådet för svaret. Skälet
            till att jag ställde frågan är den frustration som förläggningschefer,
            regionchefer och även advokater och asylsökande har upplevt.
          </note>
          <note>
            Som Hans Göran Franck sade är det bra att frågan har högsta prioritet,
            och jag kommer att följa frågan med spänning.
          </note>
          <note>
            Anf. 16 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Först skulle jag vilja korrigera Hans
          </note>
          <note>
            Göran Franck på en punkt. Tyskland har inte infört något visumtvång.
            Däremot har man på administrativa grunder uppenbarligen skärpt
            kontrollen vid gränserna. Tyskland har liksom
          </note>
          <note>
            Sverige skrivit under internationella konventioner som innebär
            att en ansökan om asyl måste behandlas när den kommer in. Det
            är en felaktig uppgift som har spritts ganska vitt här i Sverige
            att
          </note>
          <note>
            Tyskland skulle ha infört något nytt visumtvång.
          </note>
          <note>
            En annan fråga var hur man skall kunna förebygga köbildning i
            framtiden. Jag menar att det i organisationerna måste finnas en
            hög grad av flexibilitet. Man måste alltså i invandrarverket och
            i utlänningsnämnden ha en betydande flexibilitet när det kommer
            in fler ansökningar.
          </note>
          <note>
            Jag vill också peka på att utlänningsnämnden under april månad
            har avverkat fler ärenden än vad som har kommit in. Balansen har
            således minskat under april månad, och man är nu uppe i det veckoproduktionsmål
            som man har satt upp. Det är naturligtvis min förhoppning att
            utlänningsnämnden så snart som möjligt skall ha betat av sin balans.
            Den exakta tidpunkten är svår att bedöma. Den beror på hur man
            lyckas med att rekrytera de nya personer som skall anställas och
            hur fort dessa kan komma i arbete och kan hjälpa till med att
            minska balanserna, vilket är en oerhört viktig uppgift.
          </note>
          <note type="speaker">
            Anf. 17 HANS GÖRAN FRANCK (s):
          </note>
          <note>
            Herr talman! Jag tog upp den internationella sidan av saken,
            men det är möjligt att det är som Birgit
          </note>
          <note>
            Friggebo nu säger. Hur som helst rör det sig om ökade restriktioner,
            och de restriktionerna kan man kanske se tendenser till även på
            andra håll. Jag menar därför att det kan vara angeläget att öka
            aktiviteten för att ta internationella initiativ på det här området
            i syfte att förbättra situationen i
          </note>
          <note>
            Europa.
          </note>
          <note>
            Birgit Friggebo säger att hon inte kan ange någon tidpunkt för
            när balansen kan vara avbetad.
          </note>
          <note>
            1990/91 var den av allt att döma i stort sett avbetad eller på
            rimlig nivå. Ett faktum är väl ändå att nämnden för dagen tillförs
            ungefär lika många ärenden som man betar av.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1991/92:718 om invandrarverkets medelsförvaltning
          </note>
          <note>
            Anf. 18 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Utifrån påståenden om att invandrarverket misshushållar
            med skattebetalarnas pengar i syfte att uttrycka en låtsad humanitet
            frågar Bert Karlsson vilka åtgärder regeringen kommer att vidta
            för att -- som han uttrycker det -- ''få bukt på invandrarverkets
            slöseri med skattebetalarnas medel''.
          </note>
          <note>
            Jag skall lämna svaret i två delar.
          </note>
          <note>
            För det första: Att invandrarverket skall utföra de uppgifter
            man nu utför, har riksdagen beslutat. Att detta medför utgifter
            är ofrånkomligt. För att hålla utgifterna nere är det nödvändigt
            att pröva nya arbetsmetoder och förhållningssätt. Som ett led
            i detta har regeringen nyligen initierat en översyn av mottagandet
            av asylsökande och flyktingar.
          </note>
          <note>
            Översynen syftar till att motverka långa vistelser i flyktingförläggningar
            och skall göra mottagandet mer flexibelt och mindre kostnadskrävande.
          </note>
          <note>
            För det andra: Förvaltningsrevisionen av statens myndigheter,
            som bl.a. har till uppgift att främja en effektiv resurshushållning,
            utförs av riksdagens revisorer och riksrevisionsverket. Förekommer
            missförhållanden i enlighet med Bert Karlssons påståenden faller
            detta inom ramen för denna granskningsverksamhet. Regeringen har
            inte för avsikt att föreslå riksdagen några förändringar härvidlag.
          </note>
          <note>
            Då Bert Karlsson, som framställt frågan, anmält att han var förhindrad
            att närvara vid sammanträdet, medgav tredje vice talmannen att
            Peter Kling i stället fick delta i överläggningen.
          </note>
          <note type="speaker">
            Anf. 19 PETER KLING (nyd):
          </note>
          <note>
            Herr talman! Birgit Friggebo sade i sitt svar:
          </note>
          <note>
            ''Regeringen har inte för avsikt att föreslå riksdagen några
            förändringar härvidlag.''
          </note>
          <note>
            Anledningen till att denna fråga har ställts är att en internrevision
            har gjorts på åtta anläggningar, och man har konstaterat att det
            förekommer slarv och felaktigheter, alltså rent slarv som kostar
            50--60
          </note>
          <note>
            milj.kr. Nu vet vi att vi har ungefär hundra anläggningar i Sverige.
            Detta innebär att det kanske förekommer slarv som kostar uppåt
            en halv miljard, mellan 300 och 500 miljoner. När vi för ett tag
            sedan här i kammaren röstade om deltidspensionerna, blev det nästan
            en regeringskris på grund av 300 miljoner. Nu frågar jag mig:
            När man nu kan slarva i väg 300--500
          </note>
          <note>
            milj.kr. av skattebetalarnas pengar, kan då också detta förorsaka
            en regeringskris, eftersom Birgit
          </note>
          <note>
            Friggebo inte avser göra någonting åt det slarv som uppenbarligen
            förekommer på våra flyktingförläggningar?
          </note>
          <note>
            Anf. 20 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag har redogjort för att vi har en revision både
            här i riksdagen och inom riksrevisionsverket. Det är riktigt att
            man på invandrarverket själv har gjort en internrevision och där
            påtalat att det har förekommit missförhållanden. Denna rapport
            är nu överlämnad även till riksrevisionsverket, och detta system
            fungerar alltså som det skall. Det är med anledning av detta som
            jag har sagt att jag inte har för avsikt att föreslå förändringar
            vad gäller kontrollverksamheten och revisionsverksamheten.
          </note>
          <note>
            Jag har också pekat på att vi just har tillsatt en utredning
            som skall jobba snabbt med att göra en översyn över flyktingmottagandet
            över huvud taget. Syftet med detta är att vi skall minska ner
            förläggningstiderna och få ett mer flexibelt system som är mindre
            kostnadskrävande. I den meningen vidtar vi alltså åtgärder för
            att minska belastningen.
          </note>
          <note>
            Det finns naturligtvis ingen som önskar att förläggningsverksamheten
            skall kosta mer än vad den behöver kosta.
          </note>
          <note type="speaker">
            Anf. 21 PETER KLING (nyd):
          </note>
          <note>
            Herr talman! Birgit Friggebo talar om att man skall förkorta
            tiden på förläggningarna. Hur skall man kunna göra detta när det
            kommer in 4 000--5 000
          </note>
          <note>
            människor, framför allt från det forna Jugoslavien?
          </note>
          <note>
            Framför allt är det kosovoalbaner som kommer hit som ekonomiska
            flyktingar. Hur skall man kunna stoppa det här? Hur skall man
            kunna förkorta tiderna när det kommer in så pass mycket folk?
          </note>
          <note>
            Anf. 22 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det handlar om att minska den tid som människor
            tvingas att vistas på flyktinganläggningar. Vad vi vill komma
            åt är hur systemet fungerar över huvud taget. Tanken är att engagera
            frivilligkrafter, privata företag, kyrkan och andra som är beredda
            att ställa upp för att vi skall få ett mindre kostnadskrävande
            och bättre fungerande flyktingmottagande.
          </note>
          <note type="speaker">
            Anf. 23 PETER KLING (nyd):
          </note>
          <note>
            Herr talman! Jag förstår inte den här ekvationen.
          </note>
          <note>
            Det är självklart att vi skall förkorta tiderna, men hur skall
            vi kunna göra detta när det till Sverige kommer 4 000--5 000 nya
            flyktingar varje månad?
          </note>
          <note>
            Jag har här ett klipp ur en tidning där man skriver:
          </note>
          <note>
            Med snart 45 000--50 000 i förläggningar blir det kritiskt i
            våra förläggningar i Sverige. Det här rimmar inte. Vi vet allihop
            att detta inte är några riktiga flyktingar, utan 80 % av dem som
            kommer är ekonomiska flyktingar.
          </note>
          <note>
            Anf. 24 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Detta faller utanför den fråga som är ställd, och
            jag återkommer till detta i ett senare frågesvar.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1991/92:725 om rättshjälpen för asylsökande
          </note>
          <note>
            Anf. 25 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Sten Andersson i Malmö har frågat mig om jag avser
            att föreslå att juristhjälp skall utgå till asylsökande omedelbart
            vid ankomsten till
          </note>
          <note>
            Sverige.
          </note>
          <note>
            Det är av stor vikt att den asylsökande får komma i kontakt med
            en advokat eller annan jurist på ett så tidigt stadium som möjligt.
            Det är ett sätt att slå vakt om rättssäkerheten och effektiviteten
            i hanteringen av asylärenden.
          </note>
          <note>
            Invandrarverket har nyligen i en skrivelse till regeringen lagt
            fram ett förslag till en provverksamhet med advokatjour för asylsökande.
          </note>
          <note>
            Detta ärende är nu under beredning inom regeringskansliet.
          </note>
          <note>
            Anf. 26 STEN ANDERSSON i Malmö (m):
          </note>
          <note>
            Herr talman! Jag tackar för svaret. På grund av
          </note>
          <note>
            Sveriges tyvärr alltför dåliga ekonomi tvingas vi i dag dra ner
            på i stort sett all verksamhet där stat och kommun skall betala.
            Man minskar nu in på möjligheten att få fri juristhjälp, så att
            det stora flertalet svenskar utestängs från denna förmån. Jag
            menar därför att det är ett utmanande förslag att varje asylsökande
            skall ha rätt till jurist- och advokathjälp, när man tar bort
            denna möjlighet för majoriteten av svenska folket.
          </note>
          <note>
            Statsrådet säger att den här åtgärden är viktig med tanke på
            rättssäkerheten och effektiviteten vid hanteringen av ärenden.
            Jag vill då fråga statsrådet:
          </note>
          <note>
            Om man nu så kategoriskt kan säga att det är av stor vikt för
            de asylsökande att en sådan här möjlighet finns, varför skall
            man då bara prova det, varför skall man inte införa det helt och
            fullt och totalt? Skall man i vissa delar av Sverige ha rätt till
            jurist och i andra delar inte? Kan statsrådet något precisera
            detta?
          </note>
          <note>
            Anf. 27 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag har redovisat för Sten Andersson i Malmö att
            regeringen ännu inte har tagit ställning till det förslag till
            advokatjour som invandrarverket i samarbete med Advokatsamfundet
            har jobbat fram. Sten Andersson uttolkar alltså mer än vad som
            står i förslaget.
          </note>
          <note>
            Däremot är jag av den åsikten att det är bra att jurister och
            advokater kopplas in så tidigt som möjligt, inte minst mot bakgrund
            av effektiviteten.
          </note>
          <note>
            På så sätt är det bedömningsunderlag som våra myndigheter sedan
            får så fullödigt som möjligt.
          </note>
          <note>
            Detta kan bidra till att minska ner den tid det tar att fatta
            beslut.
          </note>
          <note>
            Anf. 28 STEN ANDERSSON i Malmö (m):
          </note>
          <note>
            Herr talman! Den sista meningen om nya förslag och bättre effektivitet
            har vi hört i riksdagen under de senaste tio åren, men det har
            hitintills inte hänt någonting. Min förhoppning om att detta skulle
            bli bättre är därför definitivt inte överdrivet stor.
          </note>
          <note>
            Jag ställde en fråga till statsrådet om denna provverksamhet.
            Kan man tänka sig att denna provverksamhet skall ske över hela
            Sverige, eller skall den bara ske i Ystad och i Trelleborg medan
            de som kommer till Stockholm inte skall få förmånen?
          </note>
          <note>
            Till sist: Visst är rättssäkerheten viktig, men vad man gör nu
            är att man minskar den för en majoritet av svenska folket och
            sedan tydligen på sikt vill ge juristhjälp åt alla som söker asyl.
            Än en gång, herr talman: Jag tycker att detta är utmanande i de
            tider som vi nu upplever i Sverige.
          </note>
          <note>
            Anf. 29 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Självfallet skall rättssäkerheten gälla alla människor
            som befinner sig på det svenska territoriet.
          </note>
          <note>
            För övrigt har jag ingenting att tillägga om detaljer i invandrarverkets
            förslag, eftersom regeringen ännu inte har tagit ställning till
            förslaget.
          </note>
          <note>
            Anf. 30 STEN ANDERSSON i Malmö (m):
          </note>
          <note>
            Herr talman! Det är bra att statsrådet åtminstone talar om att
            rättssäkerheten självfallet skall gälla för alla som finns i Sverige.
            Men det är ändå ett förslag -- okej, det är baserat på Sveriges
            dåliga ekonomi -- att man skall minska möjligheten för den stora
            delen av den svenska befolkningen att erhålla den här fria hjälpen.
            Det är i det sammanhanget och det är med tanke på den jämförelsen
            som jag tycker att det här förslaget, om det blir genomfört, är
            utmanande mot de svenska skattebetalarna.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1991/92:743 om extra insatser beträffande kulturhistoriskt
            värdefulla byggnader
          </note>
          <note>
            Anf. 31 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Sten Söderberg har frågat mig om jag är beredd att
            ta mitt ansvar för kulturhistoriskt värdefull bebyggelse och därmed
            bevilja extra insatser i form av förmånliga lån och bidrag. Sten
          </note>
          <note>
            Söderbergs utgångspunkt är i första hand behovet av upprustning
            av värdefulla byggnader i
          </note>
          <note>
            Stockholm och andra städer.
          </note>
          <note>
            Som svar på frågan vill jag hänvisa till årets kompletteringsproposition
            (prop. 1991/92:150, bil.
          </note>
          <note>
            I:9). Regeringen har där föreslagit riksdagen att bevilja 100
            milj.kr. i ett anslag för investeringar inom kulturområdet. Medlen
            bör enligt förslaget bl.a. användas för iståndsättning och vård
            av kulturminnen och kulturmiljöer.
          </note>
          <note>
            Anf. 32 STEN SÖDERBERG (-):
          </note>
          <note>
            Herr talman! Statsrådet! Såsom företrädare för det liberala partiet
            är jag inte nöjd med de något luddiga förklaringar som har lämnats
            i detta meddelande. Man talar inte om vad som avses med investeringar
            på kulturområdet.
          </note>
          <note>
            Jag vill också peka något närmare på möjligheterna till renoveringar
            av kulturhistoriskt värdefulla byggnader och en samverkan mellan
            sådana entreprenörer som renoverar fasader, tak och andra delar
            av fastigheterna.
          </note>
          <note>
            Vid en genomgång av fastigheter i
          </note>
          <note>
            Stockholmsområdet har jag funnit att det finns ett mycket stort
            utrymme för kulturhistoriska insatser.
          </note>
          <note>
            Där kan olika typer av byggentreprenörer medverka. Det skulle
            innebära inte bara ett skydd av kulturhistoriskt värdefulla byggnader
            utan även sysselsättning i en ganska avsevärd omfattning.
          </note>
          <note>
            Anf. 33 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det är just vetskapen om att det finns stora behov
            och att det i tider av lågkonjunktur kan vara riktigt att satsa
            på insatser vad gäller kulturminnen, kulturmiljöer och kulturhistoriskt
            värdefulla byggnader som är bakgrunden till regeringens förslag.
          </note>
          <note>
            Det är litet förvånande att Sten Söderberg anser att
          </note>
          <note>
            100 milj.kr. är luddigt. Det är i högsta grad ett mycket konkret
            förslag som regeringen har förelagt riksdagen.
          </note>
          <note>
            Anf. 34 STEN SÖDERBERG (-):
          </note>
          <note>
            Herr talman! Jag skulle vilja replikera med att peka på en annan
            möjlighet som jag har tagit upp i min fråga. Det är att ge helt
            andra lånemöjligheter och finansieringsmöjligheter för de fastighetsägare
            som vill renovera sina fastigheter och bevara kulturen.
          </note>
          <note>
            Det finns också möjligheter för en liberalt sinnad regering att
            t.ex. ta bort momsen på denna typ av renoveringsarbeten när det
            gäller kulturhistoriskt värdefulla byggnader och andra värdefulla
            föremål.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1991/92:744 om pressmeddelande med anledning
            av socialförsäkringsutskottets beslut om remiss av viss proposition
          </note>
          <note>
            Anf. 35 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Maud Björnemalm har frågat mig på vilka grunder
            jag gjorde ett pressuttalande i samband med socialförsäkringsutskottets
            beslut att remittera propositionen som gäller förvar av barn.
          </note>
          <note>
            Grunderna för mitt uttalande var följande.
          </note>
          <note>
            Det är förvisso sant att förslagen inte remissbehandlats på sedvanligt
            sätt. Men såväl rikspolisstyrelsen som invandrarverket har deltagit
            i beredningen av förslagen. Detta framgår också av propositionen.
            I propositionen finns redovisat vilka invändningar som rikspolisstyrelsen
            och invandrarverket har haft mot förslaget. Regeringen har också
            förklarat varför den inte fullt ut har beaktat deras synpunkter.
            Regeringen anser att hänsynen till barnens bästa måste väga tyngre
            än strävan att snabbt och effektivt kunna verkställa lagakraftvunna
            avlägsnandebeslut.
          </note>
          <note>
            Som framgår av propositionen har regeringen inhämtat lagrådets
            yttrande över förslagen.
          </note>
          <note>
            Lagrådet hade inte några invändningar mot förslaget att ytterligare
            begränsa möjligheterna att ta barn i förvar. Lagrådet framförde
            heller inga synpunkter på ärendets beredning.
          </note>
          <note>
            Efter den här bakgrundsbeskrivningen tycker jag att det är helt
            korrekt att kritisera
          </note>
          <note>
            Socialdemokraterna för att ni har valt att fördröja handläggningen
            av ärendet i riksdagen. Det finns ingen saklig grund för att nu
            remittera förslaget.
          </note>
          <note>
            I riksdagen finns -- såvitt jag förstår -- en majoritet för regeringens
            förslag. De två partier som motsatt sig att möjligheten att ta
            barn i förvar ytterligare skall minska -- nämligen Socialdemokraterna
            och
          </note>
          <note>
            Ny demokrati -- har däremot majoritet i socialförsäkringsutskottet.
            Den enda möjligheten att förhindra att den föreslagna lagändringen
            skulle träda i kraft redan den 1 juli 1992 var att fördröja behandlingen
            i utskottet. Det har
          </note>
          <note>
            Socialdemokraterna och Ny demokrati gjort.
          </note>
          <note type="speaker">
            Anf. 36 MAUD BJÖRNEMALM (s):
          </note>
          <note>
            Herr talman! Nu är det inte propositionen vi skall diskutera.
            Det får vi tillfälle att göra vid ett senare tillfälle. Jag ställde
            frågan eftersom jag tyckte att det var märkligt att kulturdepartementet
            och ansvarigt statsråd går ut med ett pressmeddelande och har
            synpunkter på hur utskottet vill arbeta med ett ärende när man
            dessutom inte kan ha någon aning om hur diskussionen har förts
            hos utskottet.
          </note>
          <note>
            Kulturministern sade i sitt pressmeddelande att beslutet är en
            skandal. Birgit Friggebo menar då att utskottets beslut att skicka
            en proposition på remiss skulle vara en skandal. Det stod klart
            efter den utfrågning som utskottet hade med invandrarverket, rikspolisstyrelsen,
            socialstyrelsen och flyktingrådet att detta förslag inte hade
            varit föremål för sedvanlig remissbehandling. Ett enigt utskott
            beslöt då att en remissbehandling skulle ske.
          </note>
          <note>
            Detta är en proposition med många frågetecken och oklarheter.
            Regeringen hade så bråttom med den här propositionen att man inte
            kunde vänta på rikspolisstyrelsens fördjupade undersökning om
            varför barn inte ställts under uppsikt, vilket lagen kräver. Lämnar
            regeringen ifrån sig en så illa underbyggd proposition får man
            som statsråd finna sig i att utskottet vill ha svar på en del
            frågor för att kunna avge ett bra betänkande.
          </note>
          <note>
            Birgit Friggebo påstår att vi vill förhala beslutet och att byråkratiska
            hänsyn tillåts gå före barnens välbefinnande. Det är just med
            tanke på barnen som vi vill att förslaget skall remissbehandlas
            och få en allsidig belysning. Vi har därför bestämt att
          </note>
          <note>
            Kommunförbundet, Landstingsförbundet,
          </note>
          <note>
            Advokatsamfundet, Röda korset och Rädda barnen skall få yttra
            sig.
          </note>
          <note>
            Anf. 37 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Maud Björnemalm beskriver det som att frågan om
            en remiss är en helt ny fråga som kom fram i samband med utfrågningen.
            Den finns redovisad i propositionen, och där redovisas också de
            invändningar som invandrarverket och rikspolisstyrelsen har haft.
            Vi har haft kontakt med dem under den tid som propositionen togs
            fram.
          </note>
          <note>
            Dessutom förekom här en felaktig uppgift. Det var inte ett enigt
            utskott som beslutade om en remiss.
          </note>
          <note>
            Det jag har sagt -- och det är naturligtvis en bedömning -- är
            att jag tycker att detta är en skandal. Jag har i mitt uttalande
            sagt att min bedömning är att Socialdemokraterna vill att detta
            skall fortgå även i framtiden. Den bedömningen gör jag eftersom
            ni har yrkat avslag på propositionen. Ni försöker dessutom förhala
            beslutet. Det är ju sant, eftersom det nu inte blir någon riksdagsbehandling
            i vår. Byråkratiska hänsyn tillåts gå före barnens välbefinnande.
            Jag tycker att detta är en riktig beskrivning. Ni vill ha en remissrunda,
            och under tiden kommer fortfarande barn att sättas i förvar och
            låsas in.
          </note>
          <note>
            Jag anser därför att det uttalande som jag gjorde innehåller
            en helt adekvat och riktig beskrivning av det samgående som Socialdemokraterna
            och Ny demokrati har gjort i den här frågan. Mot bakgrund av den
            kritik som har riktats under flera år när antalet barn i förvar
            har ökat, och den socialdemokratiska regeringen inte lyckades
            att lägga fram förslag till riksdagen för att förhindra denna
            ökning, finns en viss trovärdighet i mitt påstående att Socialdemokraterna
            inte tycks vara särskilt intresserade av att få stopp på denna
            inlåsning av barn.
          </note>
          <note type="speaker">
            Anf. 38 MAUD BJÖRNEMALM (s):
          </note>
          <note>
            Herr talman! Jag var faktiskt med vid utskottets sammanträde,
            Birgit Friggebo, vilket inte Birgit
          </note>
          <note>
            Friggebo var. Invandrarverket, rikspolisstyrelsen och socialstyrelsen
            hade synpunkter på propositionen. Både invandrarverkets representant
            och rikspolisstyrelsens representant sade att de säkert haft möjligheter
            att räta ut en del frågetecken och skingra oklarheter om de hade
            fått förslaget på remiss och kunnat arbeta med det under rimlig
            tid.
          </note>
          <note>
            Utskottet var helt enigt om att skicka ut förslaget på remiss,
            Birgit Friggebo. Det som vi inte var eniga om och som Folkpartiets
            representant inte ville gå med på var att remisstiden skulle löpa
            till den 1 september. Det visade sig, att om riksdagen skulle
            ha en möjlighet att behandla förslaget före sommaruppehållet,
            skulle remisstiden bli en vecka.
          </note>
          <note>
            Det ansåg jag och flera med mig vara alldeles för kort tid.
          </note>
          <note>
            Anf. 39 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Min utgångspunkt för kritiken är att
          </note>
          <note>
            Socialdemokraterna har yrkat avslag på propositionen, att man
            inte vill förbjuda förvarstagande av barn och att man med alla
            medel försöker att här i riksdagen fördröja behandlingen av propositionen.
            Därmed anser jag mig ha sakliga grunder för de uttalanden som
            jag har gjort.
          </note>
          <note type="speaker">
            Anf. 40 MAUD BJÖRNEMALM (s):
          </note>
          <note>
            Herr talman! Birgit Friggebo försöker komma undan kritiken mot
            en dålig proposition genom att klumpa ihop Socialdemokraterna
            med Ny demokrati och påstå att vi vill förhala beslutet.
          </note>
          <note>
            Vi vill att detta förslag, denna proposition, skall vara belyst
            när det gäller vilka konsekvenser som det får. Den analysen av
            konsekvenserna finns inte i propositionen. Det är med tanke på
            barnen som vi har begärt remissen så att remissinstanserna skall
            få yttra sig och även få rimlig tid att arbeta med förslaget.
          </note>
          <note>
            Jag tycker att det är underligt att ett statsråd har synpunkter
            på hur ett av riksdagens utskott skall arbeta. Vi måste väl ändå
            vara suveräna att besluta hur vi själva vill behandla ett ärende.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1991/92:757 om utländsk dom som grund för utvisningsbeslut
          </note>
          <note>
            Anf. 41 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Gudrun Schyman har frågat mig huruvida en utländsk
            straffdom för en i Sverige laglig gärning kan vara grund för att
            tillämpa regeln om ''särskilda skäl'' för utvisning.
          </note>
          <note>
            Bakgrunden till frågan är ett enskilt ärende.
          </note>
          <note>
            Regeringen har avslagit en familjs asylansökan och fattat beslut
            om avvisning av dem, detta trots att familjen vistats i Sverige
            mer än tre år.
          </note>
          <note>
            I utlänningsärenden föreligger sekretess till skydd för den enskilde,
            varför jag är förhindrad att kommentera enskilda ärenden.
          </note>
          <note>
            Generellt vill jag dock säga följande. Enligt utlänningsförordningen
            får en familj beviljas uppehållstillstånd om barnen gått i svensk
            skola eller förskola i mer än tre terminer, om inte särskilda
            skäl talar däremot. På motsvarande sätt regleras i förordningen
            om uppehållstillstånd i vissa utlänningsärenden att en familj
            som den 1 januari
          </note>
          <note>
            1992 vistats i Sverige minst ett år får beviljas uppehållstillstånd,
            om inte särskilda skäl talar däremot.
          </note>
          <note>
            Enligt förordningsmotiven är brott en sådan omständighet som
            kan utgöra ett särskilt skäl.
          </note>
          <note>
            En utländsk straffdom för en handling som inte är kriminaliserad
            i Sverige torde enligt min mening normalt inte utgöra ett sådant
            skäl. Jag tänker då i första hand på handlingar som över huvud
            taget inte är straffbelagda här, t.ex. blasfemi. Olika typer av
            samröre med narkotika är dock kriminaliserat även i Sverige.
          </note>
          <note type="speaker">
            Anf. 42 GUDRUN SCHYMAN (v):
          </note>
          <note>
            Herr talman! Jag ber att få tacka så mycket för svaret, som jag
            tycker andas vissa förhoppningar.
          </note>
          <note>
            Jag vet inte om jag har rätt i det.
          </note>
          <note>
            Jag vet att detta är ett ärende som Birgit Friggebo känner väl
            till. Jag vet också att sekretessen förbjuder oss att tala i personliga
            termer i den här frågan. Rent generellt vill jag säga att det
            är mycket besvärliga ärenden när det handlar om familjer, och
            familjer med många barn. Det är fråga om barn som varit lång tid
            i Sverige, rotat sig och går i skolan, barn som är inskrivna och
            äntligen börjar fungera i barnomsorgen och barn som är födda i
          </note>
          <note>
            Sverige. Allt detta gäller i det särskilda ärende som gett upphov
            till denna fråga. Det minsta barnet är fött i Sverige och vet
            inte av någonting annat än
          </note>
          <note>
            Sverige.
          </note>
          <note>
            Den förordning vi talar om finns just för att dessa ärenden är
            så besvärliga. Där sägs att barn som gått i skola under tre terminer
            skall få vara kvar av humanitära skäl. Nu har alltså dessa barn
            varit här dubbelt så lång tid.
          </note>
          <note>
            Jag förstår att brott kan utgöra ett särskilt skäl. Den principiella
            frågan är vem som skall bedöma vad som är brott. Jag tror att
            vi är överens om att det i detta fall handlar om en gärning som
            är straffbelagd i Frankrike men inte i Sverige. Jag tycker att
            det borde vara rimligt att man inte kan använda detta som skäl,
            eftersom gärningen inte är brottslig i
          </note>
          <note>
            Sverige. Man kommer ut på ett gungfly, om man skall göra specialbedömningar
            av vilka brott som kan utgöra särskilda skäl och vilka som inte
            kan vara det.
          </note>
          <note>
            Det finns naturligtvis en mängd brottsrubriceringar i andra länder
            som inte stämmer med den svenska lagstiftningen, gärningar som
            inte alls skulle ge oss grund att betrakta en person som brottslig
            över huvud taget. Är det inte rimligt att man håller sig till
            den svenska lagstiftningen när man studerar vilka omständigheter
            som kan utgöra ett särskilt skäl?
          </note>
          <note>
            Anf. 43 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag delar Gudrun Schymans uppfattning om det angelägna
            i att ta stora humanitära hänsyn när det gäller barnfamiljer.
            Det är också motivet till att vi har en särskild bestämmelse just
            när det gäller barnfamiljer som har väntat länge. Här kommer olika
            önskemål i konflikt med varandra. Man skulle naturligtvis kunna
            fatta beslut som rör varje enskild individ.
          </note>
          <note>
            Men det leder till att familjer splittras. Att inte splittra
            familjer är en annan princip som vi är måna om.
          </note>
          <note>
            Brottslig verksamhet är ett särskilt skäl för att inte ta hänsyn
            till väntetiden. Jag tror att det också har ett starkt stöd bland
            de flesta här i Sverige. I Sverige är samröre med narkotika en
            kriminell handling.
          </note>
          <note>
            När man studerar domar som har fällts i andra länder måste man
            se till brottets karaktär och strafftidens längd, som sammantagna
            indikerar vilken typ av brottslig verksamhet den berörda individen
            har sysslat med.
          </note>
          <note type="speaker">
            Anf. 44 GUDRUN SCHYMAN (v):
          </note>
          <note>
            Herr talman! Vi är överens i långa stycken. Men frågan är om
            och på vilket sätt man kan dra paralleller mellan vad som är brottsligt
            utomlands och vad som är brottsligt i Sverige. Kan man göra det
            utifrån straffsatserna? Jag kan tänka mig att det finns brott
            som utomlands ger anledning till mycket höga straffsatser, medan
            samma handling i Sverige inte är straffbelagd alls. Det kan rent
            av utgöra grunden till att människor kommer till Sverige. Jag
            kan inte se annat än att man här kommer ut på ett gungfly.
          </note>
          <note>
            I det specifika ärendet rörde det en person som hade bott i en
            lägenhet vars innehavare sysslade med narkotikabrott. Den inneboende
            kände inte till detta, osv. Man måste gå in i detalj på domen
            för att vara säker på att det rör sig om en brottslig gärning,
            som också i Sverige skulle ha blivit betraktad som en sådan.
          </note>
          <note>
            Det måste väl finnas någon rättspraxis att hålla sig till. Om
            handlingen inte är ett brott i Sverige, kan den då anföras som
            ett särskilt skäl för utvisning?
          </note>
          <note>
            Anf. 45 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Först vill jag erinra om att vistelsetidens längd
            kan utgöra en grund för att man skall få stanna i Sverige av humanitära
            skäl. Men det finns särskilda skäl emot det. Det finns ingen uttalad
            bestämd rättighet att få stanna på grund av vistelsetidens längd.
            Det är bakgrunden.
          </note>
          <note>
            För det andra är Frankrike ett västeuropeiskt land med rättstraditioner
            som liknar dem vi har i
          </note>
          <note>
            Sverige.
          </note>
          <note>
            För det tredje handlade det i detta fall om narkotikabrott, som
            också är kriminaliserat i
          </note>
          <note>
            Sverige. Man måste också se på strafftidens längd.
          </note>
          <note>
            Självfallet ägnar vi oss inte åt att i Sverige hålla nya domstolsförhandlingar
            för att korrigera beslut som är fattade i andra länder. Vi gör
            en avvägning och en bedömning av brottets karaktär.
          </note>
          <note type="speaker">
            Anf. 46 GUDRUN SCHYMAN (v):
          </note>
          <note>
            Herr talman! Visst är Frankrike ett västeuropeiskt land och en
            rättsstat. Men Frankrike har också ett sätt att behandla sina
            invandrare på, som i många avseenden är oss i Sverige ganska fjärran.
            Det gäller också bostadspolitiken. Det tror jag att Birgit
          </note>
          <note>
            Friggebo vet om. Många invandrare i Frankrike har stora sociala
            svårigheter, som också gör att de hyser in sig hos varandra. En
            situation av detta slag kan alltså uppkomma utan att man för den
            skull är inblandad i narkotikahärvor. Så har det varit i det aktuella
            fallet, vad jag förstår.
          </note>
          <note>
            Jag skulle vilja fråga om det kan vara så att ett fel har blivit
            begånget. Kan det vara så att man har tittat på papperen och sagt:
            Ett långvarigt straff har utdömts i Frankrike, och det måste innebära
            att det också skulle ha blivit så i Sverige. Kan det vara så att
            man helt enkelt har gjort en miss? Kan sådana förekomma?
          </note>
          <note>
            Anf. 47 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Om Gudrun Schyman frågar mig, är jag naturligtvis
            av den uppfattningen att regeringen efter mycket moget övervägande
            har fattat ett riktigt beslut.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1991/92:760 om asylsökande från Jugoslavienområdet
          </note>
          <note>
            Anf. 48 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Ian Wachtmeister har mot bakgrund av det stora antalet
            asylsökande från Jugoslavien frågat mig om regeringen avser att
            göra något åt detta flyktingproblem.
          </note>
          <note>
            Konflikten i det forna Jugoslavien har medfört att över en miljon
            människor har fått fly ifrån sina hem. Det är första gången på
            länge som Europa har drabbats av ett så stort flyktingproblem.
            Den helt avgörande orsaken till det stora antalet människor som
            söker sig i väg från det forna Jugoslavien är naturligtvis de
            sedan ett år pågående väpnade oroligheterna. Människor flyr undan
            våld och väpnade strider. Inom det forna Jugoslaviens territorium
            beräknas nära en miljon människor befinna sig på flykt. Därutöver
            befinner sig flera hundra tusen i de närmaste grannländerna
          </note>
          <note>
            Österrike, Ungern, Schweiz och Tyskland. Till vårt land har det
            senaste året drygt 25 000 människor sökt sig.
          </note>
          <note>
            De flesta som söker skydd gör det alltså i eller i närheten av
            det forna Jugoslavien. Det förefaller framför allt ha gällt slovener,
            kroater och bosnier.
          </note>
          <note>
            De som ger sig i väg litet längre, bl.a. till Sverige, är i betydligt
            större utsträckning av albanskt ursprung.
          </note>
          <note>
            De flesta kommer från provinsen Kosovo i Serbien, där de albansktalande
            utgör 90 % av befolkningen.
          </note>
          <note>
            I Kosovo förekommer allvarliga motsättningar mellan olika folkgrupper.
            Sverige har sedan länge påpekat Belgradregimens kränkningar av
          </note>
          <note>
            Kosovoalbanernas mänskliga rättigheter, både i
          </note>
          <note>
            ESK-arbetet och bilateralt. Denna kritik kvarstår naturligtvis
            till dess förhållandena för albanerna i
          </note>
          <note>
            Kosovo förbättras.
          </note>
          <note>
            I det forna Jugoslavien bedrivs verksamhet av flera internationella
            organisationer för att humanitärt bistå de många internflyktingarna.
            Därigenom skall de inte tvingas söka sig längre bort för att erhålla
            skydd. Sverige har hittills bidragit med 18 milj.kr.
          </note>
          <note>
            till UNHCR:s och Internationella Röda korsets verksamhet i det
            forna Jugoslavien. För en vecka sedan riktade UNHCR en ny apell
            om ytterligare internationellt bistånd för att fortsätta sin verksamhet
            i området. Denna studeras nu i regeringskansliet. På onsdag och
            torsdag besöker
          </note>
          <note>
            FN:s flyktingkommissarie Stockholm, varvid situationen i Jugoslavien
            givetvis står högt på dagordningen.
          </note>
          <note>
            Asylsökande från det forna Jugoslavien utgör i dag den ojämförligt
            största gruppen av asylsökande i
          </note>
          <note>
            Sverige och inströmningen är alltjämt mycket stor.
          </note>
          <note>
            Invandrarverket införde i slutet av förra året verkställighetsstopp
            för avvisningar till f.d.
          </note>
          <note>
            Jugoslavien. Verkställighetsstoppet har senare hävts avseende
            Makedonien och Slovenien. I fråga om de övriga f.d. jugoslaviska
            delrepublikerna anses läget i dag alltjämt vara så osäkert att
            det inte är lämpligt att verkställa avvisningar dit, förutom om
            det i undantagsfall finns särskilda skäl, t.ex. i ärenden avseende
            utvisning av domstol på grund av brott. Både utlänningsnämnden
            och invandrarverket anser att det för närvarande är mest lämpligt
            att i flertalet ärenden rörande asylsökande från det forna Jugoslavien
            avvakta med att fatta beslut. Man följer hela tiden utvecklingen
            i området. Bl.a. har en delegation från invandrarverket och utlänningsnämnden
            nyligen besökt Jugoslavien och Kroatien. Läget är dock alltför
            osäkert för att man i dag skulle kunna skicka tillbaka asylsökande
            till området.
          </note>
          <note>
            Sverige är ett av de länder i Europa till vilket ett mycket stort
            antal asylsökande söker sig. Skälen till att asylsökande söker
            sig just hit varierar och beror på ett antal olika faktorer. Regeringen
            försöker på olika sätt, t.ex. genom utlandsmyndigheterna, informera
            om gällande bestämmelser för inresa och uppehållstillstånd. Det
            är dock inte möjligt att vidta åtgärder som faktiskt avhåller
            personer från att söka asyl här. Händelserna i det forna Jugoslavien
            och den flyktingsituation som uppstått till följd av konflikten,
            visar hur omöjligt det är att förutsäga utvecklingen på flyktingområdet
            och hur nödvändigt det är att vara flexibel och ha en god beredskap.
            Svenska myndigheter har hittills klarat av situationen tillfredsställande.
          </note>
          <note type="speaker">
            Anf. 49 IAN WACHTMEISTER (nyd):
          </note>
          <note>
            Herr talman! Jag tackar för kulturministerns förklaring i denna
            fråga. För ordningens skull vill jag upprepa hur frågan löd:
          </note>
          <note>
            Antalet asylsökande ligger nu på en sådan nivå att något måste
            göras. Under årets första 16 veckor har omkring 15 000 personer
            sökt sin tillflykt till
          </note>
          <note>
            Sverige. 85--90 % kommer från
          </note>
          <note>
            Jugoslavienområdet. Två tredjedelar av dessa är albaner. Under
            april sökte omkring 5 500 personer asyl. På våra förläggningar
            väntar nu 37 000
          </note>
          <note>
            asylsökande på besked om de får stanna eller ej.
          </note>
          <note>
            Redan nu lär man planera för 50 000.
          </note>
          <note>
            Flyktingmottagande och invandrarpolitik är i dag stora frågor.
            De är besvärliga, och det är säkert inte det angenämaste uppdraget
            man kan få i Sveriges regering att ansvara för just de frågorna.
            Men likväl måste man ta upp dessa problem.
          </note>
          <note>
            Jag tror att risken är stor att vi internationellt framstår som
            för all del snälla men också dumma och klumpiga, och otydliga
            i dessa frågor. Vi får alldeles i onödan ett rykte om oss: Man
            kan alltid åka till Sverige. Svenskarna kan man alltid lura på
            något sätt.
          </note>
          <note>
            Jag vill ställa ytterligare ett par frågor: Är regeringen och
            kulturministern beredda att öppet informera om siffror, ekonomiska
            villkor, kostnader osv.? Det är sådana frågor folk ständigt ställer.
            Är regeringen beredd att diskutera en flyktingpolitik över partigränserna
            och spika en entydig policy? Är man beredd att även spika ett
            antal, kvoter osv.? Eller skall vi fortsätta att reglera detta
            med köer, på samma sätt som vi gör på våra sjukhus?
          </note>
          <note>
            Anf. 50 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Bakgrunden till situationen är att man släpper bomber
            över människor. Bakgrunden för dem som kommer från Kosovo är att
            skolor stängs, folk avskedas från sina arbeten och vräks från
            sina bostäder. De allra viktigaste åtgärderna är självfallet att
            påverka internationellt, så att grunden till att dessa människor
            flyttar på sig försvinner, och att bidra ekonomiskt, så att människor
            stannar så nära sina hem som möjligt och kan återvända den dag
            situationen blir annorlunda.
          </note>
          <note>
            Jag noterar att människor är på flykt inom
          </note>
          <note>
            Jugoslavien. Det rör sig om en miljon människor.
          </note>
          <note>
            De söker sig också till andra länder. Flera hundra tusen befinner
            sig utanför Jugoslavien. Vi har här i
          </note>
          <note>
            Sverige inget behov av att ge några andra signaler än andra länder
            om lagstiftning och skyddsbestämmelser, som gäller bl.a. på grund
            av internationella konventioner som vi har skrivit under. Jag
            tror inte att vi är mer lättlurade än andra myndigheter runt om
            i Europa.
          </note>
          <note>
            Sedan tar Ian Wachtmeister upp önskemålet om öppenhet och att
            man skall tala om vilka regler, bestämmelser och kostnader som
            gäller för den här verksamheten. Jag vill i högsta grad medverka
            till detta bl.a. för att motverka de många lögner och myter som
            finns om asylpolitiken och flyktingpolitiken.
          </note>
          <note type="speaker">
            Anf. 51 IAN WACHTMEISTER (nyd):
          </note>
          <note>
            Herr talman! Den andra delen av frågan gällde om regeringen är
            beredd att diskutera detta. Jag tror att vi behöver diskutera
            det över alla partigränser för att komma fram till en flykting-
            och invandringspolitik som man kan definiera. Det kan man knappast
            i dag.
          </note>
          <note>
            När det gäller bomberna och allt det hemska och otäcka som händer
            i Jugoslavien har vi inte någon som helst annan uppfattning. Det
            är hemskt, och det måste stoppas. Jag vill för säkerhets skull
            understryka att jag är en minst lika snäll människa som kulturministern,
            skulle jag tro i alla fall. Det är inte detta det handlar om.
            Det handlar om vad vi kan göra och hur vi skall göra det.
          </note>
          <note>
            Det finns 15 miljoner registrerade flyktingar i världen. Det
            finns säkert 315 miljoner som är flyktingar i den bemärkelse vi
            menar. Vi kan inte lösa problemen för alla dem. Därför måste vi
            agera mycket strikt och mycket effektivt. Det gör man inte. Vilka
            överskridanden av den gällande budgeten är nu på gång? Hur mycket
            dyrare blir det nu?
          </note>
          <note>
            Anf. 52 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Kostnaderna finns redovisade i den nyligen framlagda
            kompletteringspropositionen.
          </note>
          <note>
            Jag har noterat att Ian Wachtmeister i sin fråga säger att orsaken
            till att människor flyr är fattigdom och krig. Han säger vidare
            att det inte finns något särskilt skyddsbehov för dessa människor.
            Det förvånar mig att höra att människor inte har något särskilt
            skyddsbehov när bomberna faller över dem. Bakgrunden till att
            det nu inte verkställs avvisningar till Jugoslavien är bl.a. krigssituationen
            och den osäkerhet som i övrigt gäller om hur det faktiskt ser
            ut i landet och vad som kan hända under den närmaste tiden.
          </note>
          <note type="speaker">
            Anf. 53 IAN WACHTMEISTER (nyd):
          </note>
          <note>
            Herr talman! Jag vet inte om att jag ens har använt ordet skyddsbehov.
            Jag håller med om att det är förfärligt i Jugoslavien och att
            det är förfärligt på många ställen i världen. Men vi talar om
            vilken politik Sverige skall föra och vilka signaler vi sänder
            ut.
          </note>
          <note>
            Dessutom är människor i Sverige mycket oroade.
          </note>
          <note>
            De otroligt kraftiga kostnadsökningar som nu är på gång skall
            ställas mot fattigpensionärer osv. Där finns det plötsligt inte
            pengar. Man måste vara ärlig och uppriktig om den här ekvationen.
            Det går inte att dölja dessa siffror. Vi ställer upp för att diskutera
            detta så att man kan komma fram till ett resultat. Den politik
            vi har i dag verkar inte fungera. Den regleras med köer, precis
            som sjukvården gör när den inte fungerar.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1991/92:764 om rättssäkerheten i utvisningsärenden
          </note>
          <note>
            Anf. 54 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Karl-Göran Biörsmark har -- mot bakgrund av rikspolisstyrelsens
            avvisning av den iranska motståndsrörelsen mujahedins representant
            i Sverige -- frågat mig om jag överväger någon översyn av gällande
            lagstiftning med syfte att stärka rättssäkerheten så att ingen
            kan utvisas ur landet utan att först få sin sak prövad.
          </note>
          <note>
            Låt mig först slå fast att jag helt instämmer med
          </note>
          <note>
            Karl-Göran Biörsmark i fråga om vikten av hög rättssäkerhet i
            utvisningsärenden. Jag skall inte diskutera ett enskilt ärende,
            men Karl-Göran
          </note>
          <note>
            Biörsmarks fråga bygger på vissa oklarheter om innebörden av
            gällande rätt, vilka jag gärna vill reda ut.
          </note>
          <note>
            Lagen (1991:572) om särskild utlänningskontroll trädde i kraft
            den 1 juli 1991. De fyra största riksdagspartierna stod eniga
            bakom beslutet.
          </note>
          <note>
            Rättssäkerhetsfrågor diskuterades mycket ingående i lagstiftningsärendet.
          </note>
          <note>
            Av lagens första paragraf framgår att lagen skall användas i
            de fall avvisning enligt utlänningslagen inte kan ske. Av såväl
            ordalydelsen som förarbeten till lagen framgår alltså mycket klart
            att den särskilda lagen skall användas endast i de fall utlänningslagen
            inte kan tillämpas.
          </note>
          <note>
            Rikspolisstyrelsens agerande i ärendet skall ses mot denna bakgrund.
          </note>
          <note>
            Enligt lagen om särskild utlänningskontroll skall en förhandling
            hållas vid en tingsrätt innan regeringen meddelar beslut om utvisning.
            Vid förhandling skall utlänningen höras. Någon prövning av ärendet
            görs alltså inte av tingsrätten utan endast av regeringen. Det
            är av rättsäkerhetsskäl angeläget med muntlig förhandling i ärenden
            enligt den angivna lagen. Praktiska och principiella invändningar
            finns mot att hålla förhandling i regeringskansliet. Det kan t.ex.
            aldrig bli aktuellt att regeringen håller förhandling. Den valda
            lösningen har därför ansetts ändamålsenlig.
          </note>
          <note>
            Innan en persom avvisas enligt utlänningslagen skall en materiell
            prövning ske i enlighet med lagens bestämmelser. Vidare har myndigheter
            i sådana ärenden att följa förvaltningslagen.
          </note>
          <note>
            I det aktuella fallet var det fråga om en person som vistades
            i landet inom den viseringsfria tiden och alltså inte hade uppehållstillstånd
            i Sverige. I ett sådant fall kan en polismyndighet, under vissa
            förutsättningar, besluta om avvisning. Detta beslut får överklagas
            till invandrarverket. Verkställighet får ske innan beslutet vunnit
            laga kraft.
          </note>
          <note>
            Invandrarverkets beslut kan överklagas till utlänningsnämnden.
          </note>
          <note>
            Mitt svar på Karl-Göran Biörsmarks fråga är att jag anser att
            gällande lagstiftning fyller kraven på rättssäkerhet och att det
            för närvarande inte finns anledning att göra någon översyn av
            dessa bestämmelser.
          </note>
          <note type="speaker">
            Anf. 55 KARL-GÖRAN BIÖRSMARK (fp):
          </note>
          <note>
            Herr talman! Statsrådet skriver i sitt svar: ''Låt mig först
            slå fast att jag helt instämmer med Karl-Göran
          </note>
          <note>
            Biörsmark i fråga om vikten av hög rättssäkerhet i utvisningsärenden.''
            Men ändå landar statsrådet så småningom på att gällande lagstiftning
            fyller kraven.
          </note>
          <note>
            Jag ifrågasätter detta. När handläggningen av det aktuella ärendet
            ägde rum skedde frihetsberövandet med hjälp av lagen om särskild
            utlänningskontroll. Precis som statsrådet vältaligt har sagt finns
            det ett visst förfaringssätt för detta. I
          </note>
          <note>
            det förfaringssättet ligger att man skall ha ett domstolsförfarande
            och att regeringen så småningom skall ta ställning. Detta var
            uppläggningen när SÄPO grep in. Men det blev inte så.
          </note>
          <note>
            Helt plötsligt drog man tillbaka ärendet för att pröva det enligt
            annan lag. Varför gör man på det sättet? Varför tillämpade man
            inte den säkra gången där man får pröva saken? I stället tog man
            till en lag som ger en annan möjlighet att agera snabbt och, som
            man tycker i det här fallet, effektivt, nämligen att förflytta
            den här personen ut ur landet. Vad fanns det för grund för att
            göra på det sättet?
          </note>
          <note>
            SÄPO-chefen säger i en intervju: Om vi hade kunnat bevisa att
            hon stött aktionen med råd eller dåd hade vi begärt henne åtalad
            för mordbrand. Nu kan vi inte bevisa det. Men däremot vet vi att
            hon inte avstyrde handlingen, och det är fullt tillräckligt.
          </note>
          <note>
            Detta öppnar oanade perspektiv. Om man inte avstyr en handling
            kan man bli dömd utan dom och rannsakan. Jag undrar om statsrådet
            verkligen ställer upp på att det är rättssäkert.
          </note>
          <note>
            Anf. 56 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Den här personen har inte blivit utvisad från Sverige
            med hjälp av lagen om särskild utlänningskontroll. Hon har blivit
            utvisad genom tillämpning av utlänningslagen. Den har i detta
            fall hanterats av polisen. Detta beslut av polisen kan överklagas
            till invandrarverket. Är man inte nöjd med invandrarverkets uppfattning
            kan man dessutom överklaga det till utlänningsnämnden.
          </note>
          <note>
            Denna möjlighet kvarstår för den person som det här ärendet berör.
            I den meningen anser jag att rättssäkerhetskraven är uppfyllda.
            Personen i fråga är inte, som Karl-Göran Biörsmark antydde i slutet
            av sitt anförade, dömd för någonting.
          </note>
          <note type="speaker">
            Anf. 57 KARL-GÖRAN BIÖRSMARK (fp):
          </note>
          <note>
            Herr talman! Dömd är hon naturligtvis för oss som har sett förfaringssättet,
            även om hon rent tekniskt inte är dömd. Om en person blir anklagad
            för en sak och det inte går att bevisa att personen har gjort
            detta, men man handlar som om hon vore dömd --
          </note>
          <note>
            i detta fall att snabbt förflytta henne ur landet genom att använda
            en annan lag -- anser jag att hon är dömd.
          </note>
          <note>
            Birgit Friggebo säger att denna person kan överklaga. Det är
            lätt att stå här och säga det, när man har skickat ut vederbörande
            ur landet, att hon från en annan ort skall börja ett överklagningsförfarande
            mot det som skedde i
          </note>
          <note>
            Sverige. Det är naturligtvis ganska svårt.
          </note>
          <note>
            Jag tycker att det hade varit rimligt att man hade fullföljt
            den lag som man först använde sig av och att hon hade fått sin
            sak prövad. Regeringen hade då kunnat ta ställning till saken.
          </note>
          <note>
            Anf. 58 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Karl-Göran Biörsmark förstår självfallet att jag
            inte här, på samma sätt som han gör, kan ta ställning till polisens
            ställningstagande, till ansökan till regeringen om att få använda
            den särskilda utlänningskontrollen eller att själv ta ställning
            till om man skulle utvisa personen på grund av utlänningslagens
            bestämmelser. Detta är ett beslut som rikspolisstyrelsen har det
            hela och fulla ansvaret för.
          </note>
          <note type="speaker">
            Anf. 59 KARL-GÖRAN BIÖRSMARK (fp):
          </note>
          <note>
            Herr talman! Jag tar ingalunda ställning i det ena eller andra
            fallet. Min utgångspunkt är att jag inte vet -- och tydligen är
            det inte heller någon annan som vet någonting i sak. Vi får i
            alla fall inte upp det i ljuset. Det är mycket möjligt att man
            hade landat på att den här personen skulle utvisas, men när statsrådet
            skriver i sitt svar att det är viktigt med rättssäkerheten och
            att hon delar min uppfattning, är min poäng att man i detta fall
            aldrig fick saken prövad. Vi vet alltså inte.
          </note>
          <note>
            Att man sedan med hjälp av den här lagen så småningom kan överklaga
            från den plats där man befinner sig utanför landets gränser är
            en ventil, men enligt mitt förmenande -- och jag hade hoppats
            att det också skulle vara statsrådets svar -- är man tvungen att
            titta på detta ur rättssäkerhetssynpunkt.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1991/92:741 om utjämning av löneskillnaderna
            mellan män och kvinnor
          </note>
          <note>
            Anf. 60 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Ines Uusmann har frågat mig vilka initiativ jag
            avser att ta för att löneskillnaderna mellan män och kvinnor skall
            utjämnas.
          </note>
          <note>
            Ines Uusmann nämner själv löneskillnadsutredningen, som under
            generaldirektören Ingemar Mundebo nu arbetar för att belysa orsakerna
            till löneskillnaderna och lämna förslag till åtgärder. Utredningen
            skall lämna sitt betänkande före utgången av detta år. Det säger
            sig självt att utredningsresultaten kommer att bli avgörande för
            vilka åtgärder som behöver vidtas på detta område. Jag vill således
            inte nu föregripa utredningsarbetet genom att ha en färdig uppfattning
            om vilka initiativ som kan komma att behövas.
          </note>
          <note>
            Däremot anser jag -- och här är säkert Ines
          </note>
          <note>
            Uusmann och jag överens -- att löneskillnaderna mellan kvinnor
            och män är en av de viktigaste jämställdhetsfrågorna vi har att
            arbeta med. Även om löneskillnaderna i Sverige, såvitt vi nu vet,
            torde vara mindre än i många andra länder, bl.a.
          </note>
          <note>
            inom EG, får vi självfallet inte slå oss till ro med det. Att
            skillnaderna i Sverige nu tenderar att öka är också synnerligen
            oroande.
          </note>
          <note>
            Det finns naturligtvis flera orsaker till löneskillnaderna. Några
            av dem har Ines Uusmann själv pekat på i sin fråga, t.ex. kvinnors
            deltidsarbete och deras utbildningsbakgrund. Men det finns också
            skillnader som inte kan förklaras på annat sätt än att de utgör
            ren könsdiskriminering.
          </note>
          <note>
            Att komma till rätta med dessa skillnader, särskilt sådana som
            inte har några sakliga grunder, är en fråga som i hög grad berör
            arbetsmarknadens parter. Jag utgår ifrån att parterna nu arbetar
            intensivt med denna liksom med andra frågor som hänger samman
            med kvinnors villkor i arbetslivet.
          </note>
          <note>
            Den nya jämställdhetslagen är ett bra instrument för ett sådant
            arbete. Enligt den skall arbetsgivare och arbetstagare särskilt
            verka för att utjämna och förhindra skillnader i löner och andra
            anställningsvillkor mellan kvinnor och män som utför arbete som
            är lika eller att betrakta som likvärdigt.
          </note>
          <note>
            En redovisning för hur detta skall ske kan lämpligen göras i
            den plan för jämställdhetsarbetet som varje arbetsgivare med fler
            än tio anställda skall upprätta i enlighet med den nya lagen.
          </note>
          <note>
            Förbudet mot lönediskriminering har också skärpts, vilket kommer
            att göra det lättare att få sådana ärenden prövade i domstol.
            Det är nu bara att sätta i gång och använda den lag vi har.
          </note>
          <note>
            Ingemar Mundebo konstaterade häromveckan, på en presskonferens
            som kulturdepartementet och löneskillnadsutredningen anordnade,
            att gapet mellan teori och verklighet fortfarande är stort, både
            när det gäller lönefrågor och andra jämställdhetsfrågor, och att
            mycket återstår att göra. Jag delar helt hans uppfattning härvidlag
            och kan försäkra Ines Uusmann om att regeringen för sin del kommer
            att arbeta aktivt för att jämställdheten på detta och andra områden
            skall öka. Regeringens åtgärder för att förnya den offentliga
            sektorn kommer att innebära ett väsentligt steg i den riktningen.
          </note>
          <note type="speaker">
            Anf. 61 INES UUSMANN (s):
          </note>
          <note>
            Herr talman! Jag vill tacka statsrådet för svaret.
          </note>
          <note>
            Jämställdhetspolitiken har inte varit det politiska sakområde
            som kulturministern har gjort sig mest känd för att prioritera.
            I det pressmeddelande som kom strax före jul, där Birgit Friggebos
            nya departement presenterades, står det att jämställdhetspolitiken
            främst kommer att utmärkas genom en satsning på att avreglera
            den offentliga sektorn. Det är, såvitt jag förstår, ett av de
            få uttalanden som Birgit Friggebo har gjort om jämställdhet sedan
            hon fick detta ansvar i regeringen. Det budskapet kan man också
            se i regeringsförklaringen från oktober förra året, dvs.
          </note>
          <note>
            att privatisering av vård och omsorg är kvinnornas chans på arbetsmarknaden
            i Sverige. Jag blir litet förundrad när detta kommer tillbaka
            i slutet av svaret på min fråga.
          </note>
          <note>
            I Sverige arbetar nästan alla kvinnor och män och försörjer sig
            själva -- arbetslösheten ökar visserligen, men det är det normala
            -- men fortfarande är kvinnorna underordnade och har lägre lön.
            Man brukar säga att där män får bra betalt för att smutsa ned
            med olja, sot och liknande, får kvinnor dåligt betalt för att
            göra rent, ofta då i kombination med att de dessutom har ett mänskligt
            ansvar.
          </note>
          <note>
            Jag vill kommentera en sak i svaret. Det står där att utbildningen
            skulle vara en orsak till att kvinnor har lägre lön. Jag har i
            min fråga sagt att kvinnor har lägre lön oavsett utbildning. I
            Kvinnors roll i ekonomin, bil. 23 till LU 90, konstateras att
            kvinnor och män har ungefär samma kunskapskapital i dag, men kvinnorna
            får ett sämre ekonomiskt utfall av detta.
          </note>
          <note>
            Anf. 62 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag säger också i mitt svar att det finns utslag
            av ren könsdiskriminering även när utbildningsbakgrunden är lika.
            Vad vi kan notera är att skillnaderna mellan mäns och kvinnors
            löner ökar framför allt i offentlig sektor, inte minst ute i kommunerna.
          </note>
          <note>
            Min uppfattning är, att en av orsakerna till att 80-
          </note>
          <note>
            talet i viss mån blev jämställdhetens förlorade årtionde är att
            man inte tog itu med strukturomvandlingen och förnyelsen ute i
            kommunerna under den fantastiska högkonjunkturen. Då hade det
            varit enklare att åstadkomma förnyelsen. Den chansen togs inte,
            och nu är vi i den situationen att vi måste sanera svensk ekonomi
            samtidigt som strukturomvandlingen måste ske.
          </note>
          <note>
            Det har alltså bidragit till att 80-talet nu i många avseenden
            beskrivs som ett årtionde då jämställdheten i varje fall inte
            gick framåt och i vissa fall också gick tillbaka. Det pågick många
            aktiviteter under 70-talet, och då grundlades mycket lagstiftningsvägen.
            Under 80-talet har det varit ganska tyst om jämställdheten.
          </note>
          <note>
            Jag menar att det är en av orsakerna till den situation som vi
            nu har. Man måste göra jämställdhetsfrågorna mycket tydligare,
            och vi måste våga tala mer om dem.
          </note>
          <note>
            Jag är av den alldeles bestämda uppfattningen att
          </note>
          <note>
            90-talet kommer att bli och bör bli jämställdhetens årtionde.
            I detta ingår en förnyelse och effektivisering av den offentliga
            sektorn. Det kommer att innebära möjligheter att också betala
            bra löner till kvinnor, som har sina arbeten i framför allt den
            offentliga sektorn.
          </note>
          <note type="speaker">
            Anf. 63 INES UUSMANN (s):
          </note>
          <note>
            Herr talman! Om det vore så enkelt att det räckte att strukturera
            om den offentliga sektorn för att kvinnor skulle få en rättvis
            lön tror jag att man hade kunnat åstadkomma det redan i dag.
          </note>
          <note>
            Den största arbetsmarknaden för kvinnor i
          </note>
          <note>
            Stockholm är kontorsarbetsmarknaden, och den finns både i den
            offentliga sektorn och i den privata sektorn; i den offentliga
            sektorn är det både en statlig och en kommunal arbetsmarknad.
            Faktum är att på denna arbetsmarknad har kvinnorna den sämsta
            lönen i den privata sektorn.
          </note>
          <note>
            Det räcker alltså inte, fru statsråd, att säga att om vi omstrukturerar
            den offentliga sektorn åstadkommer vi en rättvis lönesättning
            för kvinnor.
          </note>
          <note>
            Det är tyvärr att förenkla alldeles för mycket. Det krävs helt
            andra saker. Jag tror att det är mycket viktigt att också statsrådet
            är med och skapar opinion för detta.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1991/92:746 om kvinnorepresentationen vid
            EG-
          </note>
          <note>
            förhandlingarna
          </note>
          <note>
            Anf. 64 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Karin Starrin har frågat mig hur jag kommer att
            arbeta så att kvinnor finns med i de olika förhandlingsgrupperna
            när det gäller Sveriges förhandlingar om medlemskap i EG. Som
            Karin
          </note>
          <note>
            Starrin också nämner i sin fråga sade statsrådet Ulf
          </note>
          <note>
            Dinkelspiel i en interpellationsdebatt den 27 mars att såväl
            kvinnor som män självfallet kommer att delta i förhandlingsarbetet.
          </note>
          <note>
            Det förhåller sig vid medlemskapsförhandlingarna på samma sätt
            som vid EES-förhandlingarna, att ett stort antal representanter,
            både från olika departement och från myndigheter, blir direkt
            berörda. Oftast är det de personer som har ansvaret för de olika
            sakområdena som är aktuella i sammanhanget. Det är självfallet
            angeläget att fler kvinnor deltar i detta arbete. Man behöver
            dock inte helt utesluta att även män kan ha ett kvinnoperspektiv
            på EG-frågorna.
          </note>
          <note>
            Jag kan nämna att regeringen inom kort kommer att förordna ledamöter
            i det s.k. rådet för
          </note>
          <note>
            Europafrågor. Antalet kvinnor kommer därvid att öka. Jag hoppas
            att vi kan gå vidare på den vägen.
          </note>
          <note>
            Jag håller således helt med Karin Starrin om att det är viktigt
            med ett kvinnoperspektiv på EG-
          </note>
          <note>
            frågorna, liksom för den delen på de flesta samhällsfrågor. Eftersom
            jag har samordningsansvaret för jämställdhetsfrågorna i regeringen
            är det också jag och mina medarbetare som bevakar och granskar
            i stort sett samtliga ärenden som regeringen nu fattar beslut
            om ur ett kvinno- och jämställdhetsperspektiv. Så har skett också
            när det gäller EES-avtalet, och jag kan försäkra Karin Starrin
            om att så kommer att ske även i fråga om ett framtida avtal med
            EG.
          </note>
          <note>
            Till sist vill jag understryka att den osäkerhet som
          </note>
          <note>
            Karin Starrin menar att många kvinnor känner inför ett svenskt
            medlemskap i EG måste tas på allvar. En bred och saklig debatt
            om dessa frågor är därför mycket viktig. En hel del har redan
            gjorts.
          </note>
          <note>
            T.ex. kan jag nämna att statistiska centralbyrån i nästa vecka
            kommer att publicera en s.k. lathund med jämförande statistik
            om kvinnors situation i
          </note>
          <note>
            Sverige och i EG-länderna. Publikationen har tillkommit med stöd
            av särskilda jämställdhetsmedel från regeringen. Inom kort kommer
            också en bilaga till långtidsutredningen med titeln Svenska kvinnor
            möter Europa. Den innehåller en fördjupad analys av konsekvenserna
            för svenska kvinnor av ett närmare samarbete med
          </note>
          <note>
            EG.
          </note>
          <note>
            Det behövs emellertid mer information om dessa frågor. Därför
            ter det sig naturligt att en del av de medel som nu föreslagits
            i kompletteringspropositionen för en bred och allsidig EG-information
            används för frågor som rör kvinnorna och EG.
          </note>
          <note type="speaker">
            Anf. 65 KARIN STARRIN (c):
          </note>
          <note>
            Herr talman! Jag ber att få tacka statsrådet för svaret. Det
            känns betryggande att få den här bekräftelsen på att statsrådet
            kommer att bevaka just EG-frågan utifrån ett kvinnoperspektiv.
          </note>
          <note>
            Jag vill verkligen också betona att jag inte vill bli anklagad
            för att ha uppfattningen att inte män också kan ha kvinnoperspektiv
            på EG-frågorna.
          </note>
          <note>
            Det är bra att vi här får satt på pränt att statsrådet kommer
            att bevaka och granska just EG-frågorna utifrån ett kvinnoperspektiv.
          </note>
          <note>
            Jag vill då samtidigt fråga hur statsrådet mera direkt kommer
            att genomföra den bevakningen. Kommer statsrådet att se till att
            kvinnor är representerade bland de tjänstemän på de berörda departementen
            och myndigheterna som kommer att jobba med just förhandlingsfrågan?
            Det är här oerhört viktigt att man förekommer skeendet och inte
            bara efteråt konstaterar hur det har blivit.
          </note>
          <note>
            Det är mycket allvarligt, tycker jag, att kvinnor känner så stor
            osäkerhet inför den här saken. Enligt de senaste SIFO-siffrorna
            är tre av fyra kvinnor osäkra. Det får inte bero på osäkerhet
            att man eventuellt avstår från att delta i folkomröstningen, utan
            det är oerhört viktigt att vi åstadkommer större möjligheter för
            just kvinnor att ta ställning och svara ja eller nej vid den slutliga
            folkomröstningen.
          </note>
          <note>
            Min tilläggsfråga är: Hur tänker statsrådet då se till att pengar
            används till just ett kvinnoperspektiv på
          </note>
          <note>
            EG-frågorna?
          </note>
          <note>
            Anf. 66 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Som jag redovisat i svaret är det främst de tjänstemän
            av båda könen som på olika myndigheter och verk och i regeringen
            har hand om sakfrågorna som naturligen skall vara med i förhandlingsgrupperna
            när det gäller EG. De utses inte heller i någon direkt formell
            ordning.
          </note>
          <note>
            Vad det handlar om är då naturligtvis att följa de olika förhandlingsgrupper
            som finns och se om det där saknas kompetens. Det är en uppgift
            som gäller allmänt, både för mig och för den jämställdhetsenhet
            som finns på kulturdepartementet.
          </note>
          <note>
            Frågan om pengarna och informationen behandlas ju nu i riksdagen
            med anledning av kompletteringspropositionen. Det skulle naturligtvis
            vara uppseendeväckande om inte några medel kom att användas för
            information som rör kvinnorna och EG, eftersom det är en så central
            del av det ställningstagande som svenska folket så småningom skall
            ställas inför.
          </note>
          <note>
            Jag vill också berätta att Ulf Dinkelspiel och jag fram på höstkanten
            kommer att ordna ett särskilt seminarium där vi kommer att inbjuda
            ett antal kvinnor för att lyssna till vilka krav man ställer på
            information och på förhandlingsuppläggningen inför förhandlingarna
            med EG.
          </note>
          <note type="speaker">
            Anf. 67 KARIN STARRIN (c):
          </note>
          <note>
            Herr talman! Jag får tacka för tilläggsuppgifterna.
          </note>
          <note>
            Det är oerhört angeläget, tycker jag, att vi jobbar med konkreta
            saker, typ det här seminariet som skall ordnas under hösten. Återigen:
            Det får inte bero på osäkerhet och okunnighet att kvinnor avstår
            från att ta ställning eller svarar nej i en så stor och viktig
            fråga; man måste göra det med utgångspunkt i en övertygelse och
            ett klart ställningstagande som innebär ett ja eller ett nej.
          </note>
          <note>
            Det är bra att statsrådet säger att det skulle vara anmärkningsvärt
            om inte en del av de pengar som föreslås i kompletteringspropositionen
            skulle användas också till att upplysa och undervisa kvinnor.
            Jag vill då säga till statsrådet att det skulle vara bra med ett
            officiellt uttalande om just det.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1991/92:761 om jämställdhetsperspektiv på
            unga flickors arbetslöshet
          </note>
          <note>
            Anf. 68 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Kristina Svensson har frågat mig vilka initiativ
            jag kommer att ta för att belysa arbetslöshetens effekter för
            unga kvinnor ur ett jämställdhetsperspektiv.
          </note>
          <note>
            Ungdomar i åldrarna 16--24 år har drabbats betydligt hårdare
            än äldre av den senaste tidens arbetslöshet. Arbetslösheten är
            emellertid nästan dubbelt så hög för män i dessa åldrar som för
            kvinnor. Unga kvinnor har inte heller lämnat arbetskraften i högre
            grad än män. Ungefär lika stora andelar kvinnor som män studerar
            resp. är latent arbetsökande. Antalet hemarbetande kvinnor upp
            till 24 år har inte ökat vid en jämförelse ett år tillbaka i tiden.
            Tvärtom har en minskning skett.
          </note>
          <note>
            Detta är den bild som siffrorna ger oss på riksnivå.
          </note>
          <note>
            Den ger i dag inte stöd för Kristina Svenssons tes att unga kvinnor
            är värre utsatta än unga män. Å
          </note>
          <note>
            andra sidan finns det en del varningssignaler inför framtiden
            för kvinnornas del, bl.a. i AMS senaste prognoser, som vi naturligtvis
            måste ta på allvar.
          </note>
          <note>
            Jag kan glädja Kristina Svensson med att initiativ till den belysning
            hon efterlyser redan förbereds inom civildepartementet. Ungdomsminister
            Inger
          </note>
          <note>
            Davidson kommer att föreslå regeringen att en utredning tillkallas
            för att närmare belysa ungdomars, och särskilt utsatta ungdomars,
            speciella situation när det gäller bl.a. boende och arbete.
          </note>
          <note>
            Det viktigaste är dock inte att kartlägga utan att vidta åtgärder
            på grundval av de kunskaper som vi redan har. Flera av de förslag
            som lagts fram i både budget- och kompletteringspropositionen
            har just haft till syfte att motverka ungdomsarbetslösheten.
          </note>
          <note>
            Förutom ungdomspraktiken görs stora satsningar på utbildning.
          </note>
          <note>
            Slutligen vill jag understryka att jag precis som
          </note>
          <note>
            Kristina Svensson framöver kommer att med stor uppmärksamhet
            följa ungdomsarbetslösheten och dess konsekvenser från jämställdhetssynpunkt.
          </note>
          <note type="speaker">
            Anf. 69 KRISTINA SVENSSON (s):
          </note>
          <note>
            Herr talman! Jag tackar kulturministern för svaret.
          </note>
          <note>
            Jag vill påpeka att jag inte har hävdat att unga kvinnor i dag
            skulle vara hårdare drabbade av arbetslöshet än unga män. Däremot
            handlar det om de varningssignaler som vi måste ta fasta på.
          </note>
          <note>
            Förmodligen kommer arbetslösheten bland unga kvinnor att öka
            betydligt. Detta beror ju på att arbetslösheten först drabbar
            byggnadsbranschen och industrin. Som en följd blir det arbetslöshet
            inom handeln och servicenäringarna. Där finns kvinnorna, och naturligtvis
            är de unga kvinnorna mer utsatta än andra kvinnor.
          </note>
          <note>
            Det är bra att civilministern kommer att tillsätta en utredning
            som ser på ungdomarnas situation när det gäller boende och arbete.
            Det hade varit ännu bättre om det hade varit jämställdhetsministern
            som hade tagit ett initiativ för att verkligen belysa det hela
            ur ett jämställdhetsperspektiv. Det behövs en hög beredskap. Man
            har myntat ett uttryck, den permanenta tillfälligheten, som syftar
            på just kvinnors situation på arbetsmarknaden efter arbetslöshet.
            Jag undrar vad jämställdhetsministern och kulturministern har
            för recept. Vilka initiativ kan vi förvänta oss när det gäller
            just jämställdhet och unga kvinnor?
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1991/92:762 om ökad kvinnorepresentation i
            beslutande organ
          </note>
          <note>
            Anf. 70 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Ingegerd Sahlström har frågat mig på vilket sätt
            jag ämnar verka för att vi skall nå en ökad kvinnorepresentation.
            När skall det bli en självklarhet att kvinnor nomineras och väljs
            i samma utsträckning som män, undrar Ingegerd
          </note>
          <note>
            Sahlström. Det undrar jag också.
          </note>
          <note>
            Det är verkligen, precis som Ingegerd Sahlström säger, hög tid
            att börja tillämpa alla vackra program om jämställdhet. Jag önskar
            att jag som jämställdhetsminister kunde se till att så skedde
            omedelbart. Men fullt så enkelt är det nu tyvärr inte. Det vet
            Ingegerd Sahlström lika väl som jag.
          </note>
          <note>
            Regeringen kan bara påverka sammansättningen i de organ som regeringen
            själv tillsätter. Och här har det faktiskt skett en hel del på
            senare år. Andelen kvinnor i centrala statliga styrelser t.ex.
            är nu 31 %.
          </note>
          <note>
            Vi uppnådde således målet 30 % till år 1992 med en liten marginal.
            I de regionala styrelserna, där ju inte regeringen utser alla
            ledamöter, har vi fortfarande en bit kvar till målet; andelen
            kvinnor där är nu 26 %.
          </note>
          <note>
            Sedan gäller det att nå 40-procentsmålet till år 1995
          </note>
          <note>
            för att nå slutmålet om en jämn könsfördelning till år 1998.
            Det tror jag för egen del kommer att kräva en hel del arbete.
            Jag vill understryka att vi alla måste ta ansvar för det arbetet.
            Det gäller självfallet i fråga om både de direkt och de indirekt
            valda församlingarna. Jag är övertygad om att det finns en hel
            del att göra i denna fråga även inom
          </note>
          <note>
            Ingegerd Sahlströms eget parti. Samtidigt står det klart, att
            även om andelen kvinnor i riksdagen har gått ned, finns inte den
            utvecklingen i kommuner och landsting.
          </note>
          <note>
            Däremot intar fackföreningsrörelsen avgjort jumboplatsen när
            det gäller kvinnor på ledande poster. Även om man har ökat sin
            andel kvinnor i de statliga styrelserna på senare år, tycker jag
            att det är bedrövligt att t.ex. LO med så många kvinnliga medlemmar,
            som dessutom driver dessa frågar mycket aktivt, styrs nästan uteslutande
            av män.
          </note>
          <note>
            Också inom näringslivet är som bekant mansdominansen stor. Det
            är ytterst förvånande att
          </note>
          <note>
            Sverige, med sin höga andel förvärvsarbetande kvinnor, har så
            låg andel kvinnor på chefsposter.
          </note>
          <note>
            För att exakt få veta hur det förhåller sig med frågan om de
            kvinnliga cheferna, inom både privat och offentlig sektor, har
            regeringen nyligen givit statistiska centralbyrån i uppdrag att
            genomföra en omfattande kartläggning. Jag hoppas att denna, som
            beräknas bli färdig inom kort, skall kunna bli startskottet för
            en nytändning i frågan.
          </note>
          <note>
            Även om Sverige således på många sätt intar en tätposition i
            världen både i denna och i andra jämställdshetsfrågor, återstår
            det en hel del att göra. Som jag har sagt tidigare i dag här i
            kammaren kommer jag självfallet att göra vad som står i min makt
            för att kvinnors inflytande och villkor i samhället skall öka.
            Men då måste också en hel del män vara med och arbeta för jämställdhet.
          </note>
          <note>
            De måste också vara beredda att avstå från en del av sitt inflytande
            och ge plats för kompetenta kvinnor.
          </note>
          <note type="speaker">
            Anf. 71 INGEGERD SAHLSTRÖM (s):
          </note>
          <note>
            Herr talman! Jag får tacka så mycket för svaret. Det är ganska
            allmänt hållet och i mycket är vi säkert eniga, statsrådet Friggebo
            och jag.
          </note>
          <note>
            Jag noterade framför allt den trevliga skrivningen i det sista
            stycket, nämligen att statsrådet kommer att göra vad som står
            i hennes makt för att kvinnors inflytande och villkor i samhället
            skall öka.
          </note>
          <note>
            Jag efterlyser emellertid litet mer engagemang. I
          </note>
          <note>
            dag höjer ju kvinnorna i Sverige sina röster. Mycket beror detta
            kanske på den politik som förs just nu och på de beslut som fattas
            här i riksdagen och ute i kommunerna. Många kvinnor uppfattar
            situationen som ganska kvinnoovänlig. Jag tycker att det jämställdhetsarbete
            som hittills har bedrivits, även under 80-talet, har varit mycket
            framgångsrikt både för män och för kvinnor, men jag har en känsla
            av att arbetet nu på något sätt har avstannat. En orsak, som vi
            har talat om tidigare, är att det har blivit färre kvinnor i riksdagen.
          </note>
          <note>
            I svaret skriver Birgit Friggebo att jag bör göra något inom
            mitt eget parti. Det lovar jag att göra, men jag noterar ändå
            att de socialdemokratiska kvinnorna utgör 41 % av alla socialdemokrater
            i riksdagen, och det tycker jag är bra. Minskningen av andelen
            kvinnor i riksdagen tycker jag emellertid är ett bakslag för jämställdheten,
            och jag vill som sagt ha ett ökat engagemang från jämställdhetsministerns
            sida. Vad tänker Birgit
          </note>
          <note>
            Friggebo göra? Tidigare hörde jag att det gällde att vara tydligare
            och tala klarare i dessa frågor. När kommer det att ske nu när
            så många av Sveriges kvinnor faktiskt är så engagerade i kvinnofrågorna?
          </note>
          <note>
            Anf. 72 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Det sker ofta, och jag är naturligtvis tacksam för
            att de socialdemokratiska kvinnorna gör det möjligt att i riksdagens
            talarstol ta upp frågorna.
          </note>
          <note>
            Som jag sade tidigare har jag den uppfattningen att
          </note>
          <note>
            80-talet litet grand har varit jämställdhetens förlorade decennium,
            bl.a. mot bakgrund av att det inte var särskilt inne att tala
            om jämställdhetsfrågor.
          </note>
          <note>
            Det fanns en trötthet efter det mycket aktiva 70-
          </note>
          <note>
            talet, då inte minst mitt parti tillsammans med andra drev fram
            den grundläggande lagstiftningen, basen för att kunna gå vidare
            på jämställdhetsområdet. Det skedde mycket i fråga om kvinnornas
            engagemang och organiserandet av kampen.
          </note>
          <note>
            Alla de nätverk som har bildats under 80-talet utgör nu en utomordentligt
            god grund för att kunna bråka mer, kräva mer, vara mycket mer
            tydlig. Framför allt har de betydelse för att vi skall kunna stötta
            varandra, våga stå emot när det hävdas att jämställdheten har
            kommit så långt i Sverige att det inte behöver göras särskilt
            mycket mer och när det gäller att slå hål på de manliga borgar
            som fortfarande finns på många håll i vårt samhälle, de osynliga
            reglerna som gäller.
          </note>
          <note>
            Jag tycker att inte minst den senaste veckans diskussion har
            visat på vad som kan försiggå i de slutna rummen. Därför är den
            viktigaste uppgiften, tror jag, att vi kvinnor vågar ställa krav,
            att synliggöra problemen.
          </note>
          <note>
            Sedan finns det naturligtvis begränsningar både för riksdag och
            regering att i praktiken åstadkomma ökad kvinnorepresentation,
            eftersom nomineringsförfarandet är en angelägenhet för partierna.
            Men då bör de partier som inte sköter sig stå vid skampålen. Jag
            är alldeles övertygad om att kvinnor kommer att säga ifrån mer
            än vad de har gjort hittills.
          </note>
          <note type="speaker">
            Anf. 73 INGEGERD SAHLSTRÖM (s):
          </note>
          <note>
            Herr talman! Kvinnorna har ju redan sagt ifrån och säger fortfarande
            ifrån. Jag tycker inte att min historieskrivning stämmer riktigt
            med Birgit
          </note>
          <note>
            Friggebos. Som jag sade tidigare, anser jag att det har förts
            en mycket aktiv jämställdhetskamp även under 80-talet.
          </note>
          <note>
            Jag har upplevt att både kvinnorna i det
          </note>
          <note>
            Socialdemokratiska partiet och kvinnorna i
          </note>
          <note>
            Folkpartiet tidigare arbetade mycket intensivt med de här frågorna,
            men på senare tid har vi socialdemokratiska kvinnor i dessa frågor
            varit ganska ensamma. Kvinnorna i regeringspartierna har varit
            ganska tysta, tycker jag.
          </note>
          <note>
            Regeringen är själv ett föredöme i fråga om kvinnorepresentation,
            och jag har under de senaste veckorna sysslat med att titta på
            de pressmeddelanden som vi får. Där står det om uppdrag som folk
            utses till. Sakkunniga av olika slag, forskningsråd, expeditionschefer
            och kommittéer tillsätts, och jag läser och läser om
          </note>
          <note>
            Henrik och Karl-Gustav och Mats-Ola och Ingvar, och någon enstaka
            gång är det en kvinna som har blivit utsedd.
          </note>
          <note>
            Jag måste fråga på tal om manliga borgar: Hur är det egentligen
            i regeringen? Är Birgit Friggebo alldeles ensam om att föra jämställdhetens
            talan där?
          </note>
          <note>
            Anf. 74 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag tycker att vi skall driva jämställdhetsfrågorna
            tillsammans och inte utså split mellan oss. Vi kan ha olika medel
            för att uppnå saker och ting, men det är viktigt att kvinnor gör
            det här arbetet tillsammans.
          </note>
          <note>
            När det gäller utseende av personer till olika poster i styrelser
            osv. är det naturligtvis i slutändan totaliteten som är det intressanta.
            Jag vill faktiskt hävda att vi är mycket aktiva när det gäller
            att åstadkomma förändringar. Det har begåtts misstag när det gällt
            landshövdingar, och dem har vi diskuterat här i kammaren tidigare,
            men man kan inte heller där säga att det är bara en regering eller
            något parti som har gjort fel.
          </note>
          <note>
            Sedan säger Ingegerd Sahlström att de socialdemokratiska kvinnorna
            har varit mycket aktiva under senare tid. Det kan ju bl.a. bero
            på det motstånd som har funnits i vissa kretsar och de interna
            problem som har uppdagats litet grand. Det är bra att ni tar den
            kampen, men där är det inte så intressant att fråga vad vi andra
            tycker som står utanför.
          </note>
          <note type="speaker">
            Anf. 75 INGEGERD SAHLSTRÖM (s):
          </note>
          <note>
            Herr talman! Jag tycker att det är mycket intressant att höra
            vad alla Sveriges kvinnor tycker när det gäller att arbeta för
            kvinnornas rättigheter i samhället. Det är möjligt att det ibland
            hettar till litet mer på den ena eller den andra kanten, men det
            som är väsentligt är väl i alla fall att i dag är så många kvinnor
            -- säkert av olika politiska schatteringar -- engagerade i jämställdhetsfrågorna.
          </note>
          <note>
            Då gäller det att vi alla står upp, som jämställdhetsministern
            säger, och jag vädjar till jämställdhetsministern att hon i fortsättningen
            engagerar sig litet mer utåt i de här frågorna, att kvinnorna
            i Sverige känner ett stöd från jämställdhetsministern när det
            gäller att öka kvinnorepresentationen, så att vi får det så bra
            som möjligt för både kvinnor och män i vårt land.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1991/92:763 om medelsindragningarna från kommunerna
            och jämställdheten
          </note>
          <note>
            Anf. 76 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Berit Andnor har frågat mig vilka åtgärder jag avser
            vidta så att de enligt henne för jämställdheten negativa konsekvenserna
            av medelsindragningarna från kommunerna undviks.
          </note>
          <note>
            Frågan är enligt min mening ställd utifrån fel utgångspunkter.
          </note>
          <note>
            I kompletteringspropositionen föreslås ett nytt statsbidrag för
            kommunerna. Syftet är att skapa mer likvärdiga förutsättningar
            mellan kommunerna och att öka kommunernas handlingsfrihet och
            valfrihet. Staten styr inte längre verksamheten genom bidrag utan
            anger mål och riktlinjer, t.ex.
          </note>
          <note>
            via skollag, läroplan och lagstiftning på barnomsorgsområdet,
            och följer sedan upp och utvärderar verksamheten.
          </note>
          <note>
            Det nya systemet innebär bättre förutsättningar både för att
            stärka och utveckla välfärden och för att öka valfriheten för
            kommunerna och de enskilda människorna. Detta är positivt också
            för jämställdheten mellan kvinnor och män.
          </note>
          <note>
            För det första kan de många kvinnor som arbetar inom de kommunala
            verksamheterna nu få fler arbetsgivare att välja emellan, i stället
            för att som tidigare vara hänvisade till en eller två helt dominerande.
            Möjligheterna till en vidgad arbetsmarknad, bättre arbetsvillkor
            i vid mening och t.o.m. högre lön blir större vid ökad konkurrens.
            De nya verksamhetsformerna kommer förmodligen att innebära mindre
            och mer flexibla organisationer, vilket underlättar för de anställda,
            t.ex. att påverka sitt arbetsinnehåll och sina arbetstider.
          </note>
          <note>
            För det andra får de kvinnor som vill nu en reell möjlighet att
            själva driva verksamhet, t.ex. inom barnomsorg och äldreomsorg.
            Det ansvar och inflytande som dessa kvinnor får kommer att bidra
            till att generellt stärka kvinnors inflytande och villkor på arbetsmarknaden.
          </note>
          <note>
            Den omvandlingsprocess som regeringen nu möjliggör i kommuner
            och landsting kommer således att innebära ökad valfrihet och bättre
            villkor för kvinnor, både som arbetstagare och som konsumenter
            av de tjänster som erbjuds. Denna förändring borde ha kommit redan
            under 80-talets högkonjunktur.
          </note>
          <note type="speaker">
            Anf. 77 BERIT ANDNOR (s):
          </note>
          <note>
            Herr talman! Jag tackar statsrådet för svaret.
          </note>
          <note>
            Tyvärr tycker jag att ministern helt undviker att ta upp den
            fråga som jag har ställt, nämligen vilka effekter den mycket kraftiga
            indragningen av medel från kommuner och landsting kommer att få
            för jämställdheten mellan män och kvinnor.
          </note>
          <note>
            Jag håller med ministern om att den nya utformningen av själva
            systemet för statsbidragen är någonting positivt, även om det
            behöver ses över. Det anser ju också regeringen och föreslår någon
            form av expertgrupp som skall jobba vidare.
          </note>
          <note>
            Det behövs alltså en hyfsning av systemets utformning.
          </note>
          <note>
            Men kommuner och landsting är ju en viktig del av den svenska
            välfärden. Vårdens, omsorgens och utbildningens kvalitet och omfattning
            är beroende av att kommuner och landsting har dels stabila och
            förutsebara villkor för sin verksamhet, dels rimliga ekonomiska
            förutsättningar.
          </note>
          <note>
            Den gemensamma sektorn har en stor betydelse för jämställdheten
            mellan män och kvinnor, dels genom att tidigare oavlönat arbete
            har blivit avlönat arbete, dels genom att den ger kvinnor möjlighet
            att förvärvsarbeta. Den indragning som nu sker kommer att ge kraftiga
            effekter i kommuner och landsting. Den går ut över utbildningen,
            omsorgen och vården.
          </note>
          <note>
            Detta sker i en situation då både
          </note>
          <note>
            Kommunförbundet och Landstingsförbundet säger att med anledning
            av att vi får fler äldre och i och med att den medicinsk-tekniska
            utvecklingen går framåt krävs det en konsumtionsökning på ungefär
          </note>
          <note>
            2 %. I den situationen drar regeringen in medel, vilket innebär
            att den kommunala konsumtionen kommer att minska.
          </note>
          <note>
            Jag tycker att ministern borde vara allvarligt oroad över den
            här situationen.
          </note>
          <note>
            Anf. 78 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag är mycket oroad över svensk ekonomis utveckling.
            Det drabbar alla i vårt samhälle att vi har en dålig ekonomisk
            utveckling och att det går bakåt för Sverige. Vår bruttonationalprodukt
            minskar, tillväxten minskar, investeringarna minskar, arbetslösheten
            ökar. Jag är djupt allvarligt oroad, och detta är bakgrunden till
            de många förslag som regeringen kommer med för att sanera svensk
            ekonomi.
          </note>
          <note>
            Det är riktigt att kommunerna och landstingen står för en viktig
            del av välfärden. De står också för en mycket stor del av den
            offentliga ekonomin. Då är det viktigt att man använder resurserna
            effektivt och på bästa sätt.
          </note>
          <note>
            De förändringar som nu genomförs handlar dels om att öka valfriheten,
            möjliggöra att man kan ha olika verksamhetsformer, även privata,
            dels också om att minska bidragen till kommunerna och landstingen.
          </note>
          <note>
            Detta skall ses i ett sammanhang. Det är en koppling mellan ökad
            effektivitet och indragningen av pengar, vars syfte är att få
            Sverige ekonomiskt på fötter igen, vilket inte minst gagnar både
            kvinnors arbete och den service som kvinnorna behöver ha för att
            kunna gå ut i arbete.
          </note>
          <note>
            Därför stöder jag som jämställdhetsminister det arbete som pågår
            för att möjliggöra både förnyelse av den offentliga sektorn och
            sanering av ekonomin. Jag är alldeles övertygad om att om det
            arbetet hade startat tidigare, under den tid vi hade högkonjunktur,
            skulle vi i dag ha stått i ett bättre läge. Det tillhör det arv
            som vi fått överta från den gamla socialdemokratiska regeringen.
          </note>
          <note type="speaker">
            Anf. 79 BERIT ANDNOR (s):
          </note>
          <note>
            Herr talman! Förnyelsen och utvecklingen av den gemensamma sektorn
            är ändå någonting som har pågått under hela 80-talet. Alla som
            deltagit i den verksamheten vet att det pågår och har pågått oerhört
            mycket förnyelsearbete.
          </note>
          <note>
            Jag håller med ministern om att det är ytterst viktigt att de
            pengar som vi satsar i den gemensamma sektorn verkligen används
            på rätt sätt, så att vi får ut det mesta möjliga av dem. Men indragningar
            i den omfattning som det nu är fråga om, alltså 7,5
          </note>
          <note>
            miljarder, som dessutom kommer att kvarstå åren framöver, kommer
            ändå att innebära allvarliga försämringar i den gemensamma sektons
            utbud.
          </note>
          <note>
            Inga privatiseringar i världen kan rå på det.
          </note>
          <note>
            Kommunförbundet och Landstingsförbundet räknar med att ungefär
            30 000 -- 40 000 människor kommer att bli arbetslösa till följd
            av de här nedskärningarna. Det är, som ministern också vet, till
            övervägande del kvinnor det är frågan om.
          </note>
          <note>
            Dessutom kommer ofelbart förutsättningarna för kvinnor att förvärvsarbeta
            att försämras, om barnomsorg försvinner, osv. Det är ju oerhört
            oroande för jämställdheten.
          </note>
          <note>
            Anf. 80 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag vill korrigera en uppgift som finns i frågan
            och som Berit Andnor nu upprepade, nämligen att det skulle vara
            bestämt att indragningarna från kommunerna skall omfatta 5--
          </note>
          <note>
            10 miljarder under de kommande åren. Något sådant förslag finns
            inte från regeringens sida.
          </note>
          <note>
            Vi föreslår nu indragningar på 7,5 miljarder från kommuner och
            landsting, och i det förslag som har lagts i riksdagen står det
            att statsbidraget kommer att utvecklas mycket restriktivt under
            1993 och
          </note>
          <note>
            1994. Jag tycker att det är angeläget att korrigera den felaktiga
            uppgiften.
          </note>
          <note>
            Dessutom är det ju så, Berit Andnor, att under hela
          </note>
          <note>
            80-talet har vi sett ett aktivt motstånd från socialdemokratin
            när de borgerliga partierna --
          </note>
          <note>
            även Folkpartiet liberalerna -- har krävt konkurrens också inom
            vård, omsorg, utbildning och skola.
          </note>
          <note type="speaker">
            Anf. 81 BERIT ANDNOR (s):
          </note>
          <note>
            Herr talman! Det jag sade var att de 7,5 miljarder som regeringen
            nu föreslår indragna ligger kvar under de kommande åren. Det är
            inte fråga om någon tillfällig indragning. Den kommunala ekonomin
            kommer att försämras ganska dramatiskt, i första hand 1994. Det
            innebär rejält försämrade ekonomiska förutsättningar för kommunerna.
          </note>
          <note>
            Regeringen har faktiskt tidigare förutskickat ytterligare besparingar
            om 5--10 miljarder. Men den frågan verkar inte längre finnas med
            i debatten.
          </note>
          <note>
            När det gäller privatiseringen av den offentliga sektorn är det
            väl bara att konstatera att den inte alls får den positiva ekonomiska
            effekt som företrädare för de borgerliga partierna har påstått
            skulle uppstå. Flera aktiva kommunalpolitiker ute i landet har
            insett detta, t.ex. Birgitta Rydberg här i
          </note>
          <note>
            Stockholm. Men också ett moderat kommunalråd i
          </note>
          <note>
            Vellinge inser att det inte handlar om att åstadkomma någon större
            vinst genom den här privatiseringen. I stället är det fråga om
            en övertro på marknadens välsignelse.
          </note>
          <note>
            Detta med att skapa en mångfald och förutsättningar för ytterligare
            verksamheter tycker jag däremot är positivt.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1991/92:766 om vårdnadsbidrag och jämställdheten
          </note>
          <note>
            Anf. 82 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Margareta Winberg har frågat mig hur jämställdheten
            skall bevaras om ett vårdnadsbidrag införs. Samma fråga ställde
          </note>
          <note>
            Margareta Winberg till socialminister Bengt
          </note>
          <note>
            Westerberg den 21 april.
          </note>
          <note>
            Han svarade bl.a. att han, med hänvisning till att frågan om
            ett vårdnadsbidrag bereddes inom regeringskansliet, inte då kunde
            redovisa de alternativ som övervägs och inte heller göra några
            bedömningar av vilka effekter de kan få.
          </note>
          <note>
            I kompletteringspropositionen aviseras att regeringen till hösten
            skall lägga ett förslag om vårdnadsbidrag på riksdagens bord.
            Frågan bereds således fortfarande inom regeringskansliet. Därför
            kan inte heller jag i dag redovisa hur förslaget till vårdnadsbidrag
            kommer att se ut.
          </note>
          <note>
            Som jämställdhetsminister är det självfallet min utgångspunkt
            att ett vårdnadsbidrag inte får leda till att jämställdheten mellan
            kvinnor och män äventyras.
          </note>
          <note type="speaker">
            Anf. 83 MARGARETA WINBERG (s):
          </note>
          <note>
            Herr talman! Jag tackar för svaret. Det är riktigt att jag ställt
            samma fråga till Bengt Westerberg i hans egenskap av socialminister.
          </note>
          <note>
            Det var intressant att höra jämställdhetsministerns svar på min
            fråga. Jag får dock inte ett särskilt klart besked. Det står bara
            i svaret att ''ett vårdnadsbidrag inte får leda till att jämställdheten
            mellan kvinnor och män äventyras''. Det vore intressant att höra
            hur det här skall gå till.
          </note>
          <note>
            För oss socialdemokrater är jämställdhet detsamma som lika rättigheter
            och samma skyldigheter. Det handlar om att kunna kombinera föräldraskap
            och förvärvsarbete. Både kvinnor och män skall tjäna sina egna
            pengar för att på så vis vara fria och oberoende.
          </note>
          <note>
            Under 80-talet -- på den punkten delar jag Ingegerd
          </note>
          <note>
            Sahlströms uppfattning -- har vi kommit långt både i fråga om
            kvinnors rätt till arbete och i fråga om barnomsorgen och äldreomsorgen,
            som ju är en förutsättning för att kvinnor skall kunna arbeta
            och känna trygghet för sina barn.
          </note>
          <note>
            Vad vi nu upplever är att Bengt Westerberg aviserar ett vårdnadsbidrag
            om i storleksordningen 800--
          </note>
          <note>
            850 kr. som inte skall finansieras genom nya pengar. I stället
            skall de förvärvsarbetande betala ett sådant vårdnadsbidrag i
            form av en sänkt ersättning inom föräldraförsäkringen. Jag tycker
            att det är otillständigt.
          </note>
          <note>
            För att gå rakt på sak frågar jag: Hur kan man kombinera dessa
            saker?
          </note>
          <note>
            Det är klart att fler frågor kan ställas i detta sammanhang.
            Hur blir det t.ex. med pappornas intresse för att vara hemma hos
            sina små barn om ersättningen inom föräldraförsäkringen sänks?
            Och hur går det att hävda att jämställdheten över huvud taget
            kan bibehållas om man går in för ett sådant här system?
          </note>
          <note>
            Birgit Friggebo sade tidigare i ett inlägg att vi kvinnor skall
            driva saker och ting tillsammans. Men det skall vi inte alls göra,
            i varje fall inte när det gäller så här djupt kvinnoovänliga förslag.
          </note>
          <note>
            Möjligen är det reaktionen på den här typen av förslag som gör
            att väldigt många kvinnor nu engagerar sig.
          </note>
          <note>
            Anf. 84 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Margareta Winberg tycks vara bättre informerad än
            jag. Hon argumenterar på ett sådant sätt att man skulle kunna
            tro att det föreligger ett färdigt förslag från regeringen som
            det är möjligt att kommentera. Så är inte fallet. Margareta Winberg
            vet mycket väl att förhandlingar pågår mellan de fyra partierna
            inom regeringskansliet. Det finns ingen anledning att dölja att
            sådana förhandlingar pågår.
          </note>
          <note>
            Utgångspunkten för mig både som folkpartist och som jämställdhetsminister
            är att det är viktigt att kvinnor har möjligheter att förvärvsarbeta.
            Det är också viktigt att åstadkomma valfrihet för kvinnor.
          </note>
          <note>
            När de går ut och arbetar skall de själva kunna välja t.ex. barnomsorgsform.
            Dessutom skall kvinnor kunna stanna hemma den tid de önskar. Det
            är inte en sak som vi från politiskt håll skall bestämma om.
          </note>
          <note>
            Men reglerna och bestämmelserna skall vara sådana att de inte
            motverkar kvinnors möjligheter att förvärvsarbeta. Det är utgångspunkten
            för våra bedömningar av de olika förslag som nu bearbetas inom
            den arbetsgrupp som Bengt Westerberg leder.
          </note>
          <note type="speaker">
            Anf. 85 MARGARETA WINBERG (s):
          </note>
          <note>
            Herr talman! Jag vet inte alls hur det färdiga förslaget kommer
            att se ut. Men i den förra debatten sade Bengt Westerberg mycket
            tydligt att det inte finns några nya pengar. Man måste således
            omfördela inom den ram som har med familjepolitiken att göra.
            Han anvisade två vägar:
          </note>
          <note>
            antingen genom föräldraförsäkringen eller genom pengarna till
            barnomsorgen. I och med det nya statsbidraget till kommunerna
            blir det litet svårt att den vägen komma åt statsbidraget till
            barnomsorgen, eftersom de pengarna kommer att finnas i den s.k.
            påsen.
          </note>
          <note>
            Vad är det för valfrihet att få 800, 850 eller t.o.m.
          </note>
          <note>
            2 000 kr.? Om det var fråga om verklig valfrihet, skulle man
            få lön under den tid man är hemma, så att man kan vara fri och
            oberoende. Men om man får 800 eller 2 000 kr. kan man knappast
            välja mellan att arbeta eller att stanna hemma --
          </note>
          <note>
            åtminstone inte om man är ensamstående, eller vad säger Birgit
            Friggebo?
          </note>
          <note>
            Anf. 86 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Dessa frågor har mycket ingående diskuterats i debatten
            med Bengt Westerberg.
          </note>
          <note>
            Jag noterar, utifrån hans svar, att Margareta
          </note>
          <note>
            Winberg har fått svar på samtliga frågor som hon nu tar upp.
          </note>
          <note type="speaker">
            Anf. 87 MARGARETA WINBERG (s):
          </note>
          <note>
            Herr talman! Jag hoppades att Birgit Friggebo som jämställdhetsminister
            skulle vilja anlägga just nämnda aspekter på det här. Jag konstaterar
            att så inte är fallet, och det beklagar jag.
          </note>
          <note>
            Anf. 88 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Regeringen är faktiskt ett kollektiv.
          </note>
          <note>
            Den som leder arbetet med framtagandet av vårdnadsbidrag är min
            partiledare Bengt
          </note>
          <note>
            Westerberg. Jag har det allra största förtroende för hans sätt
            att leda denna arbetsgrupp, och då inte minst från jämställdhetssynpunkt.
          </note>
          <note>
            Bengt Westerberg är en djupt engagerad person --
          </note>
          <note>
            också män kan vara djupt engagerade när det gäller att åstadkomma
            jämställdhet -- och minst lika bra som jämställdhetsministern.
          </note>
          <note type="speaker">
            Anf. 89 MARGARETA WINBERG (s):
          </note>
          <note>
            Herr talman! Jag betvivlar inte att Bengt
          </note>
          <note>
            Westerberg har ett stort intresse för dessa saker. Jag förstår
            att han är oerhört trängd mellan å ena sidan
          </note>
          <note>
            Moderaterna, Kristdemokraterna och Centern och å andra sidan
            sin egen övertygelse -- vilken, som jag har uppfattat Bengt Westerberg,
            inte riktigt överensstämmer med de andra partiernas. Jag tycker
            att de är något reaktionära i den här frågan.
          </note>
          <note>
            Jag skulle bara vilja fråga Birgit Friggebo: Var går gränsen
            för när ett vårdnadsbidrag blir ett hot mot jämställdheten? Det
            finns tydligen en sådan gräns.
          </note>
          <note>
            Men jag har aldrig riktigt kunnat uppfatta var den går.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1991/92:708 om EG:s krigsavvärjande betydelse
          </note>
          <note type="speaker">
            Anf. 90 Statsrådet ULF DINKELSPIEL (m):
          </note>
          <note>
            Herr talman! Sten Söderberg har frågat mig vad det är för krig
            som avses när jag i en artikel rörande
          </note>
          <note>
            Europaintegrationen pekar på att grundvalen för hela EG-tanken
            är att krig på den europeiska kontinenten aldrig mer skall inträffa.
          </note>
          <note>
            Svaret kan göras mycket kort. Den europeiska gemenskapen föddes
            ur andra världskrigets kaos.
          </note>
          <note>
            Europas stater var efter krigsslutet fast beslutna att förhindra
            att Europa i framtiden skulle kastas in i ännu ett förödande krig.
            Genom en allt bredare integration skulle man skapa ökat välstånd
            för
          </note>
          <note>
            Europas folk och nära samarbete mellan Europas stater, ett samarbete
            som skulle omöjliggöra framtida krig. Jag tror att Sten Söderberg
            håller med mig om att exempelvis tanken på ett krig mellan de
            forna arvfienderna Tyskland och
          </note>
          <note>
            Frankrike eller över huvud taget mellan några av
          </note>
          <note>
            EG:s medlemsstater i dag är fullständigt otänkbar.
          </note>
          <note>
            Det var detta förhållande som jag avsåg i min artikel.
          </note>
          <note>
            Låt mig till detta lägga några synpunkter. Vi har i dag lämnat
            det kalla kriget bakom oss. Risken för ett storkrig i Europa av
            det slag som vi tidigare fruktade mellan NATO och Warszawapakten
            har försvunnit. I stället har vi fått en miljö med inslag av risker
            för lokala väpnade konflikter och instabilitet i Centraleuropa,
            på Balkan och i den f.d. Sovjetunionen. Genom att regionala konflikter,
            i och med blockpolitikens upplösning, frikopplats från stormaktskonkurrensen
            har dock dessa blivit betydligt mindre farliga för världsfreden.
          </note>
          <note>
            I det nya säkerhetspolitiska läge som uppstått efter
          </note>
          <note>
            Sovjetunionens kollaps och det kommunistiska systemets upplösning,
            söker de säkerhetspolitiska aktörerna i Europa nya roller. Europeiska
            gemenskaperna, Västeuropeiska unionen, NATO
          </note>
          <note>
            och Nordatlantiska samarbetsrådet (NACC) har tillsammans med
            ESK och Europarådet var och en för sig betydelsefulla uppgifter
            och utgör viktiga komplement till varandra i det arbete som pågår
            på att forma en ny fredsordning i Europa, grundad på demokrati
            och rättsstatens principer.
          </note>
          <note>
            EG spelar en central roll i detta arbete. Det är i dag förmodligen
            endast EG som, tillsammans med
          </note>
          <note>
            Förenta staterna och Japan, kan mobilisera de ekonomiska och
            politiska resurser som krävs för att bistå Ryssland och de övriga
            demokratierna att utveckla sina ekonomier och sina strukturer.
            Ett sådant samarbete bidrar till inre stabilitet i mottagarländerna
            och främjar därmed en fredlig utveckling.
          </note>
          <note>
            Att dagens EG-medlemmar också strävar efter ett framtida närmare
            samarbete på det försvarspolitiska området är naturligt.
          </note>
          <note>
            Färdriktningen för detta har angetts i Maastricht, men vi vet
            ännu inte hur det kommer att utformas eller när ett sådant samarbete
            kan komma att vara fullt utvecklat. Detta blir en fråga för en
            ny regeringskonferens, som enligt nuvarande planer skall inledas
            1996. Självklart kommer ett sådant samarbete, byggt på gemensamma
            värderingar och intressen, att ta hänsyn till medlemsstaternas
            grundläggande säkerhetsbehov.
          </note>
          <note>
            Viktigast, men svårast av allt, är att bygga upp det förtroende
            mellan Europas alla folk som gör krig dem emellan helt otänkbara,
            såsom redan skett mellan de nordiska länderna och mellan EG-
          </note>
          <note>
            länderna. Det är den enda varaktiga garantin för fred.
          </note>
          <note>
            Det har varit tradition i svensk politik att verka för så breda
            och allomfattande samarbetsformer som möjligt för att främja fred
            och stabilitet. Därför gick Sverige på sin tid med i NF och senare
            i FN, trots det avsteg från en strikt neutralitetspolitik som
            ett sådant medlemskap då ansågs innebära. Det var också denna
            tradition som efter kriget styrde vår ambition att åstadkomma
            ett skandinaviskt försvarsförbund. I dag har en unik möjlighet
            öppnats att förverkliga tankarna på ett brett samarbete i Europa
            också på det utrikes- och säkerhetspolitiska området. Det är en
            självklarhet att Sverige skall verka för en sådan utveckling och
            aktivt delta i ett sådant samarbete.
          </note>
          <note>
            Anf. 91 STEN SÖDERBERG (-):
          </note>
          <note>
            Herr talman! Jag tackar statsrådet för svaret.
          </note>
          <note>
            Som företrädare för Borgerliga mot EG och
          </note>
          <note>
            Liberala partiet har jag en del frågor och kritiska synpunkter.
          </note>
          <note>
            Statsrådet Dinkelspiel besökte i söndags Göteborg och uttalade
            sig i anledning av en SIFO-mätning om
          </note>
          <note>
            EG. Dinkelspiel kunde endast se två nackdelar med en anslutning
            till EG/EU. Dinkelspiel går så långt i sin plädering för EG/EU-anslutning
            att han påstår att den europeiska gemenskapen grundades för att
            trygga fred och frihet i Europa.
          </note>
          <note>
            Jag och Liberala partiet ser betydande problem i att en del av
            Europas 50 stater sluts samman i en militäroch säkerhetspolitisk
            union. I Dagens
          </note>
          <note>
            Nyheter i dag framgår det att för att Sverige snabbt skall bli
            medlem i EG krävs det klara och entydiga besked om att Sverige
            accepterar en gemensam försvarspolitik inom EG:s ram. Det antyds
            att det näst intill behövs en gemensam armé -- även om det inte
            är ett krav -- och att trupper från Sverige skall medverka.
          </note>
          <note>
            Nya block med nya spänningar uppstår. Det blir ett block med
            stater i Europa, ett block med stater i
          </note>
          <note>
            USA och ett östblock.
          </note>
          <note>
            Jag vill ha besked om hur statsrådet ser på dessa frågor.
          </note>
          <note type="speaker">
            Anf. 92 Statsrådet ULF DINKELSPIEL (m):
          </note>
          <note>
            Herr talman! Jag är glad att det jag sade i
          </note>
          <note>
            Göteborg, och har sagt i mitt svar i dag, upprepades i Göteborgsposten.
            Jag erinrar gärna vid alla tillfällen om att tanken bakom EG,
            och för övrigt en hel del av det övriga samarbetet i Europa, är
            att föra de europeiska länderna närmare varandra för att på så
            sätt säkra fred och frihet.
          </note>
          <note>
            Det var en olycka att denna tanke inte kunde förverkligas i den
            alleuropeiska dimensionen. Det skapades en blockuppdelning, och
            därför har samarbetet hittills begränsats till de västeuropeiska
            sammanhangen. Men det är nu efter det att
          </note>
          <note>
            Warszawapakten har upplösts och en ny situation har inträtt då
            två militärblock inte står mot varandra som en unik möjlighet
            öppnar sig att förverkliga den alleuropeiska visionen, dvs. ett
            brett samarbete omfattande alla Europas länder.
          </note>
          <note>
            Jag delar uppfattningen, som framkom i Sten
          </note>
          <note>
            Söderbergs fråga, att samarbetet inte skall begränsas till en
            viss grupp av stater. EG håller på att bygga ut ett ordentligt
            samarbete med centraloch östeuropeiska länderna liksom med EFTA-
          </note>
          <note>
            länderna. Det gäller t.ex. ett Europaavtal med
          </note>
          <note>
            Polen, Ungern och Tjeckoslovakien och annan typ av samarbete
            med andra länder.
          </note>
          <note>
            Vidare har vi frågan om en försvarsdimension inom
          </note>
          <note>
            EG. Detta har utvecklats i Maastrichttraktaten --
          </note>
          <note>
            vilket också framgår av mitt svar. Omedelbart efter det beslutet
            uttalade regeringen genom statsministern att Sverige välkomnar
            besluten i
          </note>
          <note>
            Maastricht och anser det logiskt att Gemenskapen på sikt utvecklar
            en försvarsdimension i takt med att den ekonomiska och politiska
            unionen fullbordas. Hur Sverige skall ställa sig till detta blir
            en fråga för framtiden.
          </note>
          <note>
            Anf. 93 STEN SÖDERBERG (-):
          </note>
          <note>
            Herr talman! Statsrådet Dinkelspiel är inte alls ödmjuk inför
            denna fråga. Jag tycker mig se ett högmod som är skrämmande.
          </note>
          <note>
            Dinkelspiel vill dra in Sverige i en försvarspakt i
          </note>
          <note>
            Europa. I Europa finns vissa risker, men också risker för interna,
            etniska konflikter. Skall denna armé, som det skrivs om i Dagens
            Nyheter i dag, användas även vid interna, etniska konflikter i
            olika europeiska länder?
          </note>
          <note type="speaker">
            Anf. 94 Statsrådet ULF DINKELSPIEL (m):
          </note>
          <note>
            Herr talman! Jag tycker att ödmjukhet speglar sig i att man icke
            med tvärsäkerhet uttalar sig om den framtida europeiska utvecklingen.
          </note>
          <note>
            Jag är ödmjuk så till vida att jag pekar på att vi inte vet exakt
            hur EG kommer att utvecklas. Nu står
          </note>
          <note>
            Sten Söderberg här och säger att Sverige skall dras in i en försvarspakt.
            Hur vet Sten Söderberg det?
          </note>
          <note>
            Vi vet att frågan skall börja diskuteras inom EG
          </note>
          <note>
            1996. Vi vet också att det då har framkommit vissa riktlinjer
            för fortsatt arbete. Vi vet också att det är öppet för länder
            som är medlemmar i EG, och för utomstående länder, att välja olika
            samarbetsformer med den Västeuropeiska unionen.
          </note>
          <note>
            Att i dag dra slutsatser av detta, såsom Sten
          </note>
          <note>
            Söderberg gör, tyder enligt min mening inte på ödmjukhet.
          </note>
          <note>
            Anf. 95 STEN SÖDERBERG (-):
          </note>
          <note>
            Herr talman! Jag drar fram riskerna för konfrontationer mellan
            öststatsblock och EG, EG
          </note>
          <note>
            och USA, EG och Japan och EG och arabländerna.
          </note>
          <note>
            Det kan uppstå nya block och fraktioner på det politiska området.
            Även om det inte finns några beslut för dagen, vill jag inte att
            Sveriges folk skall dras in i en gemensam Europaarmé som kan leda
            till både det ena och det andra.
          </note>
          <note type="speaker">
            Anf. 96 Statsrådet ULF DINKELSPIEL (m):
          </note>
          <note>
            Herr talman! Visst finns det risk för krig. Frågan är bara hur
            man skall möta risken. Det har varit en tradition i svensk säkerhetspolitik
            att verka för gemensam säkerhet. Därför deltar Sverige i FN.
          </note>
          <note>
            Därför deltog vi i Nationernas förbund. Därför tycker vi att
            det är naturligt och viktigt att Sverige i det nya säkerhetspolitiska
            läget i Europa aktivt medverkar i arbetet på att bygga en europeisk
            säkerhetsordning -- detta för att minska riskerna.
          </note>
          <note>
            Visst finns det risker, Sten Söderberg, men vi kan härigenom
            minska riskerna för framtida krig.
          </note>
          <note>
            Anf. 97 STEN SÖDERBERG (-):
          </note>
          <note>
            Herr talman! Avslutningsvis vill jag uppmana statsrådet att besluta
            om att ge de till regeringen kritiska rösterna i riksdagen och
            utanför samma ekonomiska möjligheter så att de frågor och argument,
            som i dag inte passar Ulf Dinkelspiel, utreds. Ulf Dinkelspiels
            hårdnackade motstånd mot stöd till nejsidan visar vad vi har att
            vänta vid ett eventuellt inträde i EG/EU, nämligen toppstyrning.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1991/92:710 om exportgarantier vid försäljning
            till Ryssland
          </note>
          <note type="speaker">
            Anf. 98 Statsrådet ULF DINKELSPIEL (m):
          </note>
          <note>
            Herr talman! Elvy Söderström har frågat mig om jag kommer att
            verka för att statliga garantier skall ges till AB Hägglund &amp;
            Söner för export av s.k.
          </note>
          <note>
            workover-riggar till Ryssland.
          </note>
          <note>
            Först kan konstateras att det ryska betalningsläget är ytterst
            prekärt, och det finns inga tecken på någon betydande förbättring
            inom den närmaste tiden. En överenskommelse mellan de f.d.
          </note>
          <note>
            sovjetiska republikerna och ett antal fordringsägarländer om
            senareläggning av vissa betalningar träffades i början av januari
            i år. Med den som grund har Sverige förhandlat fram ett bilateralt
            avtal som kommer att undertecknas inom kort.
          </note>
          <note>
            F.d. Sovjetunionen har sedan mitten av december ackumulerat dröjsmål
            avseende betalning på EKN-
          </note>
          <note>
            garanterade exportkrediter till ett belopp om drygt
          </note>
          <note>
            70 milj.kr. Uteblivna betalningar har även drabbat svenska företag
            på ogaranterade affärer. De sammanlagda dröjsmålen till enskilda
            svenska företag uppgår enligt en grov skattning till drygt 300
          </note>
          <note>
            milj.kr. De svenska bankerna har också avsevärda fordringar på
            f.d. Sovjetunionen.
          </note>
          <note>
            Med tanke på Rysslands och övriga OSS-staters bristande betalningsförmåga
            och den därmed åtföljande förlustrisken har EKN beslutat att för
            närvarande inte utfärda garantier för export till dessa länder.
            EKN:s policy visavi Ryssland och övriga OSS-stater överensstämmer
            väl med den policy som flertalet andra garantiinstitut i väst
            tillämpar gentemot dessa länder. EKN:s policy ses kontinuerligt
            över och kan komma att revideras om nya omständigheter uppkommer
            som motiverar detta.
          </note>
          <note>
            Jag har under hösten 1991 besvarat ett antal frågor om kreditgarantier
            för export till f.d.
          </note>
          <note>
            Sovjetunionen och i samband med dessa svar erinrat om de riktlinjer
            som gäller för EKN:s verksamhet. Dessa riktlinjer innebär att
            verksamheten skall gå ihop på sikt så att inga statliga budgetmedel
            skall behöva tas i anspråk för att täcka uppkomna förluster. Regeringen
            har inga planer på att ändra dessa riktlinjer. Verksamheten får
            inte utvecklas till vare sig ett sätt att medvetet subventionera
            export eller ett instrument för utvecklingssamarbete med andra
            länder.
          </note>
          <note type="speaker">
            Anf. 99 ELVY SÖDERSTRÖM (s):
          </note>
          <note>
            Herr talman! Jag ber att få tacka statsrådet för svaret. Inledningsvis
            konstaterar ministern att just betalningsläget i Ryssland och
            övriga OSS-stater --
          </note>
          <note>
            vilket är som han uttrycker det ''ytterst prekärt'' --
          </note>
          <note>
            gör att det inte är möjligt att bevilja dessa krediter.
          </note>
          <note>
            Den uppfattningen och den insikten har även de företag som har
            ansökt om exportkrediter av olika slag. Det projekt som jag har
            frågat om, alltså workover-riggar till Ryssland, anser jag är
            av den arten att det mycket väl skulle kunna behandlas under utrikespolitiska
            frågor och biståndsfrågor.
          </note>
          <note>
            Jag ser detta projekt såsom ett utmärkt sätt att bistå
          </note>
          <note>
            Ryssland och ge landet möjlighet att på ett bra sätt ta vara
            på sina egna inhemska resurser just för att kunna förbättra sin
            ekonomi. Jag och många med mig anser det vara en nödvändighet
            för att Ryssland skall kunna klara sin demokratiska uppbyggnad.
          </note>
          <note>
            Om landet inte kan bygga upp sin ekonomi, kan det inte heller
            klara den demokratiska uppbyggnaden.
          </note>
          <note>
            I sitt svar säger ministern: ''EKN:s policy ses kontinuerligt
            över och kan komma att revideras om nya omständigheter uppkommer
            som motiverar detta.'' Jag vill då fråga: Kan ministern tänka
            sig att pröva andra former av statliga garantier än genom
          </note>
          <note>
            EKN för att möjliggöra detta projekt?
          </note>
          <note type="speaker">
            Anf. 100 Statsrådet ULF DINKELSPIEL (m):
          </note>
          <note>
            Herr talman! Jag tror att Elvy Söderström och jag kan vara eniga
            om att det kommer att behövas ett stort stöd till Ryssland och
            andra tidigare medlemmar av Sovjetunionen för att utveckla deras
            ekonomi så att de kan komma på fötter och så att de kommer in
            i något så när normala betalningsströmmar. Sådant bistånd ges
            även genom Världsbanken och Internationella valutafonden samt
            genom samarbete mellan industriländerna. Vi har själva anvisat
            medel just för detta ändamål.
          </note>
          <note>
            Jag tror också att det råder en långtgående enighet om att exportkreditinstituten
            inte skall användas såsom instrument för att ge bistånd. Jag vet
            inte om
          </note>
          <note>
            Elvy Söderström nu förespråkar att vi skall göra en grundläggande
            ändring av dessa regler, som jag alltså trodde att det rådde enighet
            om. I så fall vore det intressant att höra det.
          </note>
          <note>
            När det gäller talet om en omprövning vill jag korrigera ett
            missförstånd. Det är inte regeringen som omprövar möjligheterna
            att ge exportkreditgarantier, utan det är exportkreditnämnden
            som inom ramen för de riktlinjer som regeringen har lagt fast
            prövar möjligheterna att med hänsyn till betalningsläge och andra
            omständigheter ge garantier till de enskilda företag som ansöker
            härom.
          </note>
          <note type="speaker">
            Anf. 101 ELVY SÖDERSTRÖM (s):
          </note>
          <note>
            Herr talman! Jag tror att ministern och jag är helt eniga om
            att det är av största vikt att Ryssland får ordning på sin ekonomi.
            Ett bra sätt att åstadkomma detta vore att landet kunde ta vara
            på de enorma resurser som faktiskt finns.
          </note>
          <note>
            Exportkrediter skall inte ges till höger och vänster.
          </note>
          <note>
            Det är oerhört viktigt att de inriktas just på sådana insatser
            som gör det möjligt för Ryssland att förbättra sin ekonomi. Så
            kan ske om landet kan ta vara på sin olja på ett bra sätt. Det
            vore intressant att höra om det finns andra former för att möjliggöra
            ett projekt som detta än bara genom
          </note>
          <note>
            EKN.
          </note>
          <note type="speaker">
            Anf. 102 Statsrådet ULF DINKELSPIEL (m):
          </note>
          <note>
            Herr talman! I den grundläggande frågan torde vi vara eniga.
            Vi är också eniga om att det behövs stöd och ges stöd för att
            återställa Ryssland och andra staters betalningsförmåga och på
            så sätt även möjliggöra import. Då kan landet självt göra de prioriteringar
            som krävs.
          </note>
          <note>
            Vi skiljer oss åt i det avseendet att Elvy Söderström vill använda
            EKN såsom ett biståndsinstrument.
          </note>
          <note>
            EKN skulle alltså pröva om det eller det företaget får exportera
            och då utgå från vilka effekter detta får för landet i fråga.
            Men det överensstämmer inte med nuvarande riktlinjer för EKN.
          </note>
          <note>
            Det finns andra former av stöd, t.ex.
          </note>
          <note>
            Europabanken. Jag hoppas och utgår från att
          </note>
          <note>
            Hägglund &amp; Söner utnyttjar också andra möjligheter att få stöd
            för detta projekt. Sverige är medlem i Europabanken, och därför
            finns det anledning att försöka även den vägen.
          </note>
          <note type="speaker">
            Anf. 103 ELVY SÖDERSTRÖM (s):
          </note>
          <note>
            Herr talman! Ett missförstånd har uppstått, om det verkar som
            om jag anser att exportkreditnämnden skall användas såsom ett
            biståndsinstitut. Det är inte alls min tanke. Men jag tycker att
            detta projekt är så klokt på många sätt. Som jag har sagt i min
            fråga finns det utrikespolitiska och arbetsmarknadspolitiska skäl
            i Sverige och många andra skäl som talar just för att vi borde
            pröva alla medel konstruktivt för att få i gång denna produktion
            och göra det möjligt för Ryssland att ta vara på sina inhemska
            resurser.
          </note>
          <note type="speaker">
            Anf. 104 Statsrådet ULF DINKELSPIEL (m):
          </note>
          <note>
            Herr talman! Jag vill avsluta med att säga att jag delar förhoppningen
            att de åtgärder som nu vidtas för att stödja de berörda länderna
            skall leda till en situation, där det också blir möjligt att bevilja
            exportkreditgarantier beträffande dessa länder och därmed stödja
            denna typ av export.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.26 på förslag av tredje vice talmannen
            att ajournera förhandlingarna till kl.
          </note>
          <note>
            18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            20 § Svar på fråga 1991/92:728 om överklaganden av domar
          </note>
          <note type="speaker">
            Anf. 105 Justitieminister GUN HELLSVIK (m):
          </note>
          <note>
            Herr talman! Birgit Henriksson har frågat mig om vad jag avser
            att vidta för åtgärder för att minska risken för onödiga överklaganden.
            Frågan är föranledd av uttalanden i pressen om att domstolarnas
            domar är alltför kortfattat skrivna.
          </note>
          <note>
            Att domstolarnas domar i allmänhet skall vara motiverade är en
            självklarhet i ett rättssamhälle.
          </note>
          <note>
            Att en sådan skyldighet föreligger följer också av den europeiska
            konventionen om de mänskliga rättigheterna. Som Birgit Henriksson
            påpekat i frågan kan motiveringen ha betydelse bl.a. på det sättet
            att en dålig motivering kan föranleda att en part i onödan överklagar
            en dom.
          </note>
          <note>
            Att närmare precisera hur utförlig en motivering skall vara är
            mycket svårt, för att inte säga omöjligt.
          </note>
          <note>
            Anledningen till det är naturligtvis att förhållandena skiljer
            sig avsevärt åt från mål till mål. De bestämmelser som finns i
            rättegångsbalken om hur en dom skall motiveras är därför allmänt
            hållna och lämnar en stor frihet till domaren att utforma domen
            med hänsyn till förhållandena i det enskilda fallet.
          </note>
          <note>
            Det kan vara intressant att sätta in frågan om domskälens utförlighet
            i ett historiskt sammanhang. Man kan då konstatera att kritik
            mot domstolarna för att motiveringarna varit för knapphändiga
            framförts under i stort sett hela 1900-
          </note>
          <note>
            talet. Jag tycker att man kan dra slutsatsen att domstolarna
            tagit intryck av kritiken. Det märks inte minst på Högsta domstolens
            avgöranden, som ju publiceras till ledning för de lägre instanserna.
          </note>
          <note>
            En jämförelse mellan en dom från exempelvis 1930-
          </note>
          <note>
            talet och en dom från i dag visar att de egentliga domskälen
            -- dvs. den del av domen där rätten motiverar varför den har beslutat
            på ett visst sätt --
          </note>
          <note>
            har blivit tydligare och mer resonerande än förr.
          </note>
          <note>
            Men saken är inte riktigt så enkel. Våra domstolar har också
            kritiserats för att skriva för långa domar.
          </note>
          <note>
            Debatten härom var särskilt livlig kring 1980. Då hävdades att
            domstolarnas domar ofta innehöll moment som inte behövde tas in
            i domen.
          </note>
          <note>
            Kritikerna menade att domskrivningen borde effektiviseras och
            koncentreras på de egentliga domskälen. Vad man särskilt siktade
            in sig på var att domarna ofta innehöll utförliga redogörelser
            för bevisningen i målet. Andra menade att en sådan redovisning
            kunde vara av värde, inte minst för att underlätta hovrätternas
            handläggning av överklagade domar. På Sveriges Domareförbunds
            initiativ gavs det också ut en promemoria om domskrivning som
            innehöll exempel på hur domar kunde utformas på ett nytt sätt.
            Förbundet ställde sig i huvudsak bakom promemorian, även om man
            konstaterade att den nya tekniken kunde medföra vissa svårigheter
            för överrätterna.
          </note>
          <note>
            Frågan om hur utförliga domstolarnas domar skall vara är med
            andra ord inte ny. Det finns olika åsikter och många -- ibland
            motstridiga -- intressen att tillgodose.
          </note>
          <note>
            Vi delar nog alla Birgit Henrikssons uppfattning att det är olyckligt
            om domar överklagas i onödan, därför att parten inte förstått
            hur domstolen resonerat. Jag tror dock inte att vi kan komma till
            rätta med detta genom ändrade regler. Enligt min mening är frågan
            om domskälens närmare utformning över huvud taget inte en fråga
            för lagstiftaren. Men det är viktigt att den uppmärksammas, och
            jag är därför glad att den diskuteras. Jag vet också att det inom
            domarkåren förs en fortlöpande debatt i frågan.
          </note>
          <note type="speaker">
            Anf. 106 BIRGIT HENRIKSSON (m):
          </note>
          <note>
            Herr talman! Jag vill första tacka justitieminister
          </note>
          <note>
            Hellsvik för svaret. Vi är i långa stycken överens, men problemet
            är att man under en ganska lång tid har hört klagomål från olika
            håll angående domarnas avkunnande i tingsrätter och ibland även
            i hovrätter, dock inte angående Högsta domstolens domar -- där
            håller jag helt och hållet med justitieministern. De avkunnas
            ju också för att vara vägledande för de övriga.
          </note>
          <note>
            Klagomålen har gällt -- och gäller fortfarande --
          </note>
          <note>
            främst de alltför korta domarna. Det finns domar på bara några
            rader utan motiveringar. Klagomålen gäller att resonemang helt
            saknas, att det ibland inte redovisas vilka omständigheter domstolen
            faktiskt har beaktat vid sin bedömning. Man vet inte vad domen
            grundar sig på därför att det inte framgår tydligt nog. Att man
            saknar utförlig bevisning får faktiskt många konsekvenser. En
            väl motiverad tingsrättsdom kan vara skäl nog att inte överklaga.
            En väl motiverad dom, en dom som den dömde kan förstå, kan också
            få vederbörande att avstå från överklaganden. Men en kort, obegriplig
            dom ger impuls till överklagande; det kan vi tydligt se.
          </note>
          <note>
            De flesta av våra domstolar är i dag överhopade av arbete. Inte
            minst av det skälet vore det enligt min mening befogat med en
            insats för att få bättre skrivningar. Det är också en viktig rättstrygghetsaspekt,
            därför att det är viktigt att den som döms till något verkligen
            förstår varför.
          </note>
          <note>
            Det här är, som jag ser det, en utbildningsfråga.
          </note>
          <note>
            Hur kan justitieminister Hellsvik tänka sig att lägga om utbildningen,
            så att den ger mer tid åt moment som att skriva domstolsmotiveringar
            etc?
          </note>
          <note type="speaker">
            Anf. 107 Justitieminister GUN HELLSVIK (m):
          </note>
          <note>
            Herr talman! Det är säkert riktigt, som Birgit
          </note>
          <note>
            Henriksson säger, att en oklar eller en icke noggrant motiverad
            dom kan resultera i onödiga överklaganden. I och för sig skulle
            jag vilja säga att en icke tillräcklig motivering, som gör att
            en part har svårt att få grepp om skälet till domen, räcker för
            att man skall påpeka vikten av att domarna är motiverade.
          </note>
          <note>
            Som jag sade tidigare är det här inte -- som jag uppfattat det
            är vi överens om det -- en fråga som man kan reglera närmare lagstiftningsvägen.
            Under alla förhållanden skulle det bli brister. Det går inte att
            göra en så detaljerad lagstiftning, och det skulle inte bli bra.
            Det är snarare en utbildningsfråga, där ju bl.a. domstolarnas
            möjligheter att ge våra notarier en god träning är av stor betydelse.
            Vi vet i dag att våra domstolar är överlastade med arbete och
            att domarna upplever att de har för litet tid att ägna åt sina
            notarier. Det är min förhoppning att bl.a. resultatet av domstolsutredningen
            skall skapa förutsättningar för våra domare att ägna mer tid åt
            handledning av notarier.
          </note>
          <note type="speaker">
            Anf. 108 BIRGIT HENRIKSSON (m):
          </note>
          <note>
            Herr talman! Jag tackar justitieminister Hellsvik för det. Många
            unga jurister säger i dag att de får den bästa handledningen och
            utbildningen via de små och medelstora tingsrätterna. Det är där
            som man fortfarande dels kan få syssla med alla frågor, dels också
            kan få möjlighet till personlig handledning. Det är utomordentligt
            viktigt också när det gäller att lära sig skriva domskäl.
          </note>
          <note>
            Jag vill inte föregripa utredningen om domstolarnas organisation,
            men jag kan inte helt undertrycka en liten rädsla för att en indragning
            av alltför många små tingsrätter ytterligare kommer att förvärra
            situationen. Hur skall vi få väl motiverade domskäl tillbaka i
            svenskt rättsväsende?
          </note>
          <note type="speaker">
            Anf. 109 Justitieminister GUN HELLSVIK (m):
          </note>
          <note>
            Herr talman! Jag vill först påpeka att i domstolsutredningen,
            som skickades ut på remiss tidigare i våras, är huvudfrågan hur
            man skall kunna renodla verksamheten vid våra domstolar och ge
            domarna möjligheter att koncentrera sig på den kvalificerade dömandeverksamheten
            och därmed bl.a. skapa möjligheter för handledning av notarier.
          </note>
          <note>
            När det gäller den departementspromemoria om domstolarnas framtida
            organisation som nu går ut på remiss vill jag påpeka att det inte
            är fråga om att vi i Sverige förlorar alla våra små domstolar.
          </note>
          <note>
            Merparten av domstolarna, om nu domstolsorganisationsförslaget
            går igenom, kommer fortfarande att var små domstolar.
          </note>
          <note type="speaker">
            Anf.110 BIRGIT HENRIKSSON (m):
          </note>
          <note>
            Herr talman! Jag vill helt kort tacka justitieminister
          </note>
          <note>
            Hellsvik för svaret. Jag är glad att man fäster uppmärksamheten
            vid detta. Jag hoppas också att renodlingen skall medföra att
            ,att får längre tid vid handläggning, så att man bättre kan hjälpa
            de unga jusristerna att skriva välmotiverade domar. Tack för svaret.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1991/92:733 om åtgärder för att bevara de
            små tingsrätterna
          </note>
          <note type="speaker">
            Anf. 111 Justitieminister GUN HELLSVIK (m):
          </note>
          <note>
            Herr talman! Stina Eliasson har frågat mig vilka åtgärder regeringen
            ämnar vidta för att bevara de små tingsrätterna.
          </note>
          <note>
            I den departementspromemoria som Stina Eliasson nämner i frågan
            redovisas utförligt flera argument för att man nu bör skapa mer
            bärkraftiga enheter på tingsrättssidan. Ett sådant skäl är den
            renodling av tingsrätternas verksamhet som blir följden om domstolsutredningens
            förslag genomförs. Ett annat argument är att kraven på domstolarnas
            kompetens kommer att skärpas bl.a. i ljuset av den ökande internationaliseringen.
          </note>
          <note>
            I promemorian redovisas flera olika modeller för hur man kan
            gå till väga för att stärka tingsrätterna.
          </note>
          <note>
            Slutsatsen är att en tingsrätt för att vara tillräckligt bärkraftig
            för sina dömande uppgifter skall ge arbetsunderlag för minst tre
            domare. I
          </note>
          <note>
            promemorian föreslås därför en lösning som innebär att de tingsrätter
            som i dag har färre än tre domare läggs ned. Samtidigt är det
            en viktig utgångspunkt i promemorian att man bevarar en god lokal
            förankring i dömandet. Det föreslås därför att det på flertalet
            av de orter där tingsrättens kansli försvinner inrättas s.k.
          </note>
          <note>
            tingsställen, där rättegångarna kan äga rum.
          </note>
          <note>
            Promemorian går den här veckan ut på en bred remiss, bl.a. till
            alla domstolar och till berörda kommuner och länsstyrelser. Remissinstanserna
            får tiden fram till den 15 oktober på sig för att avge yttrande.
            Regeringen kommer därefter att ta ställning till vilka åtgärder
            som behöver vidtas för att åstadkomma en lämplig domstolsorganisation
            inför de förändringar av verksamheten vid domstolarna som förestår.
          </note>
          <note>
            Förste vice talmannen konstaterade att frågeställaren inte var
            närvarande i kammaren och förklarade överläggningen avslutad.
          </note>
          <note>
            22 § Svar på fråga 1991/92:749 om läkarmedverkan i frivårdsarbetet
          </note>
          <note type="speaker">
            Anf. 112 Justitieminister GUN HELLSVIK (m):
          </note>
          <note>
            Herr talman! Hans Nyhage har frågat mig vilka åtgärder jag vill
            genomföra för att intentionerna i frivårdsarbetet skall kunna
            förverkligas.
          </note>
          <note>
            Bakgrunden till frågan är att frivården, enligt Hans
          </note>
          <note>
            Nyhage, tidigare kunde anlita läkare på jourtid för medverkan
            i frivårdsarbetet, men att denna möjlighet inte längre finns.
          </note>
          <note>
            Frivårdens klienter har, i enlighet med den s.k.
          </note>
          <note>
            normaliseringsprincipen, samma rätt till samhällets stödåtgärder
            och vårdinsater som andra människor.
          </note>
          <note>
            Frivården skall i första hand klarlägga klienternas behov av
            stöd och vård samt förmedla den hjälp från andra organ som den
            övervakade kan vara i behov av. Denna inriktning av övervakningsarbetet
            är också fastslagen i brottsbalken.
          </note>
          <note>
            Svaret på Hans Nyhages fråga är alltså att den allmänna hälso-
            och sjukvårdens ansvar kvarstår när en person står under övervakning
            inom frivården. Enligt min uppfattning är det inte rimligt från
            principiella utgångspunkter att frivården tar på sig kostnadsansvaret
            för vårdinsatser som sjukvårdshuvudmännen enligt normaliseringsprincipen
            skall svara för.
          </note>
          <note>
            Slutligen vill jag informera om att frivården har möjligheter
            att arvodera läkare inom ramen för sina lönemedel. Detta sker
            också i viss utsträckning. Frivården kan alltså försäkra sig om
            läkarmedverkan om det behövs för att intentionerna i frivårdsarbetet
            skall kunna förverkligas. Det är de lokala frivårdsmyndigheterna
            som avgör vilka prioriteringar som skall göras mellan olika behov.
          </note>
          <note type="speaker">
            Anf. 113 HANS NYHAGE (m):
          </note>
          <note>
            Herr talman! Jag ber att få tacka justitieministern för svaret.
          </note>
          <note>
            Justitieministern hänvisar till den s.k.
          </note>
          <note>
            normaliseringsprincipen och anför att frivården som alla andra
            måste anlita den allmänna sjukvården. Detta är givetvis i grunden
            riktigt, men likväl är det här som svårigheterna uppstår.
          </note>
          <note>
            Verkligheten visar att det ofta blir långa väntetider, innan
            den läkarvård som den dömde är förelagd att underkasta sig kan
            sättas in. Detta är självfallet till skada i frivårdsarbetet,
            vilket är särskilt allvarligt med hänsyn till det område som det
            här är fråga om.
          </note>
          <note>
            Särskilt bekymmersamt är det när det gäller psykvården. Minst
            50 % av frivårdens klienter har psykiska problem.
          </note>
          <note>
            Närmast samtliga av de anstaltsintagna som har psykiska problem
            ställs under övervakning vid villkorlig frigivning. Redan på anstalten
            är det svårt nog att få erforderlig hjälp, vilket också uppmärksammats
            från justitiedepartementet. Men i samband med frigivningen och
            övervakningen blir det än värre, vilket tyvärr inte på motsvarande
            sätt rönt uppmärksamhet från departementet.
          </note>
          <note>
            Frivården har därtill en mängd klienter som dömts till skyddstillsyn
            med föreskrift att underkasta sig psykiatrisk behandling. Detta
            ökar ytterligare behovet av tillgång till psykvård, som det alltså
            är svårt och tidskrävande att få tillgång till.
          </note>
          <note>
            Problemen är uppenbarligen av både ekonomisk och organisatorisk
            karaktär. Justitieministern uttalar att frivården har möjlighet
            att arvodera läkare inom sina löneanslag. Men sanningen är den
            att anslagen inte räcker till för att man skall kunna köpa de
            läkartjänster som är erforderliga.
          </note>
          <note>
            Organisatoriskt gäller det att kunna finna den väg som leder
            till att vårdinsatserna snabbt skall kunna sättas in.
          </note>
          <note>
            Enligt min mening torde en återgång till det tidigare joursystemet
            vara mycket lämplig. Kan statsrådet tänka sig att fundera ytterligare
            i de banorna?
          </note>
          <note type="speaker">
            Anf. 114 Justitieminister GUN HELLSVIK (m):
          </note>
          <note>
            Herr talman! När det gäller den mera konkreta utformningen av
            verksamheten är det viktigt att man håller fast vid principen
            att vi från regering och riksdag anger målen medan utformningen
            beslutas inom verksamheten.
          </note>
          <note>
            Vi är medvetna om dessa problem och även andra problem inom frivården,
            vilket ligger till grund för att regeringens förslag till budget
            beträffande frivården, som riksdagen har ställt sig bakom, innebär
            en kraftig förstärkning av frivårdens resurser. Detta ökar också
            möjligheterna för de verksamma inom frivården att åstadkomma en
            flexiblare utformning.
          </note>
          <note type="speaker">
            Anf. 115 HANS NYHAGE (m):
          </note>
          <note>
            Herr talman! Jag vill återigen understryka att jag delar inställningen
            till normaliseringsprincipen.
          </note>
          <note>
            Det är riktigt att varje del av samhällets organisation skall
            ansvara för sitt område. I det här fallet rör det sig dock om
            alldeles speciella förhållanden. Det är fråga om människor som
            är kriminellt belastade och som är dömda att underställa sig den
            sjukvård som bedöms vara nödvändig för att de skall kunna anpassa
            sig till samhället. Därför finns det alldeles speciella skäl för
            att försöka finna vägar att snabbt sätta in åtgärder. Där utgör
            det system som nu råder tyvärr en broms. Det är i det avseendet
            jag ställer min fråga: Kan man ändå inte tänka sig att frivården
            får medel att anlita läkarhjälp på jourtid?
          </note>
          <note type="speaker">
            Anf. 116 Justitieminister GUN HELLSVIK (m):
          </note>
          <note>
            Herr talman! När det gäller frivården vill jag nämna att de ökningar
            som är aktuella för kommande budgetår är för det första en ökning
            med 2 milj.kr.
          </note>
          <note>
            för att åstadkomma en ökad användning av kontraktsvård, och för
            det andra en ökning som kanske är mer intressant i sammanhanget,
            nämligen en ökning med 10 milj. kr. med hänsyn till utgifterna
            för kontraktsvården. Det ökar ju möjligheterna att utforma verksamheten
            på ett för klienterna bättre sätt.
          </note>
          <note type="speaker">
            Anf. 117 HANS NYHAGE (m):
          </note>
          <note>
            Herr talman! Jag vill uttrycka min tacksamhet över att dessa
            medel har ställts till förfogande. Jag tillåter mig likväl att
            än en gång konstatera att medlen dess värre inte räcker. Därför
            kvarstår min vädjan till justitieministern om att fundera ytterligare
            i banorna om jourtjänst. Tack.
          </note>
          <note>
            Överläggningen var härmed avslutad.
          </note>
          <note>
            23 § Svar på fråga 1991/92:734 om en demokratikommission
          </note>
          <note>
            Anf. 118 Statsrådet REIDUNN LAURÉN (-):
          </note>
          <note>
            Herr talman! Sten Söderberg har frågat justitieministern om regeringen
            kommer att tillsätta en demokratikommisssion med uppgift att komma
            med förslag om hur demokratin omöjligen skall gå att manipulera
            i framtiden. Fördelningen av arbetet inom regeringen är så fördelat
            att det är jag som skall svara på frågan.
          </note>
          <note>
            Den händelse i Borås kommun vid valet 1991 som
          </note>
          <note>
            Sten Söderberg hänvisar till i sin fråga har aktualiserats i
            ärenden som har prövats av valprövningsnämnden.
          </note>
          <note>
            Givetvis måste det finnas garantier för att valen sker under
            former som tryggar den för fria val nödvändiga valhemligheten.
            Valförfarandet utreds för närvarande genom vallagsutredningen
            (Ju
          </note>
          <note>
            1991:02) och personvalskommittén (Ju 1992:02).
          </note>
          <note>
            Vallagsutredningen skall enligt sina direktiv se över valförfarandet
            och kommer att behandla vissa valtekniska frågor, såsom själva
            röstningsförfarandet och rösträkningen. Därvid torde även skyddet
            för valhemligheten komma att beröras. Personvalskommittén skall
            lägga fram förslag till bl.a. ökat inslag av personval till riksdagen.
          </note>
          <note>
            Svaret på Sten Söderbergs fråga blir därför att det utredningsbehov
            som han berör är tillgodosett genom pågående utredningar.
          </note>
          <note>
            Anf. 119 STEN SÖDERBERG (-):
          </note>
          <note>
            Herr talman! Jag tackar för svaret. Jag är glad över att statsrådet
            har satt sig in i dessa frågor och dessa för demokratin mycket
            viktiga uppgifter. Jag tog ett fall från Borås som exempel. Där
            gick valarbetare från de etablerade partierna direkt in i vallokalen
            och fotograferades där och på ett otillbörligt sätt påverkade
            och kontrollerade förfarandet i samband med valet. Här i Stockholm
            kunde jag med egna ögon se hur man gick in i vallokalerna och
            tog olika partiers röstsedlar.
          </note>
          <note>
            Det är mycket angeläget att denna fråga ses över.
          </note>
          <note>
            Från Liberala partiets sida har vi gjort en sammanställning av
            denna typ av företeelser runt om i Sverige. Jag när en förhoppning
            om att de utredningar som det har hänvisats till kan ge det skydd
            som behövs för valhemligheten och folks rättigheter.
          </note>
          <note>
            Anf. 120 Statsrådet REIDUNN LAURÉN (-):
          </note>
          <note>
            Herr talman! Det är naturligtvis helt oaccebtabelt att valet
            inte sker under former som tryggar den nödvändiga valhemligheten.
          </note>
          <note>
            Vallagsutredningen skall se över det tekniska förfarandet och
            kommer bl.a. in på själva röstningsförandet. I detta sammanhang
            är det, som jag sade tidigare, troligt att utredningen kommer
            in även på denna fråga.
          </note>
          <note>
            Jag skulle vilja rekommendera Sten Söderberg att överlämna sin
            sammanställning till departementet, så att vi får möjlighet att
            överlämna den till kommittén för övervägande.
          </note>
          <note>
            Anf. 121 STEN SÖDERBERG (-):
          </note>
          <note>
            Herr talman! Jag tackar statsrådet särskilt för den seriösa behandling
            som detta ärende får i regeringen. Därmed vill jag uttrycka mitt
            gillande över det arbete som pågår.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1991/92:750 om kommittén för registrerat partnerskap
          </note>
          <note>
            Anf. 122 Statsrådet REIDUNN LAURÉN (-):
          </note>
          <note>
            Herr talman! Elisabeth Persson har frågat mig om jag har för
            avsikt att verka för att kommittén om registrerat partnerskap
            skall kunna bli klar med sitt arbete till december 1992 genom
            att bevilja kommittén en extra sekreterare med juridisk kompetens.
          </note>
          <note>
            Kommittén om registrerat partnerskap (JU 1991:01)
          </note>
          <note>
            skulle enligt sina direktiv (Dir. 1991:6) ha slutfört sitt arbete
            före utgången av maj 1992. I mars 1992
          </note>
          <note>
            begärde kommittén att få tiden förlängd till den 20
          </note>
          <note>
            december 1992. Jag har förklarat för kommittén att jag inte har
            någon erinran mot att kommittén överskrider tiden i enlighet med
            sin begäran.
          </note>
          <note>
            Jag har inte fått någon ytterligare begäran om anstånd och utgår
            därför från att kommittén arbetar med sikte på att den skall bli
            färdig i december i år.
          </note>
          <note>
            Å andra sidan är jag naturligtvis medveten om att det kan komma
            att visa sig att tiden är för snävt tilltagen. Det är inte aktuellt
            att tillsätta ytterligare en sekreterare, men kommittén kommer
            att på annat sätt få extra resurser till sitt förfogande, om det
            visar sig behövas.
          </note>
          <note>
            Förste vice talmannen konstaterade att frågeställaren inte var
            närvarande och förklarade överläggningen avslutad.
          </note>
          <note>
            25 § Svar på fråga 1991/92:752 om miljöproblem på Nordkalotten
          </note>
          <note type="speaker">
            Anf. 123 Miljöminister OLOF JOHANSSON (c):
          </note>
          <note>
            Herr talman! Bengt Hurtig har frågat mig om jag avser att ta
            något initiativ för att förstärka de resurser som behövs för att
            kartlägga miljöproblemen på Nordkalotten.
          </note>
          <note>
            Inom Nordiska ministerrådet har nyligen presenterats en undersökning
            av innehållet av tungmetaller i mossor. Rapporten har utarbetats
            av arbetsgruppen för miljökvalitetsövervakning.
          </note>
          <note>
            Resultaten visar att det finns en klar påverkan från
          </note>
          <note>
            Kolahalvön när det gäller nedfallen i norra Finland.
          </note>
          <note>
            Påverkan på nedfallen i norra Sverige är inte lika uppenbar,
            men det finns anledning att anta att utsläppen från Kolahalvön
            har viss inverkan även där. Denna rapport avser förhållandena
            1990.
          </note>
          <note>
            Mossinventeringar av detta slag har skett vart femte år sedan
            1975. För varje gång har det undersökta området utvidgats. 1990
            inkluderades således även delar av Kolahalvön i undersökningarna.
            Dessa undersökningar, som ger en mycket bra bild av nedfallsförhållandena
            i Norden, planeras även
          </note>
          <note>
            1995.
          </note>
          <note>
            De nordiska miljöministrarna har diskuterat problemen med utsläppen
            från Kolahalvön. Frågan kommer att tas upp igen vid nästa ministermöte,
            som kommer att äga rum i Kirkenes i september i år. Då kommer
            även representanter från Ryssland att närvara, och frågan om möjliga
            gemensamma insatser för att minska miljöproblemen på
          </note>
          <note>
            Kolahalvön kommer att diskuteras.
          </note>
          <note>
            Jag vill också erinra om den för Finland, Norge och
          </note>
          <note>
            Sverige gemensamma arbetsgrupp som bildades i anslutning till
            Ronnebykonferensen 1990. Den arbetsgruppen har haft till uppgift
            att klarlägga förutsättningarna för nordisk medverkan i ett projekt
            som syftar till att så långt som möjligt minska utsläppen av svavel,
            tungmetaller m.m.
          </note>
          <note>
            från nickelsmältverken på Kolahalvön.
          </note>
          <note>
            Arbetsgruppen har utarbetat förslag till finansiering av åtgärder.
            Något avtal om genomförande har emellertid ännu inte kommit till
            stånd. Arbetet med att försöka få till stånd detta angelägna projekt
            kommer självklart att fortsätta.
          </note>
          <note type="speaker">
            Anf. 124 BENGT HURTIG (v):
          </note>
          <note>
            Herr talman! Jag får tacka för svaret.
          </note>
          <note>
            Miljöministern säger att påverkan från Kolahalvön på nedfallen
            i norra Sverige inte är lika uppenbar som i norra Finland. Men
            som jag har nämnt i min fråga finns det vissa undersökningar som
            ändå tyder på att det finns en påverkan på nedfallen även i
          </note>
          <note>
            Sverige speciellt gäller det de höga tungmetallhalter som man
            har uppmätt i grönsaker i Muodoslompolo.
          </note>
          <note>
            Miljösituationen på Nordkalotten präglas inte bara av hotet om
            att kärnvapenproven eventuellt skall återupptas. Det pågår också
            diskussioner om hur stort ozonhålet är. Vi har även egna industriutsläpp.
            Dessutom tillkommer det som strömmar ut från Kolahalvön.
          </note>
          <note>
            Rapporter kommer från den ryska befolkningen om ökad sjuklighet,
            barnadödlighet osv. Vi är många som bedömer att det är ytterst
            angeläget att resurser för miljösamarbetet ökar när det gäller
            de här delarna av de nordiska länderna och Ryssland.
          </note>
          <note>
            Det ger kanske intryck av en obalans i miljösamarbetet att vi
            har en så stark inriktning mot
          </note>
          <note>
            Baltikum, Ryssland och Polen. Den ryska, svenska och finska befolkningen
            ges intrycket att det är de södra regionerna som särskilt uppmärksammas.
            Så småningom kanske vi ganska snabbt kan förstärka de resurser
            som behövs för att utreda förhållandena och komma till rätta med
            problemen.
          </note>
          <note type="speaker">
            Anf. 125 Miljöminister OLOF JOHANSSON (c):
          </note>
          <note>
            Herr talman! Jag kan vidgå att det finns en sådan obalans i debatten.
            En del av obalansen beror på att vi just nu har haft ett ganska
            omfattande och intensivt arbete i HELCOM. Det redovisades i april.
            Samtidigt har diskussionerna kring t.ex.
          </note>
          <note>
            nickelsmältverken i norra Ryssland funnits med under längre tid.
          </note>
          <note>
            Svårigheten har bl.a. varit att Sverige inte har varit förstahandsintressent
            i det sammanhanget. Finland och Norge ligger geografiskt närmare
            till. Finland har haft kontakterna med det tidigare
          </note>
          <note>
            Sovjetunionen och den nuvarande federala republiken Ryssland.
          </note>
          <note>
            En ytterligare svårighet i det sammanhanget har varit att det
            i dagsläget är mycket svårt att få besked av ryssarna. Det har
            därför skett en stagnation i diskussionen. Det skall inte lastas
            på någon. Jag vet -- ifrån överläggningarna mellan miljöministrarna
            i Helsingfors i mars -- att dessa frågor kommer att prioriteras
            under det norska ordförandeskapet i Nordiska rådets ministerkommitté
            för miljön. De informerar oss löpande om dessa frågor.
          </note>
          <note>
            Det är riktigt att vi prioriterar kärnkraftssäkerheten litet
            mera såväl på
          </note>
          <note>
            Kolahalvön, som i Sosnovyj Bor och i Baltikum.
          </note>
          <note type="speaker">
            Anf. 126 BENGT HURTIG (v):
          </note>
          <note>
            Herr talman! Såvitt jag förstår har Nordiska rådets
          </note>
          <note>
            Nordkalottkommitté fått i gång ett samarbete mellan länen i de
            tre nordiska länderna som skall försöka att bättre kartlägga miljöeffekterna
            från bl.a. Kolahalvön. Ett sätt att se till att man kommer till
            resultat relativt snabbt är att tillskjuta tillräckligt mycket
            resurser till detta miljösamarbete med våra nordiska länder.
          </note>
          <note>
            Det är helt klart att Ryssland måste bära ett huvudansvar för
            att rätta till situationen. Men man klarar inte det ensam. Man
            måste ha teknisk och ekonomisk hjälp från de nordiska länderna.
            Det gäller att inte sänka trycket gentemot de politiker som bär
            ansvaret, både i den här delen av världen och centralt i Moskva.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1991/92:753 om den planerade Vuotosdammen
            i Kemiälven
          </note>
          <note type="speaker">
            Anf. 127 Miljöminister OLOF JOHANSSON (c):
          </note>
          <note>
            Herr talman! Bengt Hurtig har frågat mig om jag avser att agera
            för att en fullständig miljökonsekvensbeskrivning av det planerade
            dammbygget i Kemiälven kommer till stånd.
          </note>
          <note>
            År 1974 undertecknades den nordiska miljöskyddskonventionen mellan
            Danmark,
          </note>
          <note>
            Finland, Norge och Sverige. Konventionens innebörd är att varje
            nordiskt land skall beakta störning från miljöskadlig verksamhet
            i nordiskt grannland på samma sätt som om störningen inträffat
            i det egna landet. Konventionen ger de nordiska ''bevaknigsmyndigheterna''
            rätt att kräva in underlag från projektören eller att själva utföra
            utredningar för att möjliggöra en så korrekt bedömning som möjligt
            av miljöverkningarna i det egna landet. Bevakningsmyndighet i
            Sverige är statens naturvårdsverk.
          </note>
          <note>
            Länderna inom ECE undertecknade i Esbo,
          </note>
          <note>
            Finland, i februari 1991 en konvention om krav på att miljökonsekvensbeskrivningar
            skall utarbetas och kommuniceras innan beslut fattas om projekt
            som kan ge upphov till gränsöverskridande miljöpåverkan. För sådana
            projekt skall berörda länder informeras och ges möjlighet att
            deltaga i bedömningen av projektet i fråga. I bil. I till konventionen
            anges stora dammar och reservoarer som verksamheter där Esbokonventionens
            tillämplighet skall prövas.
          </note>
          <note>
            Esbokonventionen ratificerades under hösten 1991
          </note>
          <note>
            av Sveriges regering efter riksdagens godkännande och träder
            i kraft efter det att sexton stater eller organisationer ratificerat
            eller godkänt den. Under tiden fram till ikraftträdandet har de
            undertecknade staterna lovat att samarbeta interimistiskt om tillämpningen
            av konventionen.
          </note>
          <note>
            Samtliga nordiska länder har undertecknat
          </note>
          <note>
            Esbokonventionen.
          </note>
          <note>
            Som svar på Bengt Hurtigs fråga vill jag mot denna bakgrund framhålla
            att det ankommer på ansvariga myndigheter att följa utvecklingen
            och vidta de åtgärder som erfordras inom ramen för aktuella konventioner.
          </note>
          <note type="speaker">
            Anf. 128 BENGT HURTIG (v):
          </note>
          <note>
            Herr talman! Jag tackar miljöministern även för detta svar.
          </note>
          <note>
            Bland forskare och andra som sysslar med miljöfrågor finns en
            stor oro för att en så här stor damm skulle laka ut tungmetaller
            som kvicksilver, nickel, krom, kadmium m.m. från de myrar som
            helt kommer att täckas av vatten. Det stöds av erfarenheter vi
            har ifrån Sverige. Om detta skulle inträffa tycker man att det
            strider mot de intentioner som hela tiden har diskuterats och
            som har tagit sig uttryck i den plan för att återställa
          </note>
          <note>
            Östersjöns ekologiska balans som redovisas bl.a. i kompletteringspropositionen.
          </note>
          <note>
            Jag hade kanske väntat mig ett något klarare besked om Sverige
            och svenska myndigheter -- om miljöministern nu känner till det
            -- kommer att bevaka det här och begära att en fullständig miljökonsekvensbeskrivning
            kommer till stånd.
          </note>
          <note>
            Finns det någon sådan kunskap i dag så att naturvårdsvårdsverket
            kommer att ta ett sådant initiativ? Har man diskuterat det här
            problemet när man har diskuterat planen för att återställa
          </note>
          <note>
            Östersjöns ekologiska balans?
          </note>
          <note type="speaker">
            Anf. 129 Miljöminister OLOF JOHANSSON (c):
          </note>
          <note>
            Herr talman! Svaret på de två sista frågorna är nej, men jag
            är beredd att personligen följa upp den här frågeställningen.
            I samband med
          </note>
          <note>
            Östersjösamarbetet har vi haft att utgå från det underlag som
            experterna i HELCOM har tagit fram i en s.k. task force. Det har
            utgjort ramen. Från svensk sida har vi emellertid agerat som om
          </note>
          <note>
            Esbokonventionen redan är i kraft. Det har t.ex.
          </note>
          <note>
            gällt frågan om Mönsteråsfabriken. Därför är det ett exempel
            som den berörda bevakningsmyndigheten har att följa. Jag är övertygad
            om att statens naturvårdsverk är fullt införstått med att det
            har denna uppgift och att det har anledning att agera i enlighet
            med denna, även när det gäller sådant som berörs i Bengt Hurtigs
            frågeställning.
          </note>
          <note type="speaker">
            Anf. 130 BENGT HURTIG (v):
          </note>
          <note>
            Herr talman! Det är positivt och bra att få det här klargörandet.
            Det har således inte förts en diskussion, men man kan förvänta
            sig att naturvårdsverket bevakar frågan. Det är mycket positivt.
          </note>
          <note>
            Överläggningen var härmed avslutad.
          </note>
          <note>
            27 § Svar på fråga 1991/92:736 om glasskolan i
          </note>
          <note>
            Nybro
          </note>
          <note type="speaker">
            Anf. 131 Statsrådet BEATRICE ASK (m):
          </note>
          <note>
            Herr talman! Lena Öhrsvik har frågat mig vilka åtgärder regeringen
            ämnar vidta för att glasskolan skall erhålla ersättning för de
            verkliga kostnaderna för nordiska elever. Jag vill först säga
            att utbildningen i glasblåsning i Nybro kommun är s.k.
          </note>
          <note>
            riksrekryterande utbildning. Utbildningen ingår i gymnasieskolan
            och har som sådan del i det sektorsbidrag som kommunen får till
            sin skolverksamhet. I enlighet med förslag som presenterades i
            propositionen Växa med kunskaper utgår dessutom vid sidan av sektorsbidraget
            ett särskilt verksamhetsstöd till kommunen för kostnaderna för
            denna utbildning. Nivån på den s.k. interkommunala ersättning
            som regeringen fastställt för elever från nordiska länder för
            innevarande budgetår utgår från den som gällde tidigare budgetår.
            Sådan ersättning utbetalas av statens skolverk på rekvisition
            av vederbörande kommun.
          </note>
          <note>
            Något krav på en högre ersättning har inte kommit till regeringen
            från Nybro kommun.
          </note>
          <note type="speaker">
            Anf. 132 LENA ÖHRSVIK (s):
          </note>
          <note>
            Herr talman! Jag tackar för svaret.
          </note>
          <note>
            Det är möjligt att jag uttryckte mig litet oklart i frågan. Vad
            jag har tagit upp och diskuterat är framtiden. Det gäller alltså
            inte innevarande budgetår utan vad som skall hända sedan, när
            den interkommunala ersättningen beräknas på ett helt annat sätt
            och då man inte kan följa de belopp som tidigare utgått. Det är
            då väsentligt för den här skolan, som har många elever från andra
            länder --
          </note>
          <note>
            från både nordiska och utomnordiska länder -- att veta vilken
            typ av ersättning som man kommer att få. Om man går efter de gamla
            reglerna skulle det bara bli ungefär 18 000 per termin, och då
            skulle man inte kunna bedriva utbildningen så som man gör i dag,
            eftersom den verkliga kostnaden, som jag redovisar i min fråga,
            är över 47 000 -- i alla fall var den under vårterminen så hög.
          </note>
          <note>
            Jag vill därför fråga: Är statsrådet beredd att fundera över
            den framtida ersättningen och på vilket sätt man skall kunna fastställa
            den, eftersom beräkningen har förändrats så radikalt? Kan man
            i
          </note>
          <note>
            Nybro kommun känna sig säker på att också i framtiden kunna fullfölja
            den här utbildningen?
          </note>
          <note type="speaker">
            Anf. 133 Statsrådet BEATRICE ASK (m):
          </note>
          <note>
            Herr talman! Det finns många frågor om framtiden just på grund
            av att vi ändrar så mycket i statsbidragssystemet. Redan under
            innevarande år kan en del smala utbildningar och speciella elevgrupper
            få bekymmer, eftersom de inte har följt med riktigt som de borde.
            Det framskymtar delvis i det här svaret.
          </note>
          <note>
            När det gäller framtiden finns det två saker att konstatera.
            Den ena är att vi naturligtvis har ett intresse av att behålla
            den här utbildningen. Den andra är att vi ganska nyligen har tecknat
            en överenskommelse med övriga nordiska länder om utbyte. Detta
            är den typ av smal utbildning som jag tycker är ytterst lämplig
            för ett samarbete över de nordiska gränserna. Vi måste då också
            via exempelvis statsbidrag se till att det blir rimligt och möjligt
            att bedriva sådana utbildningar. Det är ändå för det enskilda
            landet eller den enskilda kommunen bra om detta samordnas, eftersom
            det är fråga om dyra utbildningar.
          </note>
          <note>
            Vi får naturligtvis titta närmare på detta, eftersom det är ett
            bekymmer. Jag vill emellertid gärna skicka med synpunkten att
            det är bra om man från
          </note>
          <note>
            Nybro kommun tar kontakt med departementet och redovisar sina
            kostnader, så att det blir möjligt att föra en diskussion i frågan.
            Det ligger som sagt i vårt intresse att försöka lösa detta praktiskt.
            Vi har hittills inte gjort så mycket åt saken, eftersom vi väntar
            på en del riksdagsbeslut, och konsekvenserna av att man ändrar
            i statsbidragssystemen är ju många.
          </note>
          <note type="speaker">
            Anf. 134 LENA ÖHRSVIK (s):
          </note>
          <note>
            Herr talman! Jag tackar för det kompletterande svaret. Det känns
            ganska tryggt att statsrådet är beredd att titta litet extra på
            den här frågan. Vi har ju ett gemensamt intresse av att utbildningen
            får fortsätta, och det är bra att vi kan ha det fina utbyte som
            vi har haft med andra länder. Jag tar det som ett löfte, och jag
            lovar att vidarebefordra dessa synpunkter direkt till Nybro kommun
            tidigt i morgon bitti.
          </note>
          <note>
            Överläggningen var härmed avslutad.
          </note>
          <note>
            28 § Svar på fråga 1991/92:745 om kursplan för religionskunskap
            i gymnasieskolan
          </note>
          <note type="speaker">
            Anf. 135 Statsrådet BEATRICE ASK (m):
          </note>
          <note>
            Herr talman! Göte Jonsson har frågat mig vilka åtgärder jag avser
            vidta för att säkra att behovet av kunskap i kristen tro och etik
            också markeras i det slutliga förslaget till kursplan för religionskunskap
            i gymnasieskolan.
          </note>
          <note>
            Regeringen har den 23 april 1992 fattat beslut om kursplaner
            för läsåret 1992/93 för kärnämnena för den reformerade gymnasieskolan
            och den gymnasiala vuxenutbildningen. Ett av dessa kärnämnen är
            religionskunskap.
          </note>
          <note>
            I målen för kursen i religionskunskap, som regeringen fastställt,
            står det bl.a. att kursen skall utveckla elevernas förmåga att
            reflektera över existentiella och etiska frågor. Livstolkning,
            tro, religion, livsåskådning och etik skall stå i centrum för
            studierna. Kursen skall ge ökad insikt i tro och etik och religiösa
            uttrycksformer samt fördjupa förståelsen och respekten för de
            värden som ligger till grund för samhället.
          </note>
          <note>
            Efter genomgången kurs skall eleverna bl.a. kunna redovisa insikter
            i såväl kristendomens som andra världsreligioners och livsåskådningars
            huvudtankar, värderingar och uttrycksformer.
          </note>
          <note>
            Eleverna skall också kunna argumentera och diskutera kring tro,
            etik och livsåskådning och kunna motivera en egen ståndpunkt.
          </note>
          <note>
            I direktiven till läroplanskommittén står att skolans verksamhet
            bör bygga på de etiska normer, såsom människolivets okränkbarhet,
            individens frihet, solidaritet med svaga och utsatta, respekt
            för den enskilda människans särart och integritet och allas lika
            värde, vilka genom kristen etik och västerländsk humanism har
            en djup förankring i vårt land.
          </note>
          <note type="speaker">
            Anf. 136 GÖTE JONSSON (m):
          </note>
          <note>
            Herr talman! Jag ber att få tacka skolministern för svaret på
            frågan. Orsaken till att jag ställde frågan var en uppgift i massmedia
            om att ledningen för skolverket hade en annan syn på just kristendomsdelen
            i religionskunskapsämnet än vad som har kommit till uttryck från
            regeringens sida i olika sammanhang. Detta skulle enligt uppgiften
            i massmedia eventuellt kunna påverka den slutliga skrivningen
            i läroplanen.
          </note>
          <note>
            Jag tycker att det är viktigt och angeläget att vi nu har fått
            det här beskedet från statsrådet, att hon klart markerar behovet
            av undervisning i normer och etik och att såväl främmande religioner
            som kristendom skall inta sina givna platser i denna undervisning.
          </note>
          <note>
            I regeringsdeklarationen står vad skolministern också vid flera
            tillfällen har deklarerat, nämligen att det är angeläget att våra
            barn och ungdomar får undervisning i den kristna etiken, eftersom
            den är en viktig grund för de värderingar vi också har som grund
            när vi formar vårt samhälle i stort. Det är också angeläget att
            man inom ramen för läroplanskommitténs arbete utgår från de direktiv
            som är skrivna. Jag har ingen anledning att betvivla att det kommer
            att bli på det sättet.
          </note>
          <note>
            Jag ber än en gång att få tacka skolministern för svaret. Jag
            har inga kompletterande frågor på den här punkten, utan jag tror
            att vi kan se framtiden an med tillförsikt. I dagens samhälle
            är det angeläget att ungdomarna verkligen får en ingående undervisning
            i de etiska, moraliska och religiösa regler på vilka vi bygger
            väldigt mycket av vårt samhälle och värderingarna i vårt samhälle.
          </note>
          <note type="speaker">
            Anf. 137 Statsrådet BEATRICE ASK (m):
          </note>
          <note>
            Herr talman! För att ytterligare förtydliga svaret vill jag säga
            att läroplanskommittén arbetar utifrån regeringens direktiv, där
            vi har gjort dessa markeringar. Ett förslag om detta presenteras
            i september.
          </note>
          <note>
            De kursplaner som vi nu har och som skolverket har arbetat med
            under mycket stor tidspress är att hänföra till riksdagens tidigare
            beslut och till direktiv från den tidigare regeringen. Det har
            naturligtvis gjort att man inte i alla delar har kunnat följa
            upp dem på det sätt som man kanske skulle önska. Samtidigt har
            vi från regeringens sida gjort en och annan markering för att
            visa att de nya direktiven skall gälla redan nu. I och med att
            det relativt snart kommer en ny läroplan är det självklart att
            det också kommer att bli nödvändigt att se över kursplanerna för
            olika ämnen både när det gäller grundskolan och när det gäller
            gymnasiet.
          </note>
          <note>
            Ett av skälen till att vi markerar kristendomens betydelse och
            att det ämnet är så väsentligt är att detta är den stora religionen
            i vårt land. Det är mycket viktigt att ungdomar får kunskaper
            om den religionen, men naturligtvis är det lika viktigt att man
            har en bredd i kompetensen och att man vet vad andra religioner
            står för, liksom att man är insatt i moral, etik och livsfrågor
            i vidare bemärkelse. Jag hoppas att vi skall kunna åstadkomma
            detta.
          </note>
          <note>
            En knäckfråga i detta sammanhang som jag tycker att man i varje
            fall skall nämna är att det också handlar om att se till att vi
            får utbildade lärare. Vi kan skriva vilka kursplaner vi vill,
            men har vi inte lärarpersonal som kan frågorna får vi bekymmer
            med undervisningen. Religionskunskap är ett ämne inom vilket vi
            har haft och har ett och annat bekymmer. Det är nämligen ont om
            religionskunskapslärare -- tyvärr.
          </note>
          <note type="speaker">
            Anf. 138 GÖTE JONSSON (m):
          </note>
          <note>
            Herr talman! Jag tackar för detta ytterligare förtydligande från
            skolministern, inte minst det sista hon sade. Det är ju allmänt
            känt att vi har en stor brist på lärare som har kompetens att
            undervisa i religionskunskap, kristendom, etik och moral.
          </note>
          <note>
            Det är nämligen mycket svåra ämnen. Många lärare som i dag undervisar
            i dessa livsfrågor känner osäkerhet. Jag tror att det är väldigt
            angeläget att man så snabbt som möjligt ser till att få kompetenta
            lärare i dessa ämnen och också en kompletteringsutbildning för
            de lärare som nu undervisar men som känner osäkerhet och som också
            i framtiden får ett ansvar.
          </note>
          <note>
            Det är också angeläget att statsrådet påpekar att det är inom
            läroplanskommittén som man skall göra de slutliga ställningstagandena,
            att det är läroplanskommittén som skall göra de slutliga markeringarna
            av den framtida inriktningen på det här området och att detta
            innebär ytterligare justeringar när det gäller läroplanen.
          </note>
          <note>
            Överläggningen var härmed avslutad.
          </note>
          <note>
            29 § Svar på fråga 1991/92:765 om miljön och biltunnlar
          </note>
          <note type="speaker">
            Anf. 139 Statsrådet GÖREL THURDIN (c):
          </note>
          <note>
            Herr talman! Elving Andersson har frågat mig vilka åtgärder jag
            tänker vidta för att stadsplaneringen vad gäller trafiken inte
            skall skapa en försämrad miljösituation för bilister och kringboende
            genom exempelvis biltunnlar.
          </note>
          <note>
            Den ökande biltrafiken under senare årtionden har inneburit att
            trafiken har blivit det största miljöhotet i våra städer och tätorter.
            Allt fler människor som bor och arbetar vid trafikleder drabbas
            av bullerstörningar och luftföroreningar.
          </note>
          <note>
            Vi vet att biltrafiken står för merparten av de luftföroreningar
            som inte bara är ett växande hälsoproblem, utan även hotar våra
            byggnader.
          </note>
          <note>
            För att komma till rätta med trafikens miljö- och hälsoproblem
            måste vi arbeta med en mängd olika åtgärder. Ett av de mest effektiva
            medlen är att åtgärda problemen vid källan, dvs. att förbättra
            fordonen och ställa krav på bränslets egenskaper.
          </note>
          <note>
            Minst lika viktig är emellertid den långsiktiga fysiska planeringen,
            som anger hur våra bostäder och arbetsplatser skall lokaliseras,
            hur vägar och järnvägar skall dras etc. En framsynt planering
            bör bidra till att minska bilberoendet genom kortare avstånd mellan
            arbetsplatser och bostäder, förbättrade förutsättningar för kollektivtrafik
            osv.
          </note>
          <note>
            I vårt svenska planerings- och beslutssystem är det kommunerna
            som har huvudansvaret för planeringen av bebyggelseutvecklingen.
            Denna planering måste naturligtvis samordnas med statliga myndigheters
            planering, bl.a.
          </note>
          <note>
            trafikverkens. Det yttersta ansvaret för den regionala samordningen
            ligger på länsstyrelsen.
          </note>
          <note>
            Nästan samtliga kommuner i landet har nu antagit sina första
            översiktsplaner enligt plan- och bygglagen. Boverket kommer senare
            i år att till regeringen redovisa en samlad utvärdering och analys
            av dessa, bl.a. i fråga om hur den planerade bebyggelseutvecklingen
            förhåller sig till den övergripande trafikstrukturen.
          </note>
          <note>
            De långsiktiga, förebyggande åtgärderna kan dock inte lösa de
            akuta trafikproblemen i våra städer och tätorter. Att däcka över
            trafikleder eller att bygga tunnlar kan i vissa fall vara en framkomlig
            väg att minska några av biltrafikens skadliga miljöeffekter, främst
            genom att bullerstörningarna för närboende kan elimineras. Överdäckningar
            har också fördelar för stadsmiljön, genom att ''barriäreffekterna''
            av stora trafikleder kan minskas och ny mark för samhällsutbyggnad
            åstadkommas i centrala lägen.
          </note>
          <note>
            Jag är dock medveten om att biltunnlar också har nackdelar --
            inte minst vid eventuella olyckor -- och kan ge upphov till nya
            tekniska problem, framför allt vad gäller avgasreningen. Dessa
            nackdelar måste vägas mot de fördelar som trots allt fås.
          </note>
          <note>
            Längden på tunneln och utformningen av fläktsystem måste givetvis
            anpassas så att hälsoriskerna för dem som vistas i eller i närheten
            av tunneln eller invid ventilationsutsläpp minimeras. Den tekniska
            utvecklingen i fråga om ventilationssystem sker snabbt som en
            följd av pågående projekt både i Sverige och i övriga
          </note>
          <note>
            Europa. Resultatet av detta arbete måste omsättas i praktiska
            lösningar och användas i det fortsatta arbetet med en fysisk planering
            som främjar en god livsmiljö i våra tätorter.
          </note>
          <note type="speaker">
            Anf. 140 ELVING ANDERSSON (c):
          </note>
          <note>
            Herr talman! Jag ber att få tacka statsrådet för svaret på min
            fråga. Bakgrunden till frågan är uppgifter i massmedia den senaste
            tiden där bl.a. en forskare i Göteborg har hävdat att satsningen
            på tunnlar för trafikleder i våra tätorter inte löser några miljöproblem
            utan tvärtom snarare förvärrar dem.
          </note>
          <note>
            Jag håller med statsrådet om att samhällsplaneringen är mycket
            viktig och att man genom att samlokalisera boende, arbetsplatser,
            service osv. kan eliminera en hel del av transportarbetet. Men
            detta är trots allt lösningar på mycket lång sikt som sker genom
            en förändrad samhällsplanering. Vi måste även tackla de akuta
            problemen, och det konstaterar också statsrådet i svaret. En av
            de åtgärder som naturligtvis kan vidtas och som statsrådet inte
            har berört är en ökad satsning på kollektivtrafiken för att på
            det viset få effektivare transporter än med bilar.
          </note>
          <note>
            Jag vill koncentrera mig på den senare delen av statsrådets svar
            där Görel Thurdin berör den tekniska utveckling som för närvarande
            äger rum på olika håll inte minst i Europa när det gäller problemen
            med att hantera avgassituationen i just tunnlarna. Jag vill avslutningsvis
            fråga statsrådet om hon bedömer att den tekniska utveckling som
            nu är på gång gör att det går att eliminera de problem som man
            här har pekat på så att vi trots allt kan satsa på denna typ av
            trafiklösning, som är positiv ur många andra synpunkter.
          </note>
          <note type="speaker">
            Anf. 141 Statsrådet GÖREL THURDIN (c):
          </note>
          <note>
            Herr talman! Jag tycker att det är mycket bra att vi diskuterar
            dessa frågor. Det är i detta sammanhang också viktigt att peka
            på att det i dag sker en oerhörd kraftig teknikutveckling. Det
            är i stor utsträckning med hjälp av den som vi skall lösa en mängd
            miljöproblem.
          </note>
          <note>
            Jag har varit på stora utställningar där man har visat på just
            nya ventilationstekniker när det gäller t.ex.
          </note>
          <note>
            biltunnlar. Det finns ett miljöprojekt i Timrå kommun som heter
            Miljövägen och som har deltagit i vad man kan kalla en världstävling,
            vilken kommer att redovisas i samband med
          </note>
          <note>
            Riokonferensen. Där har man visat på en överdäckning av E 4-an
            som också blir en biltunnel.
          </note>
          <note>
            Det har anförts att man eliminerar bullerstörningar men också
            luftföroreningar i form av stoftpartiklar, och även avgaser kan,
            beroende på ambitionsgrad, elimineras genom fläktteknik och liknande.
          </note>
          <note>
            Jag är övertygad om att vi kan klara problemen om vi bara låter
            tekniken komma till användning och vågar pröva den. Jag tycker
            också att detta skall komma fram när man bestämmer sig för vilken
            lösning som skall väljas för våra kommunikationssystem och vår
            trafikstruktur. När vi utvecklar trafikstrukturen sker löpande
            miljökonsekvensbeskrivningar, och då skall man naturligtvis i
            samband med detta även pröva den här typen av lösningar.
          </note>
          <note type="speaker">
            Anf. 142 ELVING ANDERSSON (c):
          </note>
          <note>
            Herr talman! Jag ber att få tacka Görel Thurdin för det kompletterande
            svaret. Jag tycker att det är ett mycket positivt svar som visar
            att det finns en stark tro i regeringen, som jag delar, att de
            tekniska problemen när det gäller avgaser i biltunnlar går att
            lösa. Det är också positivt att Görel Thurdin visar på en långsiktig
            strategi för att i samhällsplaneringen på sikt försöka bygga bort
            en del av behovet av pendling och resor i våra större tätorter
            och därmed på detta sätt minska miljöbelastningen. Jag ber än
            en gång att få tacka för svaret.
          </note>
          <note>
            Överläggningen var härmed avslutad.
          </note>
          <note>
            30 § Svar på fråga 1991/92:714 om uppehållstillstånd för s.k.
            ERASMUS-studenter
          </note>
          <note type="speaker">
            Anf. 143 Utbildningsminister PER UNCKEL (m):
          </note>
          <note>
            Herr talman! Margitta Edgren har frågat mig vilka initiativ jag
            tänker ta för att det förenklade tillståndsgivandet för uppehållstillstånd
            genomförs för ERASMUS-studenter.
          </note>
          <note>
            Jag har för min del kontrollerat de uppgifter
          </note>
          <note>
            Margitta Edgren har lämnat i sin fråga, och jag tror att det
            föreligger en missuppfattning.
          </note>
          <note>
            Överenskommelser har träffats mellan invandrarverket och universiteten
            och högskolorna för att underlätta uppehållstillståndsförfarandet
            för de ERASMUS-studenter, liksom för de COMETT-
          </note>
          <note>
            studenter, som söker sig till vårt land.
          </note>
          <note>
            Invandrarverket har vid förfrågan understrukit att det accepterar
            det förenklade förfarande som verket har kommit överens om med
            andra berörda myndigheter.
          </note>
          <note type="speaker">
            Anf.144 MARGITTA EDGREN (fp):
          </note>
          <note>
            Herr talman! ERASMUS är EG:s största utbildningsprogram. Syftet
            är att stimulera samarbete och studentutbyte inom EG, och det
            är numera öppet även för Sverige och EFTA-
          </note>
          <note>
            länderna. Förhoppningen är att 10 % av våra svenska studenter
            någon gång under sin studietid skall vara med. Men det betyder
            också att lika många skall komma utifrån hit till Sverige.
          </note>
          <note>
            Vid Lunds universitet uppskattar man att detta kommer att innnebära
            en tilldelning från
          </note>
          <note>
            ERASMUS-byrån i Bryssel på ungefär 200
          </note>
          <note>
            studerandestipendier, dvs. inte 200 helårsplatser utan 200 individuella
            platser på minst tre månader och högst ett läsår. Det blir väldigt
            många studenter.
          </note>
          <note>
            Jag är mycket glad om utbildningsministern nu kan garantera att
            jag har fel. De överenskommelser som har träffats med invandrarverket
            betyder att när ERASMUS-studenterna har fått sitt antagningsbesked
            från Sverige skall de gå upp på den svenska ambassaden med detta
            tillsammans med sitt pass och direkt få ett uppehållstillstånd.
          </note>
          <note>
            Det är innebörden av den överenskommelsen. Men nu har jag fått
            vittnesmål från verksamheten att
          </note>
          <note>
            SIV bromsar, att man är litet rädd för fusk och har dåliga erfarenheter.
            Detta har redan nu fått maskineriet att grusa igen. Det ingår
            också i överenskommelsen att dessa studenter skall komma litet
            före sitt program för att få en frivillig undervisning i svenska,
            svensk kultur, politik och historia i poängsatta kurser.
          </note>
          <note>
            Det betyder att studenterna kommer tre fyra månader innan deras
            program börjar. Det är den perioden det gäller, och det anses
            att invandrarverket kanske inte helhjärtat stöder detta. Kan utbildningsministern
            med hela sitt hjärta garantera att alla problem omedelbart tas
            om hand?
          </note>
          <note type="speaker">
            Anf. 145 Utbildningsminister PER UNCKEL (m):
          </note>
          <note>
            Herr talman! Garantera är ett starkt ord. Vad jag kan garantera
            Margitta Edgren är att jag kommer att jaga de myndigheter med
            blåslampa som förhindrar studenter att komma till Sverige för
            att delta i svenska universitets verksamhet. Sverige har, brutalt
            uttryckt, inte råd att trassla med sitt studentutbyte. Jag utgår
            från att alla myndigheter helhjärtat inser det.
          </note>
          <note>
            Herr talman! För att ytterligare understryka vikten av det ämne
            Margitta Edgren tar upp vill jag säga att det är av avgörande
            betydelse för hela Sveriges internationella arbete både att vi
            är attraktiva för studenter som vill komma hit och att vi får
            svenska studenter att resa ut. Det ställer frågan om de svenska
            språkkunskaperna i blixtbelysning -- våra egna elevers förmåga
            att förstå och tillgodogöra sig undervisning på främmande språk
            ute i världen och inte minst våra egna universitets förmåga att
            förmedla undervisning också i andra ämnen än språken på andra
            språk än det svenska. Klarar vi av att undanröja eventuellt byråkratiskt
            trassel och att stärka den svenska språkkapaciteten i båda dessa
            hänseenden, tror jag att det kommer att gå väl för svenska studenter.
          </note>
          <note type="speaker">
            Anf. 146 MARGITTA EDGREN (fp):
          </note>
          <note>
            Herr talman! Jag instämmer i allt vad utbildningsministern har
            sagt och vill tillägga att här står också Sveriges goda rykte
            som partner i detta samarbete på spel, om inte överenskommelsen
            hålls.
          </note>
          <note>
            Universitet och högskolor har dåliga erfarenheter av tidigare
            samarbete med invandrarverket. Det finns exempel på att man har
            dragit ut på behandlingen av ansökan om uppehållstillstånd för
            studenter så länge, att den kurs som studenten sökte till avslutats
            för ett halvår sedan.
          </note>
          <note>
            Jag är nöjd med diskussionen och förväntar mig att detta inte
            kommer att bli något problem.
          </note>
          <note>
            Överläggningen var härmed avslutad.
          </note>
          <note>
            31 § Svar på fråga 1991/92:739 om reglerna för bevarande av skrifter
            m.m.
          </note>
          <note type="speaker">
            Anf. 147 Utbildningsminister PER UNCKEL (m):
          </note>
          <note>
            Herr talman! Olle Schmidt har frågat kulturminister Birgit Friggebo
            om det skall finnas ett nationellt reservexemplar. Frågan har
            överlämnats till mig för besvarande.
          </note>
          <note>
            Enligt bestämmelserna i pliktexemplarslagen skall exemplar av
            allt som trycks i Sverige levereras in till dels Kungl. biblioteket,
            dels universitetsbiblioteken. Kungl. biblioteket bevarar allt
            inlevererat material. Reservexemplar skall också bevaras vid universitetsbiblioteket
            i Lund.
          </note>
          <note>
            Övriga universitetsbibliotek förfogar fritt över det inlevererade
            materialet.
          </note>
          <note>
            För närvarande arbetar en särskild utredning med översyn av reglerna
            för bevarande av skrifter och ljud- och bildupptagningar. Utredningen
            skall enligt sina direktiv särskilt behandla frågan om det nationella
            reservexemplaret. Utredningen kommer att lämna sitt betänkande
            i början av hösten i år. I
          </note>
          <note>
            avvaktan på att utredningens arbete slutförs är jag inte beredd
            att redovisa något ställningstagande i denna fråga.
          </note>
          <note type="speaker">
            Anf. 148 OLLE SCHMIDT (fp):
          </note>
          <note>
            Herr talman! Jag ber att få tacka utbildningsministern för svaret.
            Att frågan inledningsvis ställdes till kulturministern berodde
            på att jag hade fått det rådet. Det var bra att den kom rätt.
          </note>
          <note>
            Anledningen till att jag har ställt frågan är den oro som finns
            vid Lunds universitetsbibliotek och i forskarsamhället i allmänhet
            över vad som händer med det nationella reservexemplaret. Jag är
            väl medveten om den utredning som finns. Man frågar sig om det
            nationella reservexemplaret skall finnas kvar, vad det skall innehålla
            och var det skall finnas.
          </note>
          <note>
            Själv anser jag att det är högst rimligt att Sverige har två
            exemplar av det som trycks i vårt land och av det som svenska
            förlag trycker utomlands. En viss gallring måste säkert till med
            tanke på den förändrade mediesituationen, det medges. Det kunde
            t.ex. räcka om det fanns ett exemplar av oförändrade omtryckningar.
            Kommunaltryck är en annan kategori som kanske kunde filmas. Men
            jag tycker inte att det är rimligt att Sverige framgent endast
            skall få ett pliktexemplar, förmodligen på
          </note>
          <note>
            Kungl. biblioteket i Stockholm, och att detta enda exemplar skall
            lånas ut, med risk för nötning och för att material försvinner.
          </note>
          <note>
            Som det är i dag har KB i Stockholm och UB i Lund det huvudsakliga
            ansvaret för det tryckta ordet i vårt land, som utbildningsministern
            har redogjort för. KB:s exemplar måste användas inom bibliotekets
            väggar. Lunds universitetsbibliotek ansvarar för utlåning lokalt
            och för fjärrlån. Nu är denna ordning hotad dels på grund av platsbrist
            --
          </note>
          <note>
            det sägs att 1 000 hyllmeter per år får tas i anspråk i Lund
            --, dels givetvis på grund av kostnadsaspekten.
          </note>
          <note>
            Rent allmänt tycker jag att alltför mycket koncentreras till
            Stockholm. Det hoppas jag att utbildningsministern kan hålla med
            om. Det finns all anledning att slå vakt om det tryckta ordet
            och forskningsmöjligheter i framtiden men också om
          </note>
          <note>
            Lunds möjligheter att bevara pliktexemplaret intakt. Lund har
            ju Nordens största universitet. Jag vill fråga utbildningsministern
            om han delar denna min principiella uppfattning att det är av
            vikt att forskarmiljön har hög kvalitet också utanför
          </note>
          <note>
            Stockholm.
          </note>
          <note type="speaker">
            Anf. 149 Utbildningsminister PER UNCKEL (m):
          </note>
          <note>
            Herr talman! På den senare frågan kan jag svara ett obetingat
            ja. Sverige är inte bara Stockholm och skall inte vara bara Stockholm.
            Vi behöver levande akademiska vetenskapliga miljöer på olika håll
            i vårt land.
          </note>
          <note>
            Får jag också understryka den betydelse jag personligen fäster
            vid att universitetsbiblioteken har goda arbetsvillkor. Jag tillhör
            dem som tror att biblioteket är och alltid måste vara universitetets
            hjärta. Att ha väl utvecklade universitetsbibliotek är inte minst
            av betydelse för doktoranderna, vars antal denna regering strävar
            efter att öka.
          </note>
          <note>
            Jag vill också till Olle Schmidt göra en personlig deklaration.
            Jag kommer inte att medverka till en sådan försämring av bibliotekens
            verksamhet som skulle kunna äventyra forskningens behov av väl
            dokumenterat tryckt material.
          </note>
          <note type="speaker">
            Anf. 150 OLLE SCHMIDT (fp):
          </note>
          <note>
            Herr talman! Jag instämmer till fullo i detta inlägg.
          </note>
          <note>
            Det är glädjande att höra en så precis formulering.
          </note>
          <note>
            Jag tror att det gläder forskarsamhället och biblioteksfolket
            i vårt land.
          </note>
          <note>
            Jag vill också påminna utbildningsministern om en annan faktor
            som kan spela in vid den senare bedömningen. Redaktionen för Svenska
            akademiens ordbok finns som bekant i Lund i anslutning till universitetsbiblioteket.
            SAOB, som den brukar kallas, är ju en mycket utförlig beskrivning
            av svenskt ordförråd sedan 1521 fram till våra dagar. Trettio
            och ett halvt band är färdiga.
          </note>
          <note>
            Nio och ett halvt band återstår att skriva. Det innebär att man
            har en tid på 30--35 år kvar.
          </note>
          <note>
            Utbildningsministern har också fått ett brev om detta från professor
            Hans Jonsson, som är redaktör och chef för SAOB. Han påpekar i
            brevet vikten av kopplingen mellan SAOB och Lunds universitetsbibliotek
            och av att kunna gå in i litteraturen, som han uttrycker saken.
          </note>
          <note>
            Skulle pliktexemplaret försvinna från Lunds universitetsbibliotek,
            riskerar man kvaliteten på
          </note>
          <note>
            Svenska akademiens ordbok i framtiden och eventuellt en flyttning
            till Stockholm. Det är väl inte något scenario som utbildningsministern
            vill medverka till.
          </note>
          <note type="speaker">
            Anf. 151 Utbildningsminister PER UNCKEL (m):
          </note>
          <note>
            Herr talman! Nej, jag vill inte medverka till en koncentration
            av forskningsmiljöer till Stockholm.
          </note>
          <note>
            Vilka praktiska slutsatser detta leder till när vi väl får se
            utredningens resultat och har möjlighet att ta del av svaren från
            de remissinstanser som kommer att få yttra sig, återstår att se.
            Låt oss återuppta diskussionen när hela beslutsunderlaget ligger
            på bordet.
          </note>
          <note type="speaker">
            Anf. 152 OLLE SCHMIDT (fp):
          </note>
          <note>
            Herr talman! Jag vill bara tacka för svaret och avsluta med att
            koppla på det som utbildningsministern talade om i det förra frågesvaret,
            nämligen vikten av att Sverige håller en internationellt hög standard
            när det gäller utbildning. För humanistisk forskning är det av
            oerhört stor vikt att man har exemplar av tryckta skrifter att
            gå tillbaka till. Det gäller i synnerhet för humanisterna. Det
            handlar alltså om boken. I detta fall har man vid Lunds universitet
            uttryckt en stor oro för vad som skall hända om man förlorar det
            nationella reservexemplaret i Lund. Som liberal, med en blygsam
            humanistisk skolning bakom mig, delar jag helt denna uppfattning.
          </note>
          <note>
            Jag hoppas att utbildningsministern och regeringen är beredda
            att medverka till att den ordning som nu råder kan få bibehållas,
            att vi har ett exemplar på
          </note>
          <note>
            KB i Stockholm och ett reservexemplar i Lund.
          </note>
          <note>
            Annars riskerar man den humanistiska högkvalitativa forskningen
            vid Lunds universitet.
          </note>
          <note>
            Jag vill återigen påminna om att Lunds universitet är Nordens
            största universitet. Tack så mycket för svaret.
          </note>
          <note>
            Överläggningen var härmed avslutad.
          </note>
          <note>
            32 § Svar på fråga 1991/92:755 om sexuella trakasserier vid universitet
            och högskolor
          </note>
          <note type="speaker">
            Anf. 153 Utbildningsminister PER UNCKEL (m):
          </note>
          <note>
            Herr talman! Eva Zetterberg har frågat mig vilka åtgärder jag
            tänker vidta för att komma till rätta med problemet med sexuella
            trakasserier vid universitet och högskolor.
          </note>
          <note>
            De två undersökningar som Eva Zetterberg refererar till har genomförts
            vid universitetet i
          </note>
          <note>
            Stockholm. Den ena undersökningen är gjord på uppdrag av rektorsämbetet
            och gäller alla kvinnliga anställda och forskarstuderande vid
            universitetet.
          </note>
          <note>
            Den andra undersökningen har genomförts av studentkåren och gäller
            kvinnliga studerande i grundutbildningen.
          </note>
          <note>
            Som alltid är fallet vid undersökningar av det här slaget är
            de slutsatser man kan dra av dem ofta behäftade med stor osäkerhet.
            Några generella uttalanden om antalet sexuella trakasserier vid
            våra högskolor går därför inte att göra utifrån de redovisade
            resultaten.
          </note>
          <note>
            Däremot visar några av de enskilda svaren i undersökningarna
            att allvarliga övergrepp mot kvinnor har förekommit. Det är självfallet
            viktigt att åtgärder vidtas för att förhindra detta.
          </note>
          <note>
            Enligt vad jag erfarit har universitetet i Stockholm också vidtagit
            ett antal konkreta åtgärder för att komma till rätta med problemet.
            Som jag ser det ligger därför ansvaret för att något görs i första
            hand på de enskilda högskolorna.
          </note>
          <note>
            Det har också visat sig genom undersökningarna vid universitetet
            i Stockholm att det förekommer mindre trakasserier där man har
            en bättre balans mellan könen bland de anställda och studerande.
          </note>
          <note>
            Där kvinnorna är i minoritet är problemen som störst visar de
            aktuella undersökningarna. Därför är jämställdhetsarbetet viktigt
            i högskolan. En särskild arbetsgrupp skall på mitt initiativ arbeta
            med att lägga förslag till åtgärder som kan förbättra jämställdheten
            i högskolan. Gruppen leds av riksdagsledamoten Margitta Edgren
            och skall bl.a.
          </note>
          <note>
            särskilt uppmärksamma frågan om rekrytering till forskarutbildning
            där kvinnorna är i minoritet.
          </note>
          <note>
            Jämställdhetslagen skyddar i dag kvinnor i arbetslivet, däremot
            inte de studerande i högskolan. Till den frågan återkommer jag
            i en kommande proposition, Fria universitet och högskolor
          </note>
          <note type="speaker">
            Anf. 154 EVA ZETTERBERG (v):
          </note>
          <note>
            Herr talman! Jag ber om ursäkt för sen ankomst till detta svar.
            Därmed har jag inte hört alla detaljer.
          </note>
          <note>
            Jag vill återkomma till frågan om jämställdhetslagen och tacka
            för svaret.
          </note>
          <note>
            Jag uppfattar att frågan om kvinnliga studerande på intet sätt
            är löst genom jämställdhetslagen. De omfattas inte av samma bestämmelser
            som kvinnor ute i arbetslivet. De undersökningar som har gjorts
            och som utbildningsministern refererar till visar mycket tydligt
            vilket otillräckligt skydd dessa kvinnor har. De svar jag får
            från utbildningsministern visar att det skydd som man skulle önska
            inte finns.
          </note>
          <note>
            Jag efterlyser på nytt vilka konkreta åtgärder man tänker vidta.
            Jag har svårt att se att utbildningsministern och regeringen skulle
            vara nöjd med förhållandet. Det är otroligt uppseendeväckande
            att studerande kvinnor och den kvinnliga personal som finns på
            universiteten behandlas på det här viset. Jag vill understryka
            att detta inte är något unikt för universitetsvärlden.
          </note>
          <note>
            Det är vi väl medvetna om.
          </note>
          <note>
            Just i dag refereras till förhållandena inom SL. Där upplever
            20 % av kvinnorna det här problemet. Vi vet att det är likadant
            på flera andra håll. Det unika är att kvinnorna på universiteten
            inte omfattas av skyddet. Därför skulle jag vilja be om en ytterligare
            precisering från utbildningsministern.
          </note>
          <note type="speaker">
            Anf. 155 Utbildningsminister PER UNCKEL (m):
          </note>
          <note>
            Herr talman! Som jag sade i slutet av mitt svar överväger vi
            frågan om jämställdhetslagens förhållande till universitets- och
            högskolelivet inom ramen för arbetet med den proposition om universitetens
            och högskolornas framtida förhållanden till staten. Jag hoppas
            kunna avlämna den till riksdagen mycket snabbt.
          </note>
          <note>
            När Eva Zetterberg påstår att jag skulle vara nöjd med tingens
            ordning är det en mild förvrängning av det svar jag nyss har givit.
            Jag är precis lika upprörd som Eva Zetterberg över att detta sker.
            Det är och förblir otillständigt när människor trakasseras på
            grund av sitt kön och för övrigt när människor trakasseras över
            huvud taget.
          </note>
          <note>
            Med mitt svar vill jag säga två viktiga saker. Det ena är att
            grunden för ett anständigt förhållande mellan män och kvinnor
            underlättas om blandningen av män och kvinnor är bättre, bl.a.
            på våra universitet och högskolor. Margitta Edgrens utredning
            skall lämna förslag till hur detta kan åstadkommas. Vi går snarare
            bakåt än framåt i jämställdhetsarbetet i denna del för närvarande.
            Det är synd och skam, inte minst mot bakgrund av att en mängd
            intelligenta och begåvade människor inte kommer till sin rätt
            därför att jämställdheten är otillräcklig.
          </note>
          <note>
            Det andra är, att i ett sammanhang där vi förväntar oss att universitet
            och högskolor skall kunna ta ett betydande ansvar för sitt eget
            arbete, är min uppgift att ställa krav på dem att de skall lösa
            de bekymmer som de har på sina arbetsplatser. Jag är beredd att
            gå långt i att ställa kraven, men det är sist och slutligen varje
            högskola som måste ta itu med de bekymmer de möter på sin arbetsplats.
            Det ingår i arbetsledningens skyldighet. Jag tycker att studenter
            och lärare som drabbas av trakasserier med all kraft skall påpeka
            det för dem.
          </note>
          <note type="speaker">
            Anf. 156 EVA ZETTERBERG (v):
          </note>
          <note>
            Herr talman! Det är bra att slå fast att vi är helt överens om
            att det grundläggande är att få fram en jämnare fördelning bland
            studenter, forskare och universitetspersonal. Jag tror också att
            grunden för att förändra jämställdhetsförhållandena är att få
            fram en bättre syn på kvinnor därför att de finns representerade
            på samma sätt som män. Men vi två vet att det sannolikt är långt
            kvar till dess. I dag är det snarast så, som utbildningsministern
            själv påpekar, att det går tillbaka när det gäller rekrytering
            bland forskare och högre tjänster i stället för det motsatta förhållandet.
          </note>
          <note>
            Jag vill återigen fråga hur det är möjligt att man i en promemoria
            från utbildningsdepartementet slår fast att jämställdhet mellan
            man och kvinna inte behöver skrivas in i högskolelagen därför
            att det finns angivet i annan lagstiftning. Det gör ju inte det.
            Dessa kvinnor omfattas inte av jämställdhetslagen.
          </note>
          <note type="speaker">
            Anf. 157 Utbildningsminister PER UNCKEL (m):
          </note>
          <note>
            Herr talman! Precis detta påpekande har flera av dem som den
            gångna våren har deltagit i en stimulerande och fantasieggande
            diskussion om högskolornas framtid understrukit. Det är mot den
            bakgrunden som jag ber att få återkomma till mina slutsatser när
            beredningsarbetet om den nya högskolan väl är färdigt.
          </note>
          <note type="speaker">
            Anf. 158 EVA ZETTERBERG (v):
          </note>
          <note>
            Herr talman! Jag ser självfallet fram mot den redovisningen för
            att se vad gruppen kommer fram till. Men jag vill också fråga
            utbildningsministern om man där också kommer att ta upp aspekten
            om sexuella trakasserier. I dag är jämställdhetslagen alltför
            tandlös på den punkten. Jag anser att man borde gå mycket längre
            där. I dag krävs det nästan att det är en form av sexuella övergrepp
            för att man skall kunna ta upp det ur jämställdhetslagens aspekter.
            Jag tycker att det är klart otillförlitligt.
          </note>
          <note>
            Jag undrar också i vilken mån man är intresserad av att införa
            en särskild enhet. Jag hörde att det rapporterades om det på den
            hearing om dessa frågor som genomfördes på utbildningsdepartementet
            i går. Där påpekade man att det i Holland har funnits, och finns,
            en särskild enhet som tar till sig de kvinnor som blir utsatta
            för sexuella trakasserier och försöker att ge dem en mycket konkret
            hjälp. Finns det några sådana funderingar här?
          </note>
          <note type="speaker">
            Anf. 159 Utbildningsminister PER UNCKEL (m):
          </note>
          <note>
            Herr talman! Jag har all respekt för att riksdagen vill ha besked
            om regeringens planer innan de föreligger, men jag måste be riksdagen
            att avvakta intill dess att propositionen kommer.
          </note>
          <note>
            Dessutom tillhör flera av de frågor Eva Zetterberg berör den
            utredningssfär som jag har bett Margitta
          </note>
          <note>
            Edgren och sakkunniga med henne analysera noggrant. Jag räknar
            därför med att kunna redovisa förslaget till riksdagen inte bara
            vid det tillfälle som jag här har nämnt, nämligen i slutet på
            våren i anslutning till propositionen om de fria universiteten
            och högskolorna, utan också kontinuerligt med ett slags viktig
            halvhalt vid de universitets- och forskningspropositioner som
            kommer att föreläggas riksdagen i februari 1993.
          </note>
          <note>
            Det är gentemot dessa propositioner Margitta
          </note>
          <note>
            Edgrens arbetsgrupp i en första etapp är inriktad.
          </note>
          <note type="speaker">
            Anf. 160 EVA ZETTERBERG (v):
          </note>
          <note>
            Herr talman! Jag ser fram mot den rapporteringen och hoppas att
            man där också tar upp frågan om studerandehälsovården, vilken
            roll den kan spela och vilket ytterligare stöd den organisationen
            kan få för att stödja kvinnor som drabbas av sexuella trakasserier.
          </note>
          <note>
            Jag hoppas också att man kommer att ta vara på den motion som
            Vänsterpartiet skrev förra perioden om en ny jämställdhetslag
            där de aspekter som vi tycker saknas i dag skulle kunna tas in.
          </note>
          <note>
            Jag hoppas också att utbildningsministern har hunnit läsa dagens
            Aftonblad med en intervju med
          </note>
          <note>
            Ebba Witt-Brattström. Hon rapporterar om just de här förhållandena
            på universitetet. Hon hävdar att det för att kunna slå sig fram
            som forskare krävs att man är man. Om man inte är det, eftersom
            det är svårt att göra något åt att man är född till kvinna, krävs
            det att man, förutom att man är duktig forskare, är söt och behagfull.
            Jag hoppas att utbildningsministern är intresserad av att ändra
            på att sådana krav ställs så att kvinnor på ett helt annat sätt
            kan få samma plats som män i forskning och utbildning.
          </note>
          <note type="speaker">
            Anf. 161 Utbildningsminister PER UNCKEL (m):
          </note>
          <note>
            Herr talman! Jag har lyssnat noga på Eva
          </note>
          <note>
            Zetterbergs förslag. Det gläder mig dessutom att
          </note>
          <note>
            Margitta Edgren, som vi har hänvisat till, har lyssnat på denna
            debatt. Jag är helt övertygad om att vi kommer att vara nöjda
            båda två när hennes förslag föreligger.
          </note>
          <note>
            Överläggningen var härmed avslutad.
          </note>
          <note>
            33 § Bordläggning
          </note>
          <note>
            Anmäldes och bordlades
          </note>
          <note>
            Förslag
          </note>
          <note>
            1991/92:19 Riksdagens revisorers förslag angående riksdagen och
            normgivningsprocessen
          </note>
          <note>
            Skatteutskottets betänkande
          </note>
          <note>
            1991/92:SkU19 Räntor och avgifter vid skatteindrivning
          </note>
          <note>
            Lagutskottets betänkande
          </note>
          <note>
            1991/92:LU35 Allmänna arvsfonden, m.m.
          </note>
          <note>
            Socialförsäkringsutskottets betänkanden
          </note>
          <note>
            1991/92:SfU10 Invandrar- och flyktingpolitiken
          </note>
          <note>
            1991/92:SfU11 Befogenheter för invandrarverket vid asylutredning
            m.m.
          </note>
          <note>
            1991/92:SfU12 Svenskt medborgarskap m.m.
          </note>
          <note>
            1991/92:SfU15 Förläggningskostnader
          </note>
          <note>
            Näringsutskottets betänkanden
          </note>
          <note>
            1991/92:NU25 Energipolitiska frågor
          </note>
          <note>
            1991/92:NU28 Ändringar i minerallagen
          </note>
          <note>
            34 § Kammaren åtskildes kl. 19.21.
          </note>
          <note>
            Förhandlingarna leddes
          </note>
          <note>
            av tredje vice talmannen från sammanträdets början t.o.m. ajourneringen
            kl. 16.26 och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
