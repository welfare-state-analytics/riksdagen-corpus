<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--8</head>
          <docDate when="1991-10-09 00:00:00">1991-10-09 00:00:00</docDate>
        </div>
      </front>
      <body>
        <div>
          <note>
            1 § Anmälan om ny ersättare för statsråd
          </note>
          <note>
            Talmannen anmälde att Carl B Hamilton (fp) skulle tjänstgöra
            som ersättare för socialminister Bengt
          </note>
          <note>
            Westerberg (fp), varigenom motsvarande uppdrag för Sören Norrby
            upphört.
          </note>
          <note>
            2 § Anmälan om utskottens presidier
          </note>
          <note>
            Talmannen meddelade att till ordförande resp. vice ordförande
            i utskotten hade utsetts följande ledamöter:
          </note>
          <note>
            konstitutionsutskottet
          </note>
          <note>
            Thage G Peterson (s) ordförande
          </note>
          <note>
            tredje vice talman Bertil Fiskesjö (c) vice ordförande
          </note>
          <note>
            finansutskottet
          </note>
          <note>
            Per-Ola Eriksson (c) ordförande
          </note>
          <note>
            Hans Gustafsson (s) vice ordförande
          </note>
          <note>
            skatteutskottet
          </note>
          <note>
            Knut Wachtmeister (m) ordförande
          </note>
          <note>
            Lars Hedfors (s) vice ordförande
          </note>
          <note>
            justitieutskottet
          </note>
          <note>
            Britta Bjelle (fp) ordförande
          </note>
          <note>
            Lars-Erik Lövdén (s) vice ordförande
          </note>
          <note>
            lagutskottet
          </note>
          <note>
            Maj-Lis Lööw (s) ordförande
          </note>
          <note>
            Holger Gustafsson (kds) vice ordförande
          </note>
          <note>
            utrikesutskottet
          </note>
          <note>
            Daniel Tarschys (fp) ordförande
          </note>
          <note>
            Pierre Schori (s) vice ordförande
          </note>
          <note>
            försvarsutskottet
          </note>
          <note>
            Arne Andersson (m) ordförande
          </note>
          <note>
            Sture Ericson (s) vice ordförande
          </note>
          <note>
            socialförsäkringsutskottet
          </note>
          <note>
            Gullan Lindblad (m) ordförande
          </note>
          <note>
            Doris Håvik (s) vice ordförande
          </note>
          <note>
            socialutskottet
          </note>
          <note>
            Bo Holmberg (s) ordförande
          </note>
          <note>
            Sten Svensson (m) vice ordförande
          </note>
          <note>
            kulturutskottet
          </note>
          <note>
            Åke Gustavsson (s) ordförande
          </note>
          <note>
            Jan-Erik Wikström (fp) vice ordförande
          </note>
          <note>
            utbildningsutskottet
          </note>
          <note>
            Ann-Cathrine Haglund (m) ordförnde
          </note>
          <note>
            Lena Hjelm-Wallén (s) vice ordförande
          </note>
          <note>
            trafikutskottet
          </note>
          <note>
            Birger Rosqvist (s) ordförande
          </note>
          <note>
            Rolf Clarkson (m) vice ordförande
          </note>
          <note>
            jordbruksutskottet
          </note>
          <note>
            Göran Persson (s) ordförande
          </note>
          <note>
            Ivar Virgin (m) vice ordförande
          </note>
          <note>
            näringsutskottet
          </note>
          <note>
            Rolf Dahlberg (m) ordförande
          </note>
          <note>
            Anita Gradin (s) vice ordförande
          </note>
          <note>
            arbetsmarknadsutskottet
          </note>
          <note>
            Mona Sahlin (s) ordförande
          </note>
          <note>
            Elver Jonsson (fp) vice ordförande
          </note>
          <note>
            bostadsutskottet
          </note>
          <note>
            Agne Hansson (c) ordförande
          </note>
          <note>
            Oskar Lindkvist (s) vice ordförande
          </note>
          <note>
            3 § Justering av protokoll
          </note>
          <note>
            Justerades protokollet för den 3 oktober.
          </note>
          <note>
            4 § Partiledardebatt med anledning av regeringsförklaringen
          </note>
          <note type="speaker">
            Anf. 1 INGVAR CARLSSON (s):
          </note>
          <note>
            Fru talman! I denna debatt om regeringsförklaringen företräds
            regeringen inte bara av statsministern utan också av socialministern,
            miljöministern och biståndsministern. Som socialdemokratisk statsminister
            hade jag att ensam föra debatten mot fem oppositionspartier. Den
            borgerliga regeringen får fyra företrädare mot tre oppositionspartier.
            Jag trodde att vi nu hade en regering och en regeringsförklaring
            och att vi på grundval härav skulle kunna få en livfull debatt
            mellan statsministern och oppositionsföreträdarna. Så blir nu
            tyvärr inte fallet. Den stora förloraren blir riksdagen själv.
          </note>
          <note>
            Fru talman! Jag vill börja denna debatt med att tala om det som
            jag menar är mer oroande än något annat, om högerextremismens
            tilltagande utbredning i vår del av världen. Högerextremistiska
            och nynazistiska partier vinner framgång i val på den europeiska
            kontinenten. Nynazister i Tyskland trakasserar och misshandlar
            flyktingar och invandrare. I glädjen över att demokrati och frihet
            under de senaste åren har vunnit stora segrar över diktatur och
            ofrihet i vår närmaste omvärld blandar sig en oro för att vi går
            från ett mörker till ett annat, från kommunismens förtryck och
            diktatur till högerextremismens terror och människoförakt.
          </note>
          <note>
            Vi kan skrämmande nog iaktta samma tendens i vårt eget land.
            Också här har främlingsfientligheten blivit tydligare. Också här
            har nynazismen blivit synlig. Flyktingförläggningar har utsatts
            för skadegörelse. I skolvalen har Sverigepartiet och andra rasistiska
            och nynazistiska småpartier haft framgång. Samma sak gäller i
            flera kommunalval.
          </note>
          <note>
            Det är främst ungdomar som lockas av dessa odemokratiska strömningar
            och skrämmande våldsideologier, och det är allvarligt.
          </note>
          <note>
            Vi som är politiker och som tillhör demokratiska partier har
            självfallet ett särskilt ansvar för att dessa kusliga ideologier
            inte på nytt får fotfäste. Men vi har också var och en av oss
            som medborgare ett ansvar. Jag vill rikta en vädjan och en uppmaning
            till alla som skräms och upprörs över att rasism, antisemitism,
            främlingsfientlighet och våldsglorifiering åter tycks vara gångbart:
            Ta varningssignalerna på allvar!
          </note>
          <note>
            Skolan har här ett stort ansvar. Eleverna måste ständigt och
            återkommande på alla stadier få kunskap och insikter om att det
            är något mycket farligt som händer om vi låter rasistiska, främlingsfientliga,
            nynazistiska och andra odemokratiska värderingar breda ut sig.
            Jag vet att detta är något som ingår i skolans demokratifostran,
            men jag menar att det nu när vi ser hur nynazisterna faktiskt
            får ett inflytande bland ungdomar är helt nödvändigt att skolan
            metodiskt och systematiskt tar upp detta med ett ännu större allvar.
            Det är inte längre historia, det är något som händer här och nu.
            Det är omänskligt och det är ovärdigt.
          </note>
          <note>
            Demokratin och humanismen måste ständigt försvaras, brukar vi
            säga vid högtidliga tillfällen.
          </note>
          <note>
            Det är nu dags att göra verklighet av de vackra orden, att säga
            ifrån, att visa att vi är en överväldigande majoritet som sluter
            upp bakom demokratin och bakom respekten för människors lika värde.
            Låt oss göra klart att i framtidens
          </note>
          <note>
            Europa skall alla människor kunna känna sig trygga och ha samma
            rättigheter och skyldigheter oavsett ras, hudfärg, religion eller
            politisk övertygelse.
          </note>
          <note>
            Något annat vore en historisk katastrof.
          </note>
          <note>
            Fru talman! Det är min principiella uppfattning att en ny regering
            bör få tid att komma i gång med sitt arbete innan den utsätts
            för en alltför hård granskning. Men jag vill självfallet ändå
            göra några kommentarer med anledning av regeringsförklaringen
            och regeringsbildningen.
          </note>
          <note>
            Den regering som nu har tillträtt är inte den regering moderaterna
            eftersträvade så sent som för ett halvår sedan. Det är inte den
            regering som Carl
          </note>
          <note>
            Bildt och Bengt Westerberg föreställde sig när de presenterade
            sin Ny start för Sverige. Det är inte en stark regering. Det är
            en minoritetsregering trots att den består av inte mindre än fyra
            partier. Den borgerliga regeringen kommer inte att kunna bortse
            från ny demokrati. Också i Sveriges riksdag har vi fått ett parti
            på yttersta högerkanten.
          </note>
          <note>
            Den regeringsförklaring som statsminister Bildt avlämnade i fredags
            är ett bräckligt dokument. Den har utformats för att göra det
            möjligt att bilda en regering, men den håller inte att regera
            utifrån.
          </note>
          <note>
            Det finns två grundproblem med den borgerliga regeringsförklaringen.
          </note>
          <note>
            Det första är att fyrpartiregeringen på en rad stora, viktiga
            områden sopar problemen under mattan.
          </note>
          <note>
            Det gäller familjepolitiken. Hur stort skall det vårdnadsbidrag
            som utlovats vara? Och hur skall det betalas? Är det med pengar
            från barnomsorgen?
          </note>
          <note>
            Det gäller sjukvården. Den skall ses över, skriver regeringen
            -- och det är ju hoppingivande. Det gäller äldreomsorgen. Den
            skall få bättre förutsättningar, påstår man. Men det sägs inte
            ett ord om hur och om var pengarna skall tas.
          </note>
          <note>
            Det gäller pensionärerna. Deras levnadsvillkor skall kartläggas
            och en höjd grundpension utredas.
          </note>
          <note>
            Utredningar, översyner, kartläggningar -- ja, så kan man skjuta
            problem framför sig, men en dag måste beslut fattas.
          </note>
          <note>
            Det gäller arbetsmiljön. Den nämns över huvud taget inte. Den
            socialdemokratiska regeringen avsatte, med stöd av centerpartiet,
            15 miljarder kronor i arbetslivsfonden till förbättringar av arbetsmiljön
            och till rehabilitering. Centern har givit beskedet att dessa
            pengar skall gå till löntagarna. Moderaterna har lovat att dela
            ut dem till arbetsgivarna.
          </note>
          <note>
            Min fråga till Carl Bildt blir därför, med hänsyn till att denna
            fråga är så viktig för oss: Hur blir det med arbetslivsfonden?
          </note>
          <note>
            På alla dessa stora, viktiga områden -- och jag skulle kunna
            räkna upp många fler -- har de fyra partierna valt att dölja sina
            meningsskiljaktigheter bakom fraser, i utredningar och i löften
            om framtida beslut. Så småningom -- och tiden rinner fort undan
            när man regerar, det kan jag försäkra --
          </note>
          <note>
            måste regeringen bestämma sig. Då kommer sanningens minut.
          </note>
          <note>
            Det andra grundläggande problemet med regeringsförklaringen är
            att den lovar sänkta skatter och ökade statsutgifter. Men det
            står ingenting om var de 10--15 miljarderna skall tas som behövs
            för att täcka skattesänkningarna och utgiftsökningarna.
          </note>
          <note>
            När den nya finansministern fått frågor om besparingarna har
            hon förklarat, att visst blir det karensdagar och höjning av egenavgifterna
            till arbetslöshetskassan. Det fick bara inte plats i regeringsförklaringen.
          </note>
          <note>
            Så lättsinnigt tar alltså den nya regeringen på utgifter som
            drabbar vanliga människors ekonomi.
          </note>
          <note>
            Ett besked om att löntagarna skall få det sämre fick inte plats
            i regeringsförklaringen. Men regeringen förutsätter att det finns
            så gott om plats i en vanlig löntagares hushållsbudget att en
            familj kan avstå från 5 000--6 000 kr. till kapitalägare och aktieägare.
            Det säger någonting om den nya regeringens värderingar.
          </note>
          <note>
            Och det är inte bara nästa år som det skall sparas
          </note>
          <note>
            10--15 miljarder kronor, får vi nu veta. Samma sak blir det i
            budgeten därefter och i budgeten därpå, försäkrar finansministern.
          </note>
          <note>
            Jag har lärt mig under många års regeringsarbete, att först tar
            man fram resurserna, sedan unnar man sig utgifter och skattesänkningar.
            Den här regeringen gör tvärtom: först skattesänkningar och löften
            om utgifter och sedan besparingar. Det är inte en strategi som
            inger förtroende.
          </note>
          <note>
            Jag måste ställa frågan till Carl Bildt: Hur vet ni att ni kommer
            att klara att spara de 10--15 miljarder kronor som behövs för
            att finansiera givna löften?
          </note>
          <note>
            Jag läste i morse i Svenska Dagbladet -- mitt nya husorgan, eftersom
            jag tyckte att Svenska
          </note>
          <note>
            Dagbladet var ganska bra på nyhetssidan i valrörelsen jämfört
            med Dagens Nyheter -- att
          </note>
          <note>
            Stockholmsbörsen nu är 7,8 % lägre än för 17
          </note>
          <note>
            börsdagar sedan. Det är en ny tideräkning. Vad räknar då de nya
            herrarna på Svenska Dagbladet?
          </note>
          <note>
            Jo, jag kom fram till att det är valdagar.
          </note>
          <note>
            Sedan valdagen har den svenska aktiebörsen fallit med ca 8 %.
            De allra flesta föreställde sig väl att aktiemarknaden skulle
            hälsa en borgerlig regering med glädje och att aktiekurserna skulle
            gå upp --
          </note>
          <note>
            detta speciellt som den borgerliga regeringen lovat ut stora
            gåvor till aktieägarna.
          </note>
          <note>
            Men börsen uppvisar tvärtom en djup misstro.
          </note>
          <note>
            Tänk om det är så att marknaden inte litar på den borgerliga
            finanspolitiken! Att man fruktar att inflationen nu skjuter fart!
            Att näringslivets konkurrenskraft försvagas! Litet orolig skulle
            jag vara, om jag vore i Carl Bildts kläder. Det är jag lyckligtvis
            inte.
          </note>
          <note>
            När vi socialdemokrater varnade för att det skulle bli kraftiga
            hyreshöjningar med en borgerlig regering, kallades vi för lögnare.
            Nu skriver borgerliga tidningar att det vi varnade för kommer
            att ske. Det kommer att bli kraftigt höjda boendekostnader, om
            beslutet att riva upp räntelånesystemet genomförs. En nybyggd
            trerummare blir 1 300--1 700 kr. dyrare i månaden och en nybyggd
            villa runt tusenlappen dyrare i månaden, skrev Dagens Nyheter
            -- den andra borgerliga tidningen -- nu i veckan.
          </note>
          <note>
            Jag vill uppmana den borgerliga regeringen att uppge sitt motstånd
            mot räntelånesystemet.
          </note>
          <note>
            Fullföljer ni er bostadspolitik får det orimliga konsekvenser
            för människors ekonomi, vare sig de bor i hyreslägenhet, bostadsrätt
            eller villa.
          </note>
          <note>
            Den nya regeringen tänker ta 20 miljarder kronor från pensionsfonderna
            och dela ut de pengarna till andra ändamål. Det gör man i ett
            läge där ATP-
          </note>
          <note>
            systemet i stället behöver tillföras pengar.
          </note>
          <note>
            Samtidigt inbjuder regeringen till samråd om hur pensionssystemet
            skall stärkas. Jag har svårt att se hur ett sådant samråd skulle
            kunna bli konstruktivt, när regeringen startar med att försvaga
            ATP.
          </note>
          <note>
            Kan vi få ett besked här i dag: Kommer regeringen verkligen att
            dela ut en del av de 20 miljarderna till dem som har allemansfonder,
            dvs. till aktieägare?
          </note>
          <note>
            Till sist, fru talman! När företrädare för den nya regeringen
            får frågor om vad man tänker göra blir standardsvaret att socialdemokratin
            har lämnat efter sig en så dålig ekonomi att det nog inte går
            att genomföra de löften som gavs före valet. Det är ett bekvämt
            sätt att parera obehagliga frågor, men det är inte trovärdigt.
          </note>
          <note>
            Den socialdemokratiska regeringen har under den senaste mandatperioden
            fattat en lång rad viktiga och framåtsyftande beslut, som kommer
            att stärka den svenska ekonomin och leda till ökad tillväxt.
          </note>
          <note>
            Sverige tillhör nu de länder i Europa som har den lägsta inflationen.
            Skattereformen stimulerar arbete och sparande. Vi har avtal på
            arbetsmarknaden som ger förutsättningar för företagen att stärka
            sin konkurrenskraft.
          </note>
          <note>
            Ansökan om medlemskap i EG är inlämnad.
          </note>
          <note>
            Förhandlingarna kan börja. Den svenska kronan är knuten till
            ecun. Beslutet om Öresundsbron är fattat, och det finns resurser
            avsatta till en rad andra viktiga infrastrukturinvesteringar.
          </note>
          <note>
            Låt mig citera tidningen Affärsvärlden. Så här skrev den tidningen
            veckan efter valet:
          </note>
          <note>
            ''Den nya regeringen får draghjälp av de strukturella förändringar
            av ekonomin som redan har genomförts och kommer opinionsmässigt
            att dra nytta av den förstärkning av tillväxten som naturligt
            sker under några framöver. -- -- -- Efter flera åtgärder under
            den senaste valperioden kan det sägas ha blivit lättare att regera
            Sverige. -- -- --
          </note>
          <note>
            Den som om tre år säger att det var den borgerliga regeringens
            förtjänst att ekonomin åter började växa kommer därför att ha
            fel.''
          </note>
          <note>
            Utgångsläget är därför, Carl Bildt, ganska bra. Det håller inte
            att skylla på den förra regeringen. Nu är det den borgerliga fyrpartiregeringen
            som har huvudansvaret.
          </note>
          <note>
            Är det en regering som kommer att arbeta konsekvent mot bestämda
            mål? Eller är det fyra partier som först och främst förenas av
            en önskan att sitta i Rosenbad, men som i övrigt drar åt olika
            håll?
          </note>
          <note>
            Njut av smekmånaden, Carl Bildt! Snart är det allvar.
          </note>
          <note>
            (Applåder)
          </note>
          <note type="speaker">
            Anf. 2 IAN WACHTMEISTER (nyd):
          </note>
          <note>
            Fru talman! Ärade kammarledamöter! Låt mig först ge en kommentar
            till det föregående talare sade. Ny demokrati har kallats för
            så mycket att jag tar det med ganska stort lugn att Ingvar Carlsson
            nu placerar oss på den yttersta högerkanten. Det låter i varje
            fall bättre än Frankensteins monster. I ord och handling kommer
            vi att visa var vi står, och
          </note>
          <note>
            Ingvar Carlsson blir nog förvånad om han verkligen tror på sitt
            eget scenario.
          </note>
          <note>
            Jag skall nu tala om regeringsförklaringen och kan konstatera
            att orden bitvis var lika välkomna som ovanliga i den svenska
            politiken. För första gången verkar det som om en borgerlig regering
            inser att dess ledamöter verkligen måste vara socialdemokrater
            eller låta som om de vore det. För egen del har jag med välbehag
            prickat av en mening som den här: Det är de enskilda initiativen,
            det fria företagandet och det spridda personliga ägandet och sparandet
            som kan lägga grunden för en ny utvecklingskraft. Jag blev minst
            sagt nyfiken på innebörden av ''sänkta skatter och enklare regelverk
            för småföretagen'', något som är mycket viktigt just nu. Och när
            vi hörde om etableringsfrihet för butiker, dvs. att konsumenterna
            skall sättas före det politiska myglet, då tyckte vi oss -- nästan
            -- höra en inspelning från ny demokratis valturné, vilket jag
            hoppas att socialministern ursäktar oss för.
          </note>
          <note>
            Det förekommer vackert klingande ord om grundlagsfäst äganderätt,
            framtid för inlandsbarnan, avskaffande av skogsvårdsavgiften,
            fri produktion av sjukvård, ökad valfrihet för småbarnsföräldrar,
            ålderdomshem, skolpeng som följer eleven, satsning på universitet
            och högskolor, krafttag mot vålds- och narkotikabrott, snabbare
            behandlig av asylärenden, fler kvarterspoliser och en hjälp, tydligen
            värd namnet, till hotade kvinnor.
          </note>
          <note>
            Regeringen tycks ha uppfattat folkets krav att vårda brottsoffren
            och bestraffa brottslingarna i stället för tvärtom.
          </note>
          <note>
            Vi hörde till sist att en ''konstruktiv opposition kommer att
            möta en öppen regering''. Detta gladde oss konstruktiva väldigt
            mycket, för det var väl riktat till oss? När jag för övrigt hörde
            om ''ett ökat inslag av personval till riksdagen'', började jag
            nästan känna mig välkommen hit! Eller avsåg statsministern möjligen
            en motsatt effekt av det ökade inslaget?
          </note>
          <note>
            Fru talman! Lika vackert och underbart som
          </note>
          <note>
            Sverige är utanför dessa väggar, inte minst i dag, lika allvarligt
            är läget för den svenska ekonomin.
          </note>
          <note>
            Den svenska krisen är till mycket stor del politiskt betingad.
            Jag undrar om inte den gamla regeringen trots allt är mycket glad
            över att slippa torka upp efter sig själv. Arbetslösheten ökar,
            och den kommer att fortsätta att öka en tid till. Svenskt näringsliv
            dyker nu med brutal tyngd rätt ned i en lågkonjunktur.
          </note>
          <note>
            Under det 90-tal som statsminister Carl Bildt talade om skall
            800 000 svenska ungdomar ut på marknaden. Samtidigt vet vi att
            det värsta man kan råka ut för i ett land är ungdomsarbetslöshet.
          </note>
          <note>
            Jobben, som ungdomen skulle behöva, finns inte i den offentliga
            sektorn, ty då skulle vi i närmast bokstavlig bemärkelse skatta
            ihjäl varandra.
          </note>
          <note>
            Nej, i ett sådant läge krävs kraftfulla åtgärder.
          </note>
          <note>
            Därför har vi i ny demokrati på allt sätt försökt visa att vi
            stöder en regering som vill gå från de vackra orden till verklig
            handling. Förlängd provanställningstid, lärlingssystem osv. låter
            självklart. Viktigast av allt är att få hjulen att börja snurra
            igen eller, för att använda ett uttryck som måhända låter mardrömslikt
            för många av kammarens ledamöter, för fler än dem som just har
            lämnat den: Det gäller att få drag under galoscherna!
          </note>
          <note>
            All välfärd och all trygghet skapas genom produktivt arbete.
            Det är arbetande människor och skickliga företagare som skapat
            resurserna.
          </note>
          <note>
            Politikerna -- 349 av dem från denna kammare --
          </note>
          <note>
            har diskuterat och beslutat hur dessa resurser skall användas
            och fördelas. Icke sällan har man varit storslagen med skattebetalarnas
            pengar. Enorma utgiftsexpansioner har man ursäktat genom att kalla
            dem för reformer.
          </note>
          <note>
            Såsom tidigare utomstående har jag kunnat konstatera att tokigheter
            har ursäktats med att endast just detta tokiga beslut varit politiskt
            möjligt, men nu skall det alltså vara slut på detta --
          </note>
          <note>
            får jag hoppas.
          </note>
          <note>
            Den nye statsministern talade om personlig integritet och om
            valfrihetens revolution. Vågar vi tro att statsministerns glada
            rop nådde fram till myndigheter, verk, superbyråkrati och kravmaskiner?
            Vågar vi hoppas att regeringen rår på den apparat som den är satt
            att styra och tygla?
          </note>
          <note>
            Den offentliga sektorn dominerar på ett eller annat sätt varje
            beslutande församling inkl. denna. Hur gärna ger den upp sina
            monopol och sin makt? Hur gärna utsätter den sig för en lika nödvändig
            som brådskande rationalisering?
          </note>
          <note>
            Den offentliga sektorn är för stor. Det går inte att tvinga varje
            industriarbetare att bära två offentliganställda på ryggen! Något
            måste alltså göras för att rädda den svenska ekonomin. Det går
            inte längre med den gamla metoden, som populistiskt kan uttryckas
            ''kläm-åt-de-rika'' och på det viset försöka skatta bort den sista
            resten av företagande och initiativ ut ur landet. Det var ju med
            den sortens metoder som den svenska modellen hamnade i den återvändsgränd
            den nu befinner sig i.
          </note>
          <note>
            Nej, nu måste regeringen släppa loss de goda krafterna och ge
            till dem goda förutsättningar. Gör man det, då tror jag att vi
            alla kan lita på folk och företag. De kommer att göra sitt bästa.
            Men observera att politisk klåfingrighet snabbt kan förstöra det
            mesta.
          </note>
          <note>
            Jag tror inte att små förändringar hjälper även om inriktningen
            är rätt. Det krävs ordentliga åtgärder och genomgripande förändringar.
            Egentligen har vi ganska litet att förlora. Ty vad skall byggindustrin
            göra en bit in på 1992 om ingen investerar i industribyggen och
            det redan finns en mängd tomma kontor? Hur skall småföretag och
            underleverantörer klara konkurrensen om kostnadsläget fortfarande
            är det högsta i Europa?
          </note>
          <note>
            Vi läser om bankkris och kris för fastighetsbolag.
          </note>
          <note>
            Vad betyder det egentligen för det lilla företaget, det som majoriteten
            i denna kammare plötsligt anser vara Sveriges ryggrad? Jo, för
            det lilla företaget betyder det svårigheter att få låna pengar,
            trots att man har skött sitt företag hur bra som helst.
          </note>
          <note>
            Kreditinstitutionerna kan helt enkelt inte ge krediter. Vi måste
            snabbt avbryta dominoeffekten innan brickorna börjar ramla i långa
            rader. Ett kreditstopp fäller ett företag, som i sin tur fäller
            sin leverantör osv.
          </note>
          <note>
            Med gemensamma ansträngningar måste det gå att få fram både riskkapital
            och lån till små företag och till nya företag. Kom ihåg att de
            nya jobben finns i nya företag och i små företag som växer.
          </note>
          <note>
            Ett bra exempel är turistindustrin som är världens största industri.
            Den växer globalt med över 10 %
          </note>
          <note>
            om året. I Sverige däremot har den i flera år i sträck krympt.
            Då drämde man till med turistmomsen!
          </note>
          <note>
            Många har sedan dess insett vilket ödesdigert misstag som begicks.
            Ändå kunde regeringen inte komma längre i sitt kompromissande
            än till en allmän sänkning av turistmomsen från 25 % till
          </note>
          <note>
            18 %.
          </note>
          <note>
            15 000 arbetslösa, 1 500 konkurser, minus i statskassan, problem
            i glesbygder osv. Vi tycker det är märkligt att en ny och handlingskraftig
            regering inte skulle ha kraften att helt gå ur ett felaktigt beslut,
            även om ett av regeringspartierna självt var aktivt involverat
            när beslutet fattades.
          </note>
          <note>
            235 000 anställda fanns i denna bransch när året började. Vi
            hoppas att regeringen i det öppna och konstruktiva samarbetet
            i riksdagen kan låta sig påverkas. Det här får inte handla om
            prestige, utan det måste handla om att göra det bästa möjliga
            för
          </note>
          <note>
            Sverige. Det finns en förödande och entydig statistik att luta
            sig mot.
          </note>
          <note>
            En mycket enkel, lönsam och konstruktiv åtgärd vore att helt
            enkelt tillåta tax free försäljning på
          </note>
          <note>
            Gotlandsbåtarna. Biljettpriset skulle bli en femtedel av dagens.
            Turistnäringen på Gotland skulle fördubblas. Näringslivet skulle
            vitaliseras.
          </note>
          <note>
            Tax free till Gotland! Jag förstår att hela kammaren bävar. Men
            en sådan åtgärd fyller alla krav på praktisk handling och förnuft.
            Skall en sådan idé falla på principen att svenskar ej får festa
            på väg till svenska öar? Hellre än att folk skall få ha det trevligt
            när de åker till Gotland får Gotland förfalla eller sponsras av
            AMS -- nej. Jag hoppas att regeringen är med på förändring och
            förnyelse även i den frågan.
          </note>
          <note>
            Så till en helt annan fråga. Det finns en del märkliga skrivningar
            om u-hjälpen i regeringsförklaringen.
          </note>
          <note>
            Jag ställer därför frågan till statsministern: Skall vi tyda
            regeringsförklaringen så att vi skall ge bort ca
          </note>
          <note>
            14 000 milj.kr. per år av skattebetalarnas pengar till andra
            länder, förutsatt att dessa länder i allmänhet befinner sig så
            långt härifrån som möjligt och i synnerhet icke är europeiska?
            Vad är i så fall tanken bakom en sådan doktrin? Blir vi måhända
            nöjdare med oss själva om vi skickar pengarna så långt bort att
            vi inte riktigt vet vad som händer med dem?
          </note>
          <note>
            Skall vi fortsätta att ge bistånd till regimer som nästan alla
            är enpartistater eller i vart fall långt ifrån demokratiska? Det
            är tydligen bara Fidel Castro som har diskvalificerat sig. Vietnam
            blir möjligen av med sitt bistånd ''om inte en tydlig demokratisering
            sker''.
          </note>
          <note>
            Vad betyder det ''att biståndspolitiken skulle läggas om i riktning
            mot ett väsentligt starkare stöd för demokrati och marknadsekonomi''?
            Är det samma regimer som skall skriva på nya papper om att de
            egentligen är demokratiska numera?
          </note>
          <note>
            Ny demokrati har, som bekant, föreslagit att en stor del av u-hjälpen
            skall satsas i Estland, Lettland,
          </note>
          <note>
            Littauen och Polen, dvs. hos våra grannar på andra sidan Östersjön.
            Statsministern talade själv om
          </note>
          <note>
            ''omfattande hjälpinsatser vad gäller infrastruktur och miljövård''.
            Min fråga är: I vilken storleksordning skulle dessa omfattande
            hjälpinsatser vara och varför skulle inte nödlidande grannar kunna
            bli föremål för regelrätt u-hjälp?
          </note>
          <note>
            Jag vill också fråga om regeringen är beredd att ompröva SIDAs
            verksamhet. Är det regeringens avsikt att successivt höja biståndet
            till södra halvklotet till det dubbla, så som folkpartiet propagerade
            i valrörelsen?
          </note>
          <note>
            Eftersom dessa frågor uppenbarligen har diskuterats i de fyras
            regeringsförhandlingar lär det vara lätt att ge svaren. Det skall
            bli intressant att få höra dessa svar. Därefter blir det mitt
            nöje, fru talman, om än ej kammarens, att få återkomma till frågor
            om konkurrens, miljö, pensionärer, idrott och -- passande nog
            -- yttrandefriheten.
          </note>
          <note type="speaker">
            Anf. 3 LARS WERNER (v):
          </note>
          <note>
            Fru talman! En regerings första uppgift till sig själv är att
            framställa sig som snäll, i god dager, i rosa skimmer och med
            guldglans. Den nya regeringsdeklarationen har just den uppgiften.
          </note>
          <note>
            Därför finns en rad löften, som alla lovar att göra livet bättre.
            Det är 82 löften, och av dem är det 30
          </note>
          <note>
            löften som kostar pengar.
          </note>
          <note>
            Regeringen har därmed framställt sig själv i det rosa skimmer
            som man önskade. Förslag som gör att människor blir irriterade
            eller arga på regeringen har tonats ner eller helt och hållet
            tagits bort i regeringsförklaringen.
          </note>
          <note>
            Jag skall ta ett exempel som kommer att bli klassiskt. När en
            journalist frågade varför det inte stod något om införande av
            karensdagar, svarade den nya finansministern: ''Det fick bara
            inte plats.''
          </note>
          <note>
            Regeringsdeklarationen säger sig ha siktet inställt på 1990-talet
            i dess helhet. Med dess pompösa anspråk är det något förvånande
            att höra landets finansminister påstå att karensdagar ''fick bara
            inte plats'' i regeringsförklaringen. De fick inte plats i denna
            skildring av 90-talet i dess helhet. Jag tycker att det låter
            så fantastiskt att man förstår att det inte kan vara riktigt.
            Men att sjuka får betala och att rika slipper betala skatt ger
            inte samma rosa skimmer kring en regeringsförklaring.
          </note>
          <note>
            När jag tittade i mitt exemplar av regeringsförklaringen fann
            jag tre tomma sidor med gott om plats. Jag vet inte om det bådar
            gott eller illa.
          </note>
          <note>
            Vi har här fått ett nytt bevingat ord, som smäller högre än när
            Birgit Friggebo på sin tid uppmanade dem som inte kunde betala
            hyran att sluta röka.
          </note>
          <note>
            Det smäller nästan också högre än när Per Ahlmark till anställda
            vid Ericssons fabrik i Blekinge sade
          </note>
          <note>
            ''Lycka till!''. Fjorton dagar efter det fick 300
          </note>
          <note>
            människor sparken.
          </note>
          <note>
            Ett nytt bevingat ord: Det fick bara inte plats, sade finansministern.
          </note>
          <note>
            I ett par decennier har vårt parti arbetat för en sänkning av
            matmomsen. Sedan några år tillbaka har centern anslutit sig till
            denna linje. Den senaste tiden har det gått mycket snabbt. Nykomlingarna
            i politiken, ny demokrati, anslöt sig från början till kravet
            på en sänkning av matmomsen.
          </note>
          <note>
            Socialdemokraterna deklarerade redan före valet att man ville
            sänka matmomsen, efter 17--18 år. Nu har t.o.m. partierna med
            ständig nystart startat om och tänkt nytt om matmomsen.
          </note>
          <note>
            Jag vill utan omsvep gratulera Olof Johansson för att han har
            lyckats övertyga Ny start-partierna om det riktiga och rimliga
            i att sänka matmomsen och t.o.m. fått in det i regeringsdeklarationen.
            Det måste ha varit en tämligen grannlaga uppgift med tanke på
            att vår nuvarande finansminister så sent som i maj kraftigt attackerade
            alla tankar på att sänka matmomsen mer än den generella momsen.
          </note>
          <note>
            Då verkade hon inte ha det minsta intresse av att lyssna på den
            växande opinionen i matmomsfrågan.
          </note>
          <note>
            Hon var så kallsinnig att en av de nuvarande regeringskollegorna,
            centerpartisten Görel
          </note>
          <note>
            Thurdin, tyckte att hon lät som en desinfektionsspruta. Jag har
            kontrollerat att det står så i protokollet.
          </note>
          <note>
            Regeringen presenterar alltså 82 löften. 30 löften kostar pengar
            i form av skattesänkningar för rika och välbeställda, men allt
            sker naturligtvis i det rosa skimrets anda utan att man nämner
            att det med denna politik finns risk för ökat budgetunderskott
            och stigande räntor. Och vem betalar höjda räntor?
          </note>
          <note>
            Den borgerliga regeringen gynnar personer som redan har det hyggligt
            och storföretag, men den påstår sig främst gynna småföretagen.
            Det enda förslaget med profil för småföretagen är slopande av
            förmögenhetsskatten på arbetande kapital.
          </note>
          <note>
            Uppskattningsvis handlar det för statskassan om mellan 200 och
            300 miljoner, alltså 0,2 miljarder.
          </note>
          <note>
            Det kan vara bra, men man skall inte överdriva dess betydelse
            för att få skjuts på ekonomin.
          </note>
          <note>
            Övriga förslag från regeringen riktar sig lika mycket eller mer
            till välbeställda storföretag och saknar småföretagarprofil.
          </note>
          <note>
            Fru talman! Det brukar sägas att Sverige är ett enfrågeland,
            och att man bara kan klara en fråga i taget i den politiska debatten
            i landet och i riksdagen.
          </note>
          <note>
            I regeringsdeklarationen finns inget om arbetsmiljö, vilket Ingvar
            Carlsson tidigare har påpekat. Där saknas för första gången på
            åratal något om jämställdhet mellan kvinnor och män. I
          </note>
          <note>
            regeringsförklaringen saknas de anställdas perspektiv, arbetslivets
            perspektiv, och där saknas jämställdhet och barnens perspektiv.
            Däremot kan man gärna få starta företag med drift av barn -- det
            finns som ett perspektiv i regeringsförklaringen.
          </note>
          <note>
            Det andra fick väl bara inte plats.
          </note>
          <note>
            Har regeringen inget positivt att säga till den viktiga grupp
            som kallas Sveriges löntagare? Utan löntagare stannar landet.
          </note>
          <note>
            I stället hör vi bara ord om att minska fackets makt, höjda avgifter
            för sjukförsäkringen, karensdagar, försämrad sjukförsäkring, slopad
            avdragsrätt för fackavgifter osv.
          </note>
          <note>
            Visst är det riktigt att det finns byråkratiska strukturer och
            skatteregler som missgynnar vissa småföretagare, och de skall
            naturligtvis bort. Men varför vill man införa regler, Carl Bildt,
            som missgynnar löntagare?
          </note>
          <note>
            Regeringen hänvisar till Europaintegrationen för att sänka skatterna.
            Regeringen uttrycker att EG-
          </note>
          <note>
            anslutningen måste följas av en betydande sänkning av skatterna
            på flera områden.
          </note>
          <note>
            Detta är fel, och det är dessutom fegt.
          </note>
          <note>
            Jag säger att det är fel och att det är fegt, eftersom ingen
            i EG kräver att Sverige måste sänka skatterna, något som statsministern
            på sin presskonferens efter regeringsförklaringen också fick medge
            och ta tillbaka påståendet att EG har detta krav. Det går att
            ha andra skatter och andra momssatser än EG. Därför är det fel
            i regeringsdeklarationen.
          </note>
          <note>
            Och varför är det fegt? Jo, därför att om ni eller vi --
          </note>
          <note>
            Sverige -- vill sänka skatterna då skall vi säga att vi vill
            det. Men vi skall inte gömma oss bakom påståenden att andra vill
            att vi skall göra det. Vi skall våga säga vad vi själva vill.
            Det gör inte regeringen, och det är det jag anser vara fegt och
            svagt. Det vore riktigare att säga sanningen:
          </note>
          <note>
            Europa ställer inga sådana krav -- kraven är inte ekonomiska
            utan politiska från vår egen nya regering.
          </note>
          <note>
            Då hamnar hela resonemanget i ett helt annat ljus.
          </note>
          <note>
            Vi kan själva, här i Sverige, välja hur vi vill ha vår ekonomi
            och hur vi vill ha vår generella välfärd.
          </note>
          <note>
            Man kan välja att betala pensioner, sjukvård och försäkringar
            privat, och det blir då sannerligen inte en mindre utgift för
            den enskilde eller familjen än i dag. Eller man kan välja att
            betala detta via skatt och gemensamma avgifter och satsa på att
            alla skall ha råd, att alla har ett lika värde och att vård, pensioner
            och sociala försäkringar är tillgängliga till vardags för alla.
          </note>
          <note>
            Regeringen talar i deklarationen om att välfärdspolitiken gynnar
            alla och att alla människor har lika värde. Uppenbarligen finns
            denna medvetenhet i allmänna termer även i den nya regeringen,
            nämligen att välfärden skall vara för alla, men de konkreta förslagen
            säger tyvärr tvärtom.
          </note>
          <note>
            Regeringsdeklarationen motsvarar säkerligen också förväntningarna
            hos många borgerliga väljare, som trott sig rösta på etik eller
            på humanism.
          </note>
          <note>
            I kds partiprogram står:
          </note>
          <note>
            ''Kds förordar en ny syn på den ekonomiska politiken, som innebär
            att den traditionella betoningen av snabb ekonomisk tillväxt måste
            ge vika för en satsning på omfördelning av resurserna.''
          </note>
          <note>
            Det är vackert sagt, Alf Svensson.
          </note>
          <note>
            Man skulle egentligen kunna göra halt här och konstatera att
            den enda omfördelning av resurserna som finns i regeringsdeklarationen
            är till de rikas och välbeställdas fördel. Vad kds än har menat
            fortsätter dess partiprogram så här:
          </note>
          <note>
            ''Därför tar kds avstånd från ett utpräglat privatkapitalistiskt
            samhälle byggt på de ekonomiska krafternas fria spel, som gynnar
            ett fåtal men sviker solidariteten med de svaga.''
          </note>
          <note>
            Det är så vackert sagt, Alf Svensson, att jag hade kunnat säga
            det själv. Men var i regeringsförklaringen anser ni att ni har
            fått igenom dessa vackra tongångar?
          </note>
          <note>
            Till sist, fru talman! Bortsett från regeringsförklaringen: Hur
            ställer ni er i dag till konkreta fall som ASSI-Karlsborg i Kalix,
            där hela bygden hotas av utrotning, därför att företaget trots
            en god affärsidé ämnar lägga ner och utplåna bygden. Den moderate
            industriministern, själv miljonär, vill inte ingripa i detta fall
            av ''de ekonomiska krafternas fria spel''.
          </note>
          <note>
            Jag tror mig veta att det i det här landet finns förväntningar
            även på en borgerlig regering att den skall föra en solidarisk
            politik. Det finns sådana förväntningar, inte minst om väljarna
            har läst kds nyss citerade partiprogram.
          </note>
          <note>
            Nu har invånarna i Kalix rest sig som en man -- eller en kvinna
            -- inför hotet från ASSI om att lägga ner.
          </note>
          <note>
            På demonstrationerna för några dagar sedan kunde man se hemmafruar
            och pappersarbetare sida vid sida med officerare i den svenska
            armén, Carl Bildt.
          </note>
          <note>
            Man kan förstå dem, för nu hotas mellan 400 och
          </note>
          <note>
            800 jobb i Kalix. Det motsvarar tusentals jobb i
          </note>
          <note>
            Malmö. Med en relativt liten investering skulle företaget kunna
            bli lönande och fortsätta att vara ryggraden i östra Norrbotten.
          </note>
          <note>
            Här har man ett pappersbruk och en massafabrik i en mycket utglesad
            bygd. Man har både produktion av pappersmassa och förädling av
            pappersprodukter, som förmodligen alltid kommer att vara en av
            våra viktigaste exportprodukter.
          </note>
          <note>
            Högvis med statliga utredningar har visat att en ökad förädling
            är en viktig del för ett levande
          </note>
          <note>
            Norrland. Vi vet att det finns tveksamhet till nedläggning hos
            en del av ägarna av pappersbruket i Karlsborg.
          </note>
          <note>
            Vi säger till regeringen: Tveka inte längre utan ta klart ställning
            för en fortsatt drift. Vi säger till den borgerliga regeringen
            och särskilt till Olof
          </note>
          <note>
            Johansson och centerpartiets representanter: Skall ni sitta och
            administrera en nedläggning av ett av de viktigaste företagen
            i Norrbottens näringsliv som ett av era första beslut i regeringsställning?
          </note>
          <note>
            Ta i stället ett beslut som öronmärker pengar för investeringar
            och fortsatt drift i Karlsborg! Ni vet med all er erfarenhet av
            regionalpolitik att det samhällsekonomiskt kostar oändligt mycket
            mer att ställa så många människor utan arbete i en bygd där det
            inte finns några alternativ, Börje Hörnlund.
          </note>
          <note type="speaker">
            Anf. 4 Statsminister CARL BILDT (m):
          </note>
          <note>
            Fru talman! Valet den 15 september var till stora delar ett val
            mellan ett alternativ som föreföll att vilja säga att det mesta
            i Sverige är bra som det är och olika krafter som från litet olika
            utgångspunkter krävde en förändring och en förnyelse i Sverige.
          </note>
          <note>
            Valresultatet blev så entydigt som man gärna kan begära. Stödet
            för förändringar blev stort och därmed också det politiska mandat
            som vi har att förvalta och föra vidare under de kommande åren.
          </note>
          <note>
            Förändringens vindar har svept över Europa i dess helhet under
            de senaste åren. De vindarna har nu också nått vårt land. Det
            politiska uppbrottet från det gamla har därmed också ställts på
            den svenska politiska dagordningen.
          </note>
          <note>
            Den regeringsförklaring som jag presenterade i fredags var därför
            en regeringsförklaring just för förändringar.
          </note>
          <note>
            Det fanns en tid när kollektivistiska, storskaliga och centraliserade
            lösningar ansågs vara vägen till framgång på snart sagt varje
            område. Ett tag verkade som om kollektivismen gick i förbund med
            utvecklingen själv. Den kontinuerliga expansionen av statsmakten
            sågs som så naturlig och så obeveklig att man t.o.m. i språket
            suddade ut den för varje fritt samhälle alldeles avgörande skillnaden
            mellan staten och samhället i övrigt.
          </note>
          <note>
            Men nu är det bokstavligen en ny tid som randas.
          </note>
          <note>
            Kollektivismens tid är förbi. De centraliserade och de storskaliga
            lösningarna fungerar inte längre, och alla inser att styrkan i
            ett samhälle inte bara och kanske inte ens främst ligger i styrkan
            hos staten.
          </note>
          <note>
            I regeringsförklaringen angav vi fyra alldeles avgörande uppgifter
            för de kommande åren: att fullt ut komma med i det europeiska
            samarbetet, att återupprätta Sverige som en tillväxt- och företagarnation,
            att genomföra en valfrihetsrevolution i välfärdspolitiken och
            insatser för de sämst ställda och att driva på omvandlingen till
            ett samhälle som är mindre resursförbrukande och mindre miljöbelastande
            än det som vi har fått i arv. Dessa fyra uppgifter, som vi satt
            upp för oss, utgår från en ny syn på politiken och på dess uppgift.
            Vi tror inte att politiken kan, eller ens bör försöka, lösa alla
            problem eller ingripa i alla frågor i samhället. Vi tror inte
            att allt blir bättre bara för att det politiseras. Vi tror inte
            att Sverige i alla sina delar kan styras och regleras vare sig
            härifrån riksdagen eller från regeringskansliet.
          </note>
          <note>
            Lars Werner vädjade till regeringen att inte administrera ett
            nedläggningsbeslut av ett företag.
          </note>
          <note>
            Jag kan försäkra Lars Werner att det är denna regerings avsikt
            att inte administrera företag över huvud taget så långt detta
            går att undvika. Det är denna regerings uppfattning att företag
            sköts bäst av dem som är tillsatta att sköta företagen och att
          </note>
          <note>
            Lars Werners, min och andras kompetens på det området faktiskt
            har sina begränsningar. Ett samhälle kräver ansvarsfördelning,
            och det är inte regeringen eller riksdagen som sköter företagen.
          </note>
          <note>
            Men vi tror samtidigt att politik har en viktig uppgift att fylla
            när det gäller att riva hinder och att skapa möjligheter, hinder
            som i dag begränsar för individer, familjer och företag och möjligheter
            som den nya utvecklingen öppnar. Det gäller inte minst i det europeiska
            perspektivet. Där har vi nu en möjlighet att vara med att bygga
            upp en samarbetsordning som kan säkra frihet, utveckling och demokrati,
            förhoppningsvis för generationer framöver. Det är en stor uppgift.
            Där skall vi vara med.
          </note>
          <note>
            Det innebär också nya möjligheter för samarbetet i den nordiska
            familjen. Jag hade möjlighet att i går i Helsingfors med president
            Koivisto och statsminister Aho diskutera vad vi gemensamt ser
            som nödvändigt för att ge också det nordiska samarbetet den nya
            start som behövs. Ekonomin ställer oss självfallet inför stora
            utmaningar. Men avgörande är att vi inser vilka dessa problem
            faktiskt är. Det handlar inte om att invänta den ena vändpunkten
            eller den andra.
          </note>
          <note>
            Valrörelsens och valårets ständiga proklamerande av vändpunkter
            var ett lika felaktigt som fåfängt försök att se bort från de
            grundläggande problemen. Sanningen är att det, alldeles oavsett
            om det är högkonjunktur eller lågkonjunktur i
          </note>
          <note>
            Sverige, under en betydande tid har gått sämre för
          </note>
          <note>
            Sverige än för andra motsvarande länder. Ingen kan bortse från
            att Sverige har halkat efter i en tid när den ekonomiska och teknologiska
            omvandlingen gör att ekonomin i världen i övrigt håller på att
            skjuta fart.
          </note>
          <note>
            Vi lovar -- låt oss vara alldeles entydiga på den punkten --
            inga snabba vändpunkter. Vi vet att vår ekonomi nu försämras så
            snabbt att det kommer att ta avsevärd tid att börja vända på kurvorna.
            Det sade vi i valrörelsen med all önskvärd tydlighet, och det
            kommer vi att få anledning att upprepa många gånger under den
            tid som ligger framför oss.
          </note>
          <note>
            När socialdemokraterna lämnade över regeringsmakten till en borgerlig
            regering 1976
          </note>
          <note>
            sades det att det var ett dukat bord som lämnades över. Det blev
            ju, som vi alla vet, snabbt en klassisk fras i vårt politiska
            språk -- klassisk just därför att den var så uppenbart felaktig.
          </note>
          <note>
            När socialdemokraterna så återkom 1982
          </note>
          <note>
            förklarade de att det nu var deras uppgift att diska upp efter
            de borgerliga åren, och det skulle ske med en jättedevalvering
            och med den magiska formel som döptes till den tredje vägens ekonomiska
            politik.
          </note>
          <note>
            Nu vet vi hur det gick. Devalveringspolitiken var ett misstag,
            och den tredje vägens ekonomiska politik gick mycket snabbt åt
            fel håll. I den mån socialdemokraterna försökte diska slog de
            ganska snabbt sönder porslinet, och så småningom flydde de t.o.m.
            från spillrorna i allmän förvirring.
          </note>
          <note>
            I Dagens Industri, som jag läste i dag på morgonen, hävdas att
            läget för vår ekonomi nu är sämre än det var 1976. Jag vill inte
            träta med Dagens Industri eller andra om detaljer i den jämförelsen,
            men på en alldeles avgörande punkt tycker jag att förutsättningarna
            är väsentligt bättre nu än vad de var då. Då fanns knappt insikten
            om att det faktiskt hade gått snett. Det skulle dröja ända till
            början av
          </note>
          <note>
            1980-talet innan den fick sådan kraft att den kunde börja omsättas
            i politisk handling.
          </note>
          <note>
            I dag finns en bred insikt -- det visar inte minst valresultatet
            -- om att den gamla politiken inte längre fungerar. Inte ens socialdemokraterna
            verkar längre vilja tala om den tredje vägens politik. Alla är
            vi eniga om att devalveringsvägen en gång för alla är stängd.
            Det finns en bred enighet om att vi skall söka medlemskap i den
            europeiska gemenskapen.
          </note>
          <note>
            Ingvar Carlsson refererade i sitt anförande några av de beslut
            som fattades under framför allt det senaste året. De fanns --
            om vi nu skall tala om vad som står i regeringsförklaringar och
            vad som inte står där -- inte till någon del i regeringsförklaringen
            efter valet 1988. Där stod ingenting om att vi skulle söka medlemskap
            i EG. Ändå skedde vändningen.
          </note>
          <note>
            Det var positivt och bra, och bl.a. det medför att grunden i
            dag är bättre.
          </note>
          <note>
            Men motsättningarna och problemen finns där ändå. Vi har en grundläggande
            motsättning -- det är alldeles uppenbart -- i synen på det enskilda
            ägandet, det spridda sparandet och det fria företagandet. Det
            var -- det skall jag inte dölja i dag -- ett viktigt mål när vi
            arbetade med regeringsförklaringen att se till att vi blev klara
            just den 4 oktober, att det var den 4 oktober som vi äntligen
            kunde ge beskedet att löntagarfonderna avskaffades -- därför att
            i detta besked ligger en så stark signal om en annan syn på betydelsen
            av det fria företagandet, det enskilda ägandet och det spridda
            sparandet för att välståndet återigen skall börja växa. Utan en
            renässans för företagandet kommer vi aldrig att kunna lösa den
            svenska tillväxtkrisen. Då kommer den arbetslöshet som plågar
            oss alla politiskt och som är en tragedi att fortsätta växa, och
            då kommer vi som nation att fortsätta halka efter.
          </note>
          <note>
            På 1970-talet trodde man ofta att det var den offentliga sektorn
            som var utvecklingens motor.
          </note>
          <note>
            Den är förvisso viktig, men synsättet var felaktigt.
          </note>
          <note>
            På 1980-talet verkade man tro att bara man devalverade fram en
            bättre konkurrenssituation för storföretagen skulle allting lösa
            sig. Även det synsättet var dess värre felaktigt. Det är bara
            genom att på bredden återupprätta det fria företagandet som vi
            åter kan ge de välståndsskapande krafter som ligger slumrande
            i vårt samhälle och i vår ekonomi ny luft under vingarna. Det
            är detta som är inriktningen på vår politik.
          </note>
          <note>
            Vi säger att vi skall sänka skatter för småföretagen.
          </note>
          <note>
            Ingvar Carlsson säger att detta är sänkta skatter för kapitalägare
            och aktieägare. Ingvar Carlsson ger mig en del råd och talar om
            vad det innebär att bilda regering och vara statsminister. Jag
            lyssnar gärna till dem, och en del av dem är förvisso också kloka
            och framförda i välmening. Men låt mig då ge ett råd tillbaka,
            från en partiordförande till en annan, och det är detta: Jag tror
            att om socialdemokratin skall bli relevant i debatten om 90-talets
            problem och 90-talets möjligheter är det dags att stuva undan
            den gamla marxistiska retoriken. Det är dags att glömma 1800-talets
            klasskampsfraser; det är dags att lägga undan de röda fanorna.
            Marxismen och dess retorik, dess fraser och dess analysmodeller
            har passerats av utvecklingen och har inte mycket att göra med
            1990-talets svenska verklighet.
          </note>
          <note>
            Det förefaller förligga en del bekymmer vad gäller både Lars
            Werner och Ingvar Carlsson beträffande regeringsförklaringens
            goda mottagande. Det klagas en del över vad där inte stod. Jag
            läste regeringsförklaringen i 48 minuter och tyckte nog att där
            snarare stod för mycket än för litet --
          </note>
          <note>
            åtminstone om man tar omfånget i beaktande. För oss var en regeringsförklaring
            inget dokument som skulle ange varje detalj i fråga om allt som
            vi skall göra under tre år. Det vore fel, och så skall politik
            inte bedrivas. Vi angav vägarna, värderingarna och visionerna.
            Sedan får vi återkomma till alla detaljer.
          </note>
          <note>
            Vad vi vill göra med sjukförsäkringssystemet är en av nationens
            minst förborgade hemligheter. Låt mig också säga att vi inte ser
            regeringsförklaringen framför allt som en bidragskatalog, där
            vi ger besked om varje enstaka förändring i varje enstaka bidrag
            för de år som ligger framför oss. Det är ett fel sätt att se på
            politiken. Vi redovisar värderingar, vägar och visioner.
          </note>
          <note>
            Det fanns de som under 1980-talets valrörelser trodde att karensdagarna
            var 1980-talets viktigaste fråga. Det var de inte, och inte heller
            är de 1990-
          </note>
          <note>
            talets viktigaste fråga, men vi skall genomföra det vi sagt.
            Den saken skall det inte råda något tvivel om.
          </note>
          <note>
            Till slut vill jag rikta mig till Lars Werner, som tog upp en
            fundamental punkt, nämligen skattesänkningar och då även i det
            europeiska perspektivet. Han säger att ingen tvingar oss att sänka
            skatter. Nej, men verkligheten är den att vi står mitt inne i
            en industriell kris. Verkligheten är också den att vi lever i
            ett Europa där inte bara
          </note>
          <note>
            Berlinmuren som bekant är riven, utan också andra murar är rivna.
            Det finns inga murar som tvingar kvar sparande, företagande och
            investeringar i
          </note>
          <note>
            Sverige, om villkoren i Sverige är sämre än i det övriga Europa.
          </note>
          <note>
            När murarna är rivna i detta nya Europa lever vi i den nya konkurrensen
            och de nya möjligheternas verklighet. Denna verklighet tvingar
            oss också, samtidigt som den ger oss större möjligheter att bygga
            ett bättre samhälle -- att ta itu med de skatter som har begränsat
            och bromsat företagandet, något som har gjort att vi har halkat
            efter och som har gett oss den arbetslöshetskris som kommer att
            dominera så mycket av vår politiska dagordning.
          </note>
          <note>
            (Applåder)
          </note>
          <note>
            Anf. 5 Socialminister BENGT WESTERBERG
          </note>
          <note>
            (fp):
          </note>
          <note>
            Fru talman! Låt mig säga med en gång säga att det är med något
            blandande känslor som jag ser på den aktuella politiska situationen
            i Sverige. Jag känner glädje och entusiasmen över att Sverige
            har fått en ny regering, där folkpartiet liberalerna finns med.
          </note>
          <note>
            Det ger oss möjligheter att förverkliga mycket av det vi tror
            på i politiken.
          </note>
          <note>
            Vi liberaler är mycket nöjda med den regeringsförklaring som
            Carl Bildt avgav här i kammaren i fredags. Den förenar ekonomisk
            realism med socialt engagemang, på ett sådant sätt att det står
            i samklang med våra liberala värderingar.
          </note>
          <note>
            Vi underskattar på inget sätt de ekonomiska svårigheter som Sverige
            står inför. Vi har varit medvetna om dem och har öppet redovisat
            dem under hela valrörelsen. De är just detta som har fått socialdemokraterna
            att anklaga oss för svartmålning, men vår verklighetsbild visar
            sig nu vara mycket sann.
          </note>
          <note>
            Att bryta den ekonomiska stagnationen är den stora utmaningen
            för den nya regeringen. Det kommer att kräva tuffa tag, och något
            annat har vi inte heller förespeglat väljarna. Vi har fått deras
            mandat att föra den politik som krävs för att få i gång utvecklingen
            i Sverige.
          </note>
          <note>
            Fru talman! I den sista debatten här i kammaren inför valrörelsen
            kritiserade jag Ingvar Carlsson och socialdemokraterna för att
            under den gångna mandatperioden har satt solidariteten på undantag.
          </note>
          <note>
            Ingvar Carlsson svarade då att min kritik egentligen inte var
            avsedd för socialdemokraterna utan för mina tilltänkta regeringskolleger.
            Den regeringsförklaring som vi nu har avgett visar att han hade
            fel. Den gör upp med många av socialdemokraternas svek mot solidariteten.
            Det gäller t.ex. de handikappade, u-landsbiståndet och flyktingpolitiken.
          </note>
          <note>
            Jag har hört att Ingvar Carlsson i en kommentar till regeringsförklaringen
            har anklagat mig och folkpartiet liberalerna för att i regeringsförklaringen
            ha svikit våra vallöften till de handikappde. Låt mig då bara
            konstatera att sådana anklagelser helt saknar grund. Vi kommer
            att genomföra de reformer som vi har utlovat. Det finns alltså
            anledning till glädje.
          </note>
          <note>
            Men det finns också, fru talman, smolk i glädjebägaren. Jag hade
            naturligtvis gärna sett att valet hade blivit en framgång inte
            bara för liberala idéer och förslag utan också för Sveriges liberala
            parti. Så blev det nu inte. Valresultatet för vår del var dåligt
            trots en, som vi själva tycker, bra valrörelse -- åtminstone i
            den meningen att vi lyckades nå ut med vårt politiska budskap.
          </note>
          <note>
            Av otaliga brev och samtal efter valet vågar jag redan nu dra
            två slutsatser.
          </note>
          <note>
            Min första slutsats är den att många som högt gillade vår politik
            ändå inte vågade ge oss sin röst.
          </note>
          <note>
            Det gäller framför allt människor som delar vårt starka sociala
            engagemang. Dessa människor har känt -- därom vittnar många av
            breven och samtalen -- en stark oro för att vi i en koalitionsregering
            inte skulle orka hävda våra ideologiskt grundade ståndpunkter
            om välfärd, de äldre, handikappade, flyktingar och bistånd.
          </note>
          <note>
            Regeringsförklaringen visar att dessa tvivlare var alltför pessimistiska.
            Naturligtvis är det så, att vi liberaler bara kan delta i ett
            regeringsarbete där ekonomiskt ansvarstagande förenas med ett
            starkt socialt engagemang.
          </note>
          <note>
            Min andra slutsats, fru talman, är den att vår tydliga och engagerade
            politik har stött bort en del människor. Det gäller framför allt
            vårt ställningstagande för en human flyktingpolitik. Få sakfrågor
            fick för vår del så starkt genomslag i valrörelsen som just den
            frågan. Den spänning som uppstod när jag på valmöten mötte främlingsfientliga
            personer var journalistiskt intressant och slog i rapporteringen
            ofta ut annat som jag naturligtvis också berörde i mitt valbudskap.
          </note>
          <note>
            Många har ställt sig frågande inför detta. Man undrar om inte
            jag och övriga liberaler av taktiska skäl borde ha tonat ner vår
            flyktingvänlighet. Mitt svar är att det alternativet inte fanns
            för oss. Vår kompass är liberala värderingar. Med utgångspunkt
            i dem vill vi leda opinioner -- inte ledas av dessa.
          </note>
          <note>
            När våra värderingar hotas måste vi ta strid. Utan den beredskapen
            kan ett liberalt idéparti aldrig överleva. Och utan kampen för
            hotade liberala värden skulle det bli en organisation utan själ.
          </note>
          <note>
            Vi förlorade säkert röster på den här kampen. Men vi har också
            vunnit många människors respekt. Det är en uppmuntran som vi behöver
            för att kunna föra kampen vidare nu när rasistiska strömningar
            växer sig starkare i Europa, vilka också, som Ingvar
          </note>
          <note>
            Carlsson var inne på, kastar sin skugga över
          </note>
          <note>
            Sverige. I dag finns det fler och större organisationer än tidigare
            som för den kampen mot oss och mot de värderingar som vi står
            för. Radio
          </note>
          <note>
            Islam är ett av många exempel.
          </note>
          <note>
            Jag välkomnar naturligtvis Ingvar Carlsson i kampen mot de här
            tendenserna. Jag märkte, tyvärr, inte mycket av det deltagandet
            under själva valdebatten.
          </note>
          <note>
            Värst av allt är att de främlingsfientliga stämningarna har spritt
            sig också utanför de mest extrema grupperna. De främlingsfiender
            som jag har mött ute på valmöten har inte varit några udda figurer,
            utan de har speglat en växande opinion i
          </note>
          <note>
            Sverige. I skolvalen har partier till höger om moderaterna fått
            ungefär 10 % av rösterna. Den främlingsfientliga opinionen är
            med största sannolikhet också en bidragande orsak till att ny
            demokrati har tagit säte i denna kammare.
          </note>
          <note>
            Fru talman! Den här högern har under hela valdebatten också odlat
            politikerförakt. Fördomar om politiker och politiska institutioner,
            som naturligtvis finns på många håll, har exploaterats.
          </note>
          <note>
            Det är ingen överraskning för mig att över 90 % av ny demokratis
            väljare visar sig ha litet förtroende för politiker. Man kan alltid
            säga att det går att misstro politiker utan att misstro demokratins
            institutioner. Men i praktiken leder en allmän misstro mot politker
            lätt till ifrågasättande av demokratins arbetsmetoder. Det blir
            tydligt när en ledande företrädare för ny demokrati antyder att
            det bästa för Sverige kanske vore om vi bara hade ett politiskt
            parti eller en stark ledare. Samtidigt som våra medmänniskor i
            Östeuropa har fört en framgångsrik kamp för att skapa öppna samhällen
            grundade på den enda människovärdiga styrelseformen, nämligen
            demokratin, visar alltså växande grupper i Sverige en öppen misstro
            mot demokratins arbetsformer. Det är, fru talman, illavarslande.
          </note>
          <note>
            Miljöpartiet kom in i Sveriges riksdag för tre år sedan. Även
            de gjorde det efter en valrörelse där de hade spekulerat i politikermisstro.
            Jag noterar att
          </note>
          <note>
            Birger Schlaug i en intervju som gjordes under själva valrörelsen
            förklarade att han på den punkten hade ångrat sig. Deltagandet
            i praktiskt riksdagsarbete hade fått honom att omvärdera både
            det demokratiska systemets viktigaste institution och de människor
            som arbetar här.
          </note>
          <note>
            När det gäller många andra värderingar kommer ny demokrati och
            folkpartiet liberalerna alltid att ligga långt ifrån varandra,
            men på den här punkten hoppas jag att ni nydemokrater, efter tre
            år i riksdagen, liksom Birger Schlaug och andra miljöpartister,
            skall omvärdera dem som ni under valrörelsen har kallat för järnrumpor
            och andra mindre trevliga saker. Kanske kan ni också efter tre
            års erfarenhet av praktiskt riksdagsarbete känna den grundläggande
            respekt för politik och politiskt arbete som är en nödvändig del
            i varje demokrati.
          </note>
          <note>
            Fru talman! Det växande stödet för värderingar som direkt strider
            mot det vi liberaler står för när det gäller demokrati, välfärd,
            solidaritet och internationalism inger oro. Att försvara de här
            värdena blir vår viktigaste uppgift under åren framöver. Det skall
            vi göra genom opinionsbildning ute på fältet. Men det skall vi
            också göra genom att i regeringsställning förnya och utveckla
            välfärden, så att människor kan få mer valuta för skattepengarna.
            Jag är övertygad om att det är nödvändigt för att återvinna och
            bibehålla den solidaritet som är grunden för all välfärdspolitik.
          </note>
          <note>
            Det känns som ett meningsfullt mål för oss liberaler i de kommande
            årens politiska arbete.
          </note>
          <note>
            Låt mig, fru talman, sluta med en personlig bekännelse. Människor
            som blir politiker har olika drivkrafter. Även liberaler brinner
            hetast för olika saker. För en del handlar det om att rädda älvar
            och fjällskogar, för andra om att stoppa socialistiska experiment
            med löntagarfonder och liknande eller att verka för att internationalismen
            skall vara en ledstjärna i den praktiska politiken. För åter andra
            handlar det om att medverka till att Sverige blir ett land med
            ett rikare kulturellt utbud och ett bra land att leva i för skapande
            människor. Jag skulle kunna ge många fler exempel på vad som driver
            liberaler och säkert även andra politiker.
          </note>
          <note>
            För min personliga del är den viktigaste drivkraften att skapa
            bättre villkor för det som vi brukar kalla det glömda Sverige;
            för handikappade, gamla och sjuka i långvården, barn som far illa,
            förföljda kvinnor, människor i operationsköer och många andra.
            Därför känner jag personligen en alldeles särskild glädje och
            stolthet över att få bli chef för socialdepartementet och att
            där, efter måttet av min förmåga, försöka dra fram det ''glömda
          </note>
          <note>
            Sverige'' i ljuset och medverka till att levnadsstandarden för
            de människor i Sverige som i hög grad befinner sig i skuggan skall
            kunna förbättras.
          </note>
          <note>
            Jag skulle vara en dålig liberal om jag för en sekund föreställde
            mig att jag om tre år skulle känna mig nöjd med det som då har
            åstadkommits. Men en hel del hoppas jag ändå att vi, trots den
            kärva ekonomin, skall kunna göra. Jag är besjälad av övertygelsen
            att det går att föra socialliberal välfärdspolitik i en borgerlig
            regering och jag vill visa att det är mer än en privat övertygelse.
          </note>
          <note>
            (Applåder)
          </note>
          <note>
            Anf. 6 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Väljarna ville ha förändring och förnyelse. Därför
            röstade de fram en ny majoritet och möjlighet till en ny regering.
            Därför valde de in två nya partier och röstade ut ett annat. Det
            är det klara beskedet från valet den 15 september.
          </note>
          <note>
            Efter valet har de fyra icke-socialistiska partierna, centern,
            folkpartiet liberalerna, kristdemokraterna och moderaterna, förhandlat
            för att gemensamt forma en långsiktig och stabil regeringspolitik.
            Det handlar om att gå in i regeringsarbetet med en gemensam syn
            på de stora uppdragen i 1990-talets
          </note>
          <note>
            Sverige. Det handlar om att staka ut vägarna för
          </note>
          <note>
            Europasamarbetet, för en ekonomi i balans och med rättvis fördelning,
            för den gemensamma verksamhetens förnyelse med ökad valfrihet
            för medborgarna samt för ett moderniserat och miljövänligt Sverige,
            som kan möta det nya årtusendet med framtidstro och optimism.
          </note>
          <note>
            Hela Sverige skall leva och utvecklas. Bara så kan vi rätt ta
            till vara alla resurser i vårt land;
          </note>
          <note>
            människorna och deras kunskaper, marken, skogarna, åkrarna, företagandet,
            viljan att ta initiativ, kulturen och inte minst vår natur. Bara
            så får Sverige fullgoda förutsättningar att samspela med europeiska
            grannstater i en allt mer integrerad värld. Hela Sverige skall
            leva! Nu är denna uppfordran från människor, enskilt och i folkrörelser,
            ett uppdrag för hela landets regering.
          </note>
          <note>
            Det är också en uppfordran till exempelvis koncernstyrelsen i
            ASSI, som berördes i förbigående och som sammanträder i morgon.
            Jag har, under det interregnum som har varit innan regeringen
            bildades, i egenskap av partiordförande lyssnat mycket noggrant
            på tankegångarna och synpunkterna från Kalix kommun och från de
            anställda. Det är självklart att det är statens respresentanter
            i styrelsen som nu har att ta sitt ansvar. Det gör man bara om
            man lyssnar på de anställda och om man ordentligt läser de kvalificerade
            konsultrapporter som finns, men som man har stoppat i byrålådan
            hittills.
          </note>
          <note>
            Centerpartiet har aktivt medverkat i regeringsförhandlingarna
            för att, tillsammans med övriga partier, fullfölja mesta möjliga
            av den politik som vi gick till val på -- enligt valprogrammet
            en politik i hela folkets intresse. Modernisera Sverige!
          </note>
          <note>
            Förbättra näringslivets villkor! Förstärk de många mindre företagens
            ställning! Fördela rättvist! Sänk skatten på nödvändig konsumtion!
            Sänk löneskatten i Norrlands inland!
          </note>
          <note>
            Jag vill gärna säga att det är en särskild glädje att vi har
            lyckats få igenom många av de här kraven. Som ny riksdagsman 1972
            var jag med om att motionera om sänkt skatt på maten, med utgångspunkt
            i den situation som redan då förelåg i övriga Europa.
          </note>
          <note>
            Att införa vårdnadsersättning och arbeta fram förslag om höjd
            grundpension, att garantera vård och omsorg, att bekämpa arbetslöshet
            och inflation samt att ge Sverige en grön start -- en politik
            för ren luft, rent vatten, friska skogar och sjöar -- det var
            centerns besked före valet. Det är också den politik som vi nu
            skall vara med om att förverkliga i regeringsställning.
          </note>
          <note>
            Den nya regeringens program rymmer nytänkande -- nya former för
            välfärden -- med stärkt grundtrygghet, nya satsningar på infrastrukturen,
            ett nytt klimat för företagen. Det ställer krav på att skydda
            och förbättra miljön, att ta miljöansvar och därmed skapa en utveckling
            som håller i längden, både ekonomiskt och ekologiskt.
          </note>
          <note>
            En sådan politik är centern beredd att ta ansvar för.
          </note>
          <note>
            Regeringsförklaringen innebär i väsentliga delar en grön start
            för Sverige. Den är ett genombrott för miljöpolitiken som ett
            av de grundläggande uppdragen. Spelregler fastställs, aktiva styrmedel
            kommer att användas och det obevekliga miljömålet erkänns: Allt
            vi människor tar oss för måste -- och nu citerar jag -- ''utgå
            ifrån vad naturen långsiktigt tål. Vi har inte rätt att föröda
            för de generationer som kommer efter oss.
          </note>
          <note>
            Försiktighetsprincipen måste vara en viktig ledstjärna.''
          </note>
          <note>
            Att miljöpolitiken skall utgå från vad naturen långsiktigt tål,
            att avfall skall återanvändas, återvinnas eller återföras till
            naturens eget kretslopp är två avgörande principer, som socialdemokratin
            hittills inte velat acceptera vid miljöbesluten i riksdagen.
          </note>
          <note>
            Behovet av en samlad och skärpt miljölagstiftning har länge stått
            klart. Nu får Sverige en miljöbalk.
          </note>
          <note>
            Miljösituationen kommer att redovisas för riksdagen. Miljön skall
            också den mätas och värderas. För detta krävs särskilda naturresursräkenskaper.
            För detta krävs en komplettering av den samlade produktionen med
            miljövärden.
          </note>
          <note>
            Planfrågorna överförs till miljödepartementet, som blir ett miljö-
            och resursdepartement. Därmed markeras kravet på en helhetssyn
            i miljöpolitiken.
          </note>
          <note>
            Därmed betonas tyngdpunkten att förebygga miljöskador. Även så
            måste vi sätta pris på miljön.
          </note>
          <note>
            Bränslen som är miljövänliga gynnas särskilt.
          </note>
          <note>
            Miljöavgifterna vidareutvecklas som styrmedel.
          </note>
          <note>
            Biotekniken skall regleras. Stödet till Östersjöns rening skall
            stärkas. Det internationella miljösamarbetet skall också i övrigt
            prioriteras.
          </note>
          <note>
            Inför förhandlingarna med EG knäsätts den viktiga principen att
            högsta tillämpade ambitionsnivå på miljöområdet skall gälla.
          </note>
          <note>
            De outbyggda älvarna, liksom andra värdefulla vattendrag, skall
            skyddas. Målet läggs fast att nya fordon skall kunna drivas utan
            fossilbränslen. Ett realistiskt mål enligt min uppfattning är
            att det går att klara till sekelskiftet. Miljökonsekvenser skall
            redovisas före varje beslut och projekt som innebär större miljöpåverkan.
          </note>
          <note>
            Socialdemokraternas partiordförande sade i en TV-
          </note>
          <note>
            kommentar till regeringsförklaringen att
          </note>
          <note>
            ''miljöpolitiken är den socialdemokraterna stått för''. Frågan
            är då: Varför tillämpade inte socialdemokratin -- med uttalad
            ambition att bli ett miljöparti -- dessa avgörande principer på
            miljöns område? Men jag välkomnar naturligtvis en bred enighet
            även på detta område. Det är mycket arbete som ligger framför
            oss.
          </note>
          <note>
            Till människans frihet hör arbetet. Varje människa har rätt att
            utvecklas utifrån sina egna förutsättningar, att växa, ha ett
            värde och påverka sin situation. Människans frihet, värdighet
            och rätt till arbete är starkt sammanlänkade.
          </note>
          <note>
            För oss i centern finns det ingen tvekan. Vi kan aldrig någonsin
            acceptera arbetslöshet. Kampen för arbete åt alla måste drivas
            med kraft och konsekvens. Därför kommer den nya regeringen att
            mobilisera hela den samlade arbetsmarknadspolitiska arsenalen
            för att skapa förutsättningar för arbete i hela landet.
          </note>
          <note>
            Nödvändiga investeringar i landets järnvägar, vägar och högskolor
            tidigareläggs -- det ger arbete nu.
          </note>
          <note>
            Inlandsbanan får en chans -- det ger framtidstro.
          </note>
          <note>
            Socialdemokraterna väntar på den s.k.
          </note>
          <note>
            vändpunkten. Men det är bara hårt arbete och aktiva åtgärder
            som kan skapa nya förutsättningar för arbete.
          </note>
          <note>
            Det grundläggande är att skapa ett nytt ekonomiskt klimat --
            en sund ekonomi, där hela svenska folket är delaktigt. Därför
            är sänkningarna av momsen på maten och på inrikes persontrafik
            så nödvändiga.
          </note>
          <note>
            De betyder mest för alla som lever med smala ekonomiska marginaler
            -- främst barnfamiljerna och pensionärerna -- enligt Sparbanksgruppens
            hushållsekonomer, som kom till tals i en tidning häromdagen. Beskattningen
            av turismen sänks.
          </note>
          <note>
            Den har motverkat sitt eget syfte.
          </note>
          <note>
            Rättvis fördelning är nyckeln till en ny ekonomisk politik, där
            vi alla är beredda att respektera strama tyglar och där vi alla
            har förståelse för nödvändiga förnyelseåtgärder -- inte minst
            till gagn för de hundratusentals små och medelstora företag som
            är grundbulten i 1990-talets näringslivsutveckling.
          </note>
          <note>
            Satsningen på universitet och högskolor, runt om i landet, fortgår.
            Medel från avvecklingen av löntagarfonderna skall användas för
            bl.a.
          </note>
          <note>
            forskning, även vid de mindre högskolorna.
          </note>
          <note>
            Sparande skall stimuleras.
          </note>
          <note>
            Jordbruket skall producera livsmedel av hög kvalitet och andra
            miljövänliga råvaror -- på köpet får vi öppna landskap.
          </note>
          <note>
            Hela samhället vinner när hela landets produktionsförmåga tas
            till vara. Kalla det gärna effektivt resursutnyttjande. Det handlar
            om nya jobb och att ge en ny start för hela Sverige. Då kan vi
            skapa en harmonisk storstadsutveckling -- med balans mellan arbetsplatser
            och boende, mellan människa och miljö. Då kan vi stoppa åderlåtningen
            av glesbefolkade områden. Då vinner hela landet.
          </note>
          <note>
            Demokratin kan aldrig tas för given. Jag vill gärna instämma
            i de ord som sagts bl.a. av Bengt
          </note>
          <note>
            Westerberg. Kampen för att de många människorna skall vara delaktiga
            i samhället måste ständigt fortsätta. Det kräver decentralisering.
            Den nya regeringen kommer positivt att pröva åtgärder för att
            stärka den lokala demokratin, bl.a.
          </note>
          <note>
            kommundelningar.
          </note>
          <note>
            Demokratin kräver förnyelse och fördjupning.
          </note>
          <note>
            Folkstyret måste få verklig innebörd -- bl.a. genom att rollen
            för folkets förtroendevalda ombud renodlas. Som förtroendevalda
            skall vi ge uttryck för människors visioner, idéer och krav på
            ett bättre samhälle. Vi skall vara människornas företrädare och
            tjänare: forma färdriktningen och spelreglerna, ansvara för grundtryggheten.
            Alla medborgare skall veta att bra barnomsorg och bra vård, äldreomsorg
            och vardagsstöd för handikappade finns att tillgå -- men tjänsterna
            skall kunna tillhandahållas av fler än de offentliga. Den nya
            regeringen välkomnar både kooperativa och enskilda initiativ.
          </note>
          <note>
            Naturligtvis måste vi som partier förankra vår politik före valet
            i våra organisationer så långt detta är möjligt, och efter valet
            föra den politiken till förverkligande så långt vi förmår. Det
            gäller både valprogrammet och hur förverkligandet skall ske.
          </note>
          <note>
            Vårt mål har varit en icke-socialistisk majoritet i riksdagen
            och en regering baserad på denna majoritet. Vårt andrahandsmål
            var den fyrklöverregering som nu har bildats.
          </note>
          <note>
            Sänkt skatt på nödvändig konsumtion är en del av vår förankrade
            politik. Den återfinns nu i regeringsförklaringen. Vårdnadsbidrag
            för småbarnsfamiljer är ett centerkrav sedan första hälften av
            60-talet. Det finns nu med i regeringens politik.
          </note>
          <note>
            Regeringens besked att vårdnadsbidrag skall börja genomföras
            under mandatperioden är en seger för rättvisan -- och samtidigt
            en vägvisare till hur förnyelsen av välfärdens former skall fortgå.
          </note>
          <note>
            Ett vårdnadsbidrag, lika för alla barn, skapar både rättvisa
            och valfrihet. Olika barnomsorgslösningar ges lika värde. Så myndigförklarar
            vi föräldrarna.
          </note>
          <note>
            De skall kunna välja den barnomsorgslösning som passar deras
            barn och dem själva bäst.
          </note>
          <note>
            De sämst ställda pensionärernas situation måste förbättras. Höjd
            grundpension kommer att utredas -- det har tidigare förvägrats
            -- tillsammans med andra åtgärder, med sikte på att kunna genomföras
            1993.
          </note>
          <note>
            Europapolitiken är en självklart hörnpelare i den nya regeringens
            politiska plattform.
          </note>
          <note>
            Frigörelsen och förnyelsen hos våra grannfolk i
          </note>
          <note>
            Central- och Östeuropa är utan tvivel det mest glädjande och
            hoppingivande som har hänt också oss under de gångna två åren.
            Men den är fylld av smärta. Det ser vi inte minst dagligen i rapporterna
            från det sargade Jugoslavien. Jag delar naturligtvis
          </note>
          <note>
            Ingvar Carlssons oro över den extremism med historisk bakgrund
            som vi kan se i dagens Tyskland.
          </note>
          <note>
            Det är en allvarlig utveckling. Men det viktiga är ändå att ta
            fasta på det positiva. Den frihet som folken i Central- Östeuropa
            har fått befriar också oss. Deras behov och önskningar är också
            våra.
          </note>
          <note>
            Vi är mitt inne i dynamisk process som gäller hela
          </note>
          <note>
            Europas utveckling lika väl som EGs framtida färdriktning. För
            första gången någonsin i historien har Europas folk förutsättningar
            att tillsammans skapa en frihetens och fredens världsdel, där
            människor kan färdas fritt, arbeta, studera och bo, handla, turista
            och utbyta kultur. Därför är det så sjävklart för oss i centern
            att Europavisionen också omfattar hela Europa.
          </note>
          <note>
            Ingen sitter med facit i hand. Men möjligheternas dörrar står
            på glänt. Därför är det särskilt angeläget att understryka behovet
            av en samlad svensk
          </note>
          <note>
            Europapolitik med bred parlamentarisk förankring. En folkomröstning
            kommer att fälla det slutliga avgörandet i vad gäller den del
            av
          </note>
          <note>
            Europapolitiken som är direkt knuten till Sveriges ansökan om
            medlemskap i EG.
          </note>
          <note>
            Den möjlighet som frigörelsen i Öst- och
          </note>
          <note>
            Centraleuropa öppnar skall tas till vara.
          </note>
          <note>
            Regeringens klara prioritering av t.ex. omfattande miljöinsatser
            för Baltikum är ett klart besked, och denna prioritering skall
            inte gå ut över fattiga människor i andra delar av världen.
          </note>
          <note>
            Som nordisk samarbetsminister vill jag aktivt bidra till att
            den nordiska dialogen och samhörigheten stärks. Det är här som
            de nära förbindelserna, den nära samverkan, den nära förståelsen
            och den nära gemenskapen finns, inte minst språkmässigt.
          </note>
          <note>
            Internationaliseringen ökar. Det kräver mer av regional samverkan
            och förutsätter ett Norden utan nya barriärer.
          </note>
          <note>
            (Applåder)
          </note>
          <note type="speaker">
            Anf. 7 Statsrådet ALF SVENSSON (kds):
          </note>
          <note>
            Fru talman! Jag är glad över att vara tillbaka tillsammans med
            26 andra kristdemokrater. Jag kommer mycket väl ihåg när jag var
            ensam i gruppen. Jag kommer också ihåg att under åren
          </note>
          <note>
            1985--1988 indroducerades detta med applåderande. Jag undrade
            naturligtvis väldigt mycket hur det skulle bli efter mitt anförande.
            Jag erinrar mig en mycket värmande applåd som berodde på att jag
            halverade mitt anförande dagen före sommaruppehållet.
          </note>
          <note>
            Fru talman! För några kvällar sedan visades i ett
          </note>
          <note>
            TV-program filmen 351. Filmen tog 12 minuter.
          </note>
          <note>
            Den handlade om barns fasor och vedervärdiga förhållanden runt
            om på vårt jordklot. Varför heter filmen 351? Jo, under de 12
            minuter som filmen pågår dör 351 barn i u-länder.
          </note>
          <note>
            Fru talman! Jag insåg självfallet att jag, när det blev min tur
            att tala, lätt skulle komma att upprepa våra nationella debattämnen
            -- om bristen på ekonomisk tillväxt och om nödvändigheten av att
            få i gång vår svenska småindustri. Därför, men naturligtvis inte
            bara därför, vill jag gärna inleda med några frågor som berör
            människor, medmänniskor som bor långt borta.
          </note>
          <note>
            Ibland låter det i debatten som om dessa våra minsta som bor
            i avlägsna länder inte tillhör vårt ansvarsområde, om jag får
            uttrycka mig så -- men det är just det de gör!
          </note>
          <note>
            Det vore mig verkligen fjärran att vilja ställa svensk ekonomisk
            tillväxt mot engagemanget för de fattiga och svaga. Jag är helt
            övertygad om sambanden dem emellan.
          </note>
          <note>
            I regeringsförklaringen står mycket entydigt:
          </note>
          <note>
            ''Enprocentmålet ligger fast''. Därmed är det de facto uttalat
            att den svenska ekonomiska tillväxten korresponderar med nivån
            på biståndet, och därmed på våra möjligheter att rädda, värna
            och hjälpa.
          </note>
          <note>
            Samtidigt som vi har all anledning att glädjas över deklarationer
            om nedrustning och över att en demokratiseringens vind går över
            världen, vet vi att den totala fattigdomen blir alltmer omfattande
            allt fler människor. Knappast något skulle glädja mig mer än om
            vi tillsammans, nu när vi kan glädjas över nedrustning och över
            frigörelse från totalitarismen, kunde ta krafttag, kunde enas
            för att hålla solidariteten, kärleken till och omtanken om medmänniskor
            levande.
          </note>
          <note>
            Fru talman! En förutsättning för att vi skall bry oss mer om
            varandra, för att vi skall vilja leva efter Den gyllene regeln,
            är att vi lär oss och vidareför den människosyn som aldrig kan
            göra halt vid några nationers gränser, som aldrig kan värdera
            människor olika utan som ger alla människor oberoende av ras,
            kön, intellekt, ålder etc. ett okränkbart värde.
          </note>
          <note>
            När årets skolval -- flera talare har redan varit inne på detta
            -- refererades i pressen gav det oss säkert onda aningar. Många
            svenska ungdomar hade röstat på partier eller partibeteckningar
            som vänder ryggen åt demokratin och den människosyn och etik som
            just går i armkrok med demokratin.
          </note>
          <note>
            När jag såg valresultatet från skolvalet kom jag att tänka på
            några ord ur boken ''Varför demokrati?'', skriven av professor
            Alf Ross, publicerad direkt efter andra världskriget. Ross skriver:
          </note>
          <note>
            ''Det vår tid mer än något annat har behov av efter nazismens
            moraliska upplösning av alla värden, är ett återupprättande av
            den moraliska tron på människovärdet. Jag tror att den djupaste
            inspirationskällan till en sådan återfödelse alltjämt är att söka
            i den humanism och kristendom som genom årtusenden har utgjort
            grundvalen för vår kultur.''
          </note>
          <note>
            Fru talman! Jag hoppas att vi alla i alla partier i
          </note>
          <note>
            Sveriges riksdag tar på oss vår ofrånkomliga uppgift att se till
            att barn och ungdomar får en motkraft mot rasmism och förakt för
            medmänniskor. Låt oss hjälpas åt att på det sättet vitalisera
            demokratin.
          </note>
          <note>
            När vi talar om västerlandets kulturella och demokratiska värden
            går tanken lätt till det Europa som vi har sett formats och som
            formas mitt framför våra ögon. De allra flesta av oss ser med
            spänning fram mot EG-förhandlingarna. Runt de formuleringar som
            regeringsförklaringen rymmer finns det också en bred uppslutning
            här i kammaren. I denna deklaration upptar dessa frågor ett avsevärt
            utrymme.
          </note>
          <note>
            Jag tycker i och för sig inte -- och säkert ingen annan heller
            -- att man skall mäta frågors betydelse utifrån omfång i text.
            Hela EG-frågan, integreringen i Europa kommer emellertid att domineras
            mycket av den politiska debatten framöver. Jag hoppas att vi skall
            se detta som en utmaning, som en spännande möjlighet att få impulser
            och uppleva positiv påverkan på samma sätt som vi ser möjligheterna
            att ge impulser och att påverka.
          </note>
          <note>
            När Europa läkt samman, när EG funnit fastare former, är jag
            övertygad om att nord--syd-dialogen kommer att dominera. Självfallet
            skall vi utifrån viljan till rättfärdighet, drivna av solidaritet
            engagera oss för södra halvklotet, men vi kan vara säkra på att
            även Europas säkerhet, Europas framtida ekonomi och handel kommer
            att fordra vidgade horisonter.
          </note>
          <note>
            Fru talman! Den avkollektivisering och valfrihetsrevolution som
            nu skall påbörjas i vårt land och som genomförts i land efter
            land tror jag kommer att vitalisera demokratin. För oss kristdemokrater
            har det alltid varit en självklarhet -- ja, faktiskt en demokratifråga
            -- att föräldrarna själva får välja den vård och omsorgsform som
            man anser vara bäst för det egna eller de egna barnen.
          </note>
          <note>
            Jag skulle faktiskt vilja ropa: Äntligen! Äntligen bemyndigas
            föräldrar att utgå ifrån det enskilda barnets behov, att sätta
            barnets situation i centrum.
          </note>
          <note>
            Många kommer självfallet att även i fortsättningen att välja
            en daghemsplats. Och dessa skall vara av bästa kvalitet. Men många
            kommer också att välja att under några år ge mer tid för sina
            barn.
          </note>
          <note>
            Barnomsorgsfrågan handlar ju faktiskt inte bara om valet av omsorgsformer.
            Den handlar ytterst om vilken syn vi har på familjen och på de
            små naturliga gemenskapernas roll för fostran och förmedling av
            värden och värderingar.
          </note>
          <note>
            Fru talman! Jag vill gärna understryka vårdens och omsorgens
            roll och betydelse. Det är, tror jag, 90-
          </note>
          <note>
            talets största inhemska utmaning att se till att människor får
            den vård och omsorg de har rätt till att få och detta under värdiga
            former.
          </note>
          <note>
            Jag tycker självfallet att det är ytterligt angeläget att få
            betona att ''en trygg pensionering är en rättighet för alla'',
            som det står i regeringsförklaringen, men det är verkligen lika
            viktigt att betona att en trygg och åtkomlig vård är en rättighet
            för alla.
          </note>
          <note>
            Under valrörelsen har vi allihop mötts av skriande brister på
            just vårdområdet. Det är alldeles riktigt att vård och omsorg
            fungerar utomordentligt bra på de allra flesta håll. Men detta
            är icke en tröst för dem som står i kö, för dem som väntar och
            väntar, lider av värk och plågas av ängslan.
          </note>
          <note>
            Jag vill ha sagt, fru talman, att den ''större översyn av sjukvårdens
            organisation och finansiering'' som regeringsförklaringen uttalar
            är en av morgondagens viktigaste uppgifter.
          </note>
          <note>
            Fru talman! Några få dagar under den svenska valrörelsen kände
            vi alla hur stalinismens isande famntag -- kuppmakarna i Kreml
            -- satte skräck i sinnena. Jag tycker att det finns all anledning
            att erinra om den frihetens frenesi som människor i
          </note>
          <note>
            Sovjetunionen orkade visa. Människor som enbart läppjat på frihet
            och rättigheter hade ett enormt och imponerande civilkurage och
            ville inte släppa ifrån sig den lilla bit av demokratisering som
            hade uppnåtts. Låt mig få uttala som vår innerligaste förhoppning
            att demokratiseringsvågen får fortsätta att ta fart i vårt nära
            grannland.
          </note>
          <note>
            Jag vill verkligen också hoppas att vi nu alla är beredda och
            villiga att bistå med både materiell och personlig hjälp, så att
            inte människor på andra sidan Östersjön drabbas än värre av svält
            och umbäranden och därmed kanske öppnar portarna för nya reaktionära
            anslag.
          </note>
          <note>
            Det är också, fru talman, en oerhörd glädje att vi nu får uppleva
            ett slut på ockupationen och annekteringen av Estland, Lettland
            och Litauen.
          </note>
          <note>
            Under balternas beundransvärda frihetskamp har europeiska regimer
            hyst en viss ängslan för att oroa
          </note>
          <note>
            Michail Gorbatjovs perestrojka, och därför har man inte alltid
            så frimodigt som man måhända velat krävt de baltiska staternas
            självständighet.
          </note>
          <note>
            Nu finns det inte längre några hinder för oss att bygga broar
            av vänskap över Östersjön på vilka vi kan frakta kunskap och allsköns
            nödvändiga resurser.
          </note>
          <note>
            Jag är säker på att vi alla på sistone har hört mycket om Östersjöns
            baltiska stränder, om förgiftning och förödelse. Vi skall emellertid
            inte alls berömma oss själva av att ha skött Östersjöns miljövård
            som vi borde, i synnerhet inte om man beaktar våra ekonomiska
            förutsättningar. Nu har vi emellertid all anledning, ja, jag vill
            kalla det ett oavvisligt ansvar, att se till att Östersjön räddas,
            för det är ett verkligt räddningsarbete det handlar om och inget
            annat.
          </note>
          <note>
            Jag när den ivrigaste förhoppning, fru talman, att
          </note>
          <note>
            Östersjön skall tillfriskna och återfå hälsan. Innan detta har
            skett kan inte kringliggande länder känna miljömässig fred och
            frihet.
          </note>
          <note>
            Fru talman! 1990 års livsmedelspolitiska beslut har fått allvarliga
            följder för enskilda jordbrukare och för näringen som sådan. Investeringarna
            är lika med noll och många jordbrukare ser i dag ingen möjlighet
            att få långsiktig lönsamhet i sin verksamhet.
          </note>
          <note>
            Sedan omställningsbeslutet fattades har Sverige ansökt om medlemskap
            i EG, och i det perspektivet är det nödvändigt att vi aktivt skapar
            förutsättningar för en stark och konkurrenskraftig jordbruksnäring.
            Det är mycket tillfredsställande att en avstämning av riksdagens
            beslut skall ske i en särskild kommission och att frågan om arealersättning
            då prövas. Nu gäller det att gjuta nytt mod i vår svenska modernäring
            och skapa framtidstro och rimliga förutsättningar för ett livskraftigt
            svenskt jordbruk.
          </note>
          <note>
            Fru talman! Vi glädjs över det som sker i
          </note>
          <note>
            Sovjetunionen, över händelseutvecklingen i
          </note>
          <note>
            Baltikum, men vi känner förtvivlan över utvecklingen på Balkanhalvön.
            I TV ser vi hur människor dödas och massakreras, hur städer och
            byar bombas, hur skräcken lyser ur människors ögon.
          </note>
          <note>
            Många anhöriga till människor på Balkan som under tidigare år
            funnit sitt hemland i Sverige känner ständig förtvivlan och ängslan.
            Låt oss ivrigt hoppas att ansträngningarna från bl.a. FN och EG
          </note>
          <note>
            kan resultera i att de stridande parterna verkligen lägger ned
            vapnen och att den nya vapenvila som nu ingåtts kommer att bestå.
          </note>
          <note>
            Fru talman! Jag citerade Alf Ross tidigare i mitt anförande.
            Jag skulle gärna vilja avsluta med att låta de sista orden i hans
            bok ''Varför Demokrati?''
          </note>
          <note>
            genljuda i kammaren:
          </note>
          <note>
            ''Kampen om demokratin försiggår samtidigt på det moraliska,
            det rättsliga och det ekonomiska området. Dessa tre områden är
            intimt förbundna i inbördes växelverkan. Varje dag försiggår kampen
            på alla fronter. Det är vår tids största drama. Vi är alla medansvariga
            för dess utgång. Det gäller icke endast vår frihet utan drömmen
            om ett lyckligare och rättfärdigare samhälle.''
          </note>
          <note>
            (Applåder)
          </note>
          <note type="speaker">
            Anf. 8 INGVAR CARLSSON (s):
          </note>
          <note>
            Fru talman! Jag har nu väntat i 45 minuter för att få replikera
            på statsministerns anförande. Jag är medveten om att bra TV-program
            går i repris, men jag är inte helt säker på att denna regeringsdeklaration
            riktigt platsar för det. Tre repriser direkt är ändå litet väl
            häftigt, och det är inte särskilt publikvänligt. Det kan naturligtvis
            tolkas som att det behövs fyra regeringsföreträdare för att redovisa
            regeringsdeklarationen -- helt enkelt därför att statsministern
            inte kan företräda hela sin regering. I så fall är det ganska
            allvarligt.
          </note>
          <note>
            Carl Bildt ville tolka sin regering som ett resultat av väljarnas
            krav på förändring. Nåja, det är väl en sanning med modifikation.
            Två av regeringspartierna är stora förlorare, de har gjort stora
            förluster i valet. Trots att Carl Bildt har fyra partier i regeringen
            med alla de problem som detta innebär är det en minoritetsregering.
          </note>
          <note>
            Jag noterade att Carl Bildt inte med ett ord nämnde det som jag
            menar är den stora och allvarliga förändringen i jämförelse med
            tidigare val, nämligen att högerextremism har fått ett fotfäste,
            inte minst bland de yngre väljarna. Det hade kanske varit klädsamt
            om statsministern hade uttalat en viss oro på den punkten.
          </note>
          <note>
            Jag tänker hålla inne med kritiken. Så småningom blir det dags
            för en mera handfast granskning av den nya regeringens politik
            i verkligheten. Men jag måste säga att jag blev förvånad när Carl
            Bildt mera fortsatte som oppositionspolitiker i stället för att
            redovisa och försvara sin regeringsdeklaration. Jag upplevde väldigt
            mycket av konfrontation under
          </note>
          <note>
            Carl Bildts anförande, väldigt litet av samarbetsklimat. För
            dagen noterar jag bara detta som något våghalsigt för en minoritetsregering
            som åtminstone delvis har sagt att man inte skall göra sig beroende
            ny demokrati. Eller är det så att Carl
          </note>
          <note>
            Bildt inte ännu är riktigt på det klara med att han faktiskt
            är statsminister? Vid tidigare regeringsskiften har ju finansministrar
            haft svårt att skifta, och det är möjligt att Carl Bildt har liknande
            övergångsproblem.
          </note>
          <note>
            Det kan väl också hända att det sitter kvar en del av det som
            den förre partisekreteraren, den nuvarande utbildningsministern,
            sade på valnatten.
          </note>
          <note>
            Från moderaternas sida fanns det bara två mål, hette det. Det
            ena var att tillfoga socialdemokratin ett rejält valnederlag,
            det andra att ge moderaterna en hygglig framgång. För mig var
            detta ett av det mest häpnadsväckande uttalanden som gjorts av
            ett parti som skall överta regeringsmakten. Att ta ansvar för
            landet, att fundera över hur man skall kunna bilda en handlingskraftig
            och ansvarsfull regering fanns över huvud taget inte med i perspektivet.
            Det var ett utomordentligt anmärkningsvärt uttalande denna valkväll,
            kanske det mest anmärkningsvärda. Som oppositionsföreträdare har
            jag ändå rätt att nu få svar på vissa frågor. Som statsminister
            fick jag besvara frågor från fem partier, och jag lade ofta min
            inledning åt sidan och svarade på 20--30 frågor.
          </note>
          <note>
            Jag ställde nu tre frågor.
          </note>
          <note>
            Den första löd: Hur blir det med arbetslivsfonden?
          </note>
          <note>
            Detta är för oss en oerhört viktig fråga. Och två regeringspartier
            har gett rakt motsatta besked. Nu ställer jag frågan igen, Carl
            Bildt. Skall arbetslivsfonden avskaffas, eller får den vara kvar?
          </note>
          <note>
            Den andra frågan som jag ställde löd: Hur vet ni att ni kommer
            att klara av besparingar på 10--15
          </note>
          <note>
            miljarder kronor? Det är kanske på grund av bristen på trovärdighet
            från regeringen på den här punkten som börsen rasar. Det må vara
            att aktieägare förlorar pengar, men det är ett symptom på en allvarlig
            kris i ekonomin om denna utförsbacke fortsätter.
          </note>
          <note>
            Jag ställde en tredje fråga som jag fick ett svar på, nämligen
            om regeringen kommer att dela ut en del av de 20 miljarderna i
            AP-fonderna till dem som har allemansfonder. Detta försvarade
            Carl Bildt.
          </note>
          <note>
            Det innebär alltså att aktieägare kommer att få del av det som
            är löntagarnas och pensionärernas gemensamma egendom. Om Carl
            Bildt inte stöts av fördelningspolitiska skäl, vill jag be honom
            läsa Jan
          </note>
          <note>
            Bröms artikel i Dagens Nyheter i dag, där han säger att nuvarande
            AP-fonder måste användas som grundpott i det framtida pensionssystemet.
            Att dela ut de pengar som finns i AP-fonderna är en helt vansinnig
            fondstrategi. Det är alltså SACOs ekonomiske expert som säger
            detta.
          </note>
          <note>
            Jag blev också väldigt förvånad över att Carl Bildt sade att
            regeringen inte tänker bry sig om nedläggningshotade företag,
            vare sig de ligger i
          </note>
          <note>
            Kalix eller någon annanstans. Det här är ett sensationellt besked,
            eftersom det innebär att en viktig del i att hela Sverige skall
            leva riskeras och kommer att gå förlorad. Regionalpolitiken, som
            vi har byggt upp undan för undan, har varit ett utomordentligt
            viktigt instrument för att människor i hela landet skall kunna
            känna en viss trygghet i sysselsättningen. Men statsminister Bildts
            besked här i dag är ett dråpslag när det gäller Norrland,
          </note>
          <note>
            Blekinge, Gotland, Värmland och Bergslagen.
          </note>
          <note>
            Dessa företag skall i fortsättningen inte vänta sig något statligt
            stöd eller någon statlig inblandning.
          </note>
          <note>
            Det var det besked som den nye statsministern gav.
          </note>
          <note>
            Och visst var det ett besked i nyliberal anda.
          </note>
          <note>
            Vändpunkter skall vi inte tala om, säger Carl Bildt.
          </note>
          <note>
            Sverige har halkat efter. Om vi som exempel tar perioden 1970--1990
            så har Sverige haft en mycket bra tillväxt, om man bortser från
            åren 1976--1982.
          </note>
          <note>
            Åren 1976--1982 drar onekligen ner genomsnittssiffran en del.
            Men under de år som socialdemokratin har haft ansvaret har det
            varit en mycket god tillväxt i Sverige. Ert recept är att om man
            bara sänker skatterna får man fart på tillväxten. Men det finns
            ju länder som har prövat denna politik. I USA, där skattenivån
            ligger på
          </note>
          <note>
            30 %, sjönk produktionen, bruttonationalprodukten, under första
            halvåret med 1,8 %. I Storbritannien, där skattenivån är
          </note>
          <note>
            36 %, sjönk bruttonationalprodukten med 2,0 %. I
          </note>
          <note>
            Canada sjönk bruttonationalprodukten med 2,1 %.
          </note>
          <note>
            Den medicin som ni ordinerar och skriver ut har i verkligheten
            visat sig inte fungera.
          </note>
          <note>
            Jag måste också reagera mot att Carl Bildt säger samma sak som
            sin finansminister, nämligen att ni inte fick plats i regeringsförklaringen
            med beskedet att man skall sexdubbla avgifterna till arbetslöshetskassan
            och att man skall införa två karensdagar, ett besked som innebär
            ett dråpslag mot löntagarna. Carl Bildt säger att regeringsförklaringen
            ändå blev så lång, 45
          </note>
          <note>
            minuter. Det avslöjar prioriteringen, nämligen att det är oerhört
            viktigt att tala om för dem som har kapital att de skall få skattesänkningar
            men att det inte är viktigt att tala om för löntagarna att man
            tänker ta betydande summor från dem.
          </note>
          <note>
            Trots att vi i dag skall diskutera regeringsdeklarationen tänker
            jag ändå ta upp den halvt kastade ideologiska handsken från Carl
            Bildt.
          </note>
          <note>
            Vi har gjort upp med marxismen, i den mening som
          </note>
          <note>
            Carl Bildt här talar om, på ett mycket tidigt stadium. Det gjorde
            först Axel Danielsson och sedan på 20-talet Nils Karleby. Men
            striden kommer under 90-talet att stå mellan dem som vill ha ökade
            klasskillnader i samhället och som vill driva fram ett tvåtredjedelssamhälle
            -- och vi vet hur sådana samhällen blir, det ser vi i
          </note>
          <note>
            Storbritannien och i USA med massfattigdom och otrygghet mitt
            i de rika länderna -- och socialdemokratin, vars värderingar vi
            kommer att slåss för och som handlar om trygghet, medmänsklighet,
            rättvisa och jämlikhet. Det är de saker som enligt socialdemokratins
            uppfattning har gjort Sverige till ett bra land att leva i. Och
            dessa idéer och värderingar kommer socialdemokratin att driva
            stenhårt i opposition. Och jag förstår, efter den nya regeringens
            deklaration att det är detta som vi kommer att få strid om i Sverige
            under 90-
          </note>
          <note>
            talet. Och jag kan försäkra att socialdemokratin inte ett ögonblick
            räds den striden. Det är riktigt att vi har drabbats av ett valnederlag
            som vi tar allvarligt på, men vi är fortfarande den starkaste
            politiska kraften i Sverige, och vi kommer att kämpa för våra
            idéer -- tills vidare i opposition. Men
          </note>
          <note>
            Sverige kommer att behöva en socialdemokratisk regering ganska
            snart.
          </note>
          <note>
            (Applåder)
          </note>
          <note type="speaker">
            Anf. 9 IAN WACHTMEISTER (nyd):
          </note>
          <note>
            Fru talman! I denna församling besvarar man tydligen inte andras
            frågor, även om det kallas för debatt. Ute i verkligheten brukar
            man göra det, och jag skall därför försöka svara. Själv kommer
            jag väl att få mina svar via någon emissarie som inte finns.
          </note>
          <note>
            När jag hörde Bengt Westerbergs anförande trodde jag ett tag
            att det var ny demokratis regeringsförklaring som vi var här för
            att diskutera.
          </note>
          <note>
            Och vi borde väl tacka så mycket för uppmärksamheten. Men dess
            värre visade sig
          </note>
          <note>
            Bengt Westerberg vara full av sina egna förutfattade meningar
            och gjorde beskrivningar av ny demokrati som påminde mig om hur
            Expressen hänvisar till Expressen för att bevisa att det som
          </note>
          <note>
            Expressen skriver är sant. Hittills har vi låtit Bengt
          </note>
          <note>
            Westerberg hållas. Sverige skulle ju få en regering i lugn och
            ro. Nu har vi dock fått höra att främlingsfientligheten har fört
            ny demokrati till denna kammare. Nej, det har den inte. Det har
            det sunda förnuftet och 370 000 människor gjort, folk som hade
            fräckheten att inte rösta på bl.a.
          </note>
          <note>
            folkpartiet. Sådant kallas för demokrati. Vi fick höra att politikerföraktet
            ligger bakom ny demokratis framgångar. Det säger Bengt
          </note>
          <note>
            Westerberg samtidigt som han faktiskt häller mer bensin på brasan
            genom att visa hur snarstucken en politiker kan vara. Bengt Westerberg
            talar om att politikerföraktet helt enkelt snarast skall upphöra.
          </note>
          <note>
            På den punkten delar jag fullständigt hans uppfattning, och vi
            har nu världens chans att visa att det borde upphöra. Framför
            allt har regeringen chansen att visa det genom politisk handling,
            eftersom det är precis detta som folk efterlyser.
          </note>
          <note>
            Jag tycker faktiskt, och vill gärna påpeka det eftersom ingen
            annan lär göra det, att ny demokrati uppträtt nog så ansvarsfullt
            i varje väsentlig fråga i denna kammare. Därför tycker jag att
            magister
          </note>
          <note>
            Westerbergs lektion i hur vi skall uttala oss, vilka ord vi skall
            använda, osv. blir litet väl pompös och i varje fall fullständigt
            meningslös. Vi är demokrater, var alldeles lugna över det. Vi
            är här. Vi är lika mycket valda som alla andra här. Vi är beredda
            att ta ansvar. Vi vet vad vi tycker, och vi väljer faktiskt själva
            hur vi uttrycker våra åsikter.
          </note>
          <note>
            Jag vill ta upp en sakfråga apropå regeringsförklaringen. Varför
            är det så viktigt att värna om hemspråksundervisningen när det
            samtidigt krävs en bred kartläggning av pensionärernas levnadsvillkor?
          </note>
          <note>
            Behöver man verkligen kartlägga hur det är att leva under existensminimum?
            Här vore det väl enkelt, humant, självklart och helt i folkpartiets
            linje, om jag har förstått det rätt, att besluta att de som har
            byggt landets välstånd inte ens får leva under existensminimum.
          </note>
          <note>
            Svensk konkurrenskraft är en mycket viktig annan sakfråga. I
            regeringsförklaringen är energiavsnittet kort, och vi hoppas att
            det skall tydas som att hälsan tiger still. Konkurrenskraften
            för svensk industri är ju helt avgörande för oss alla. Då kan
            vi inte bara diskriminera oss själva, som vi gör om vi inför miljöavgifter
            som utländska konkurrenter inte har, eller om vi inför en energiskatter
            som utländska konkurrenter slipper. Med konkurrenter menas då
            företag i samma bransch.
          </note>
          <note>
            Sverige är i dag på väg in i EG, och det ger oss givetvis en
            fantastisk möjlighet. Men då får vi inte straffa bort oss själva.
            Vi vill ju alla -- det ser vi i dagsläget -- ha välståndsskapande
            jobb. Straffa inte bort dem då eller skatta inte bort dem! Vi
            har inte råd med ett sådant självplågeri.
          </note>
          <note>
            Min fråga, som vi utgår från icke blir besvarad, är:
          </note>
          <note>
            Kommer regeringen att aktivt verka för att svensk industri, utländsk
            industri baserad i Sverige och svenskt lantbruk kan konkurrera
            -- kan få konkurrera -- på lika villkor med annan europeisk industri
            och med europeiskt lantbruk?
          </note>
          <note>
            Vad gäller miljöpolitiken vill vi än en gång understryka att
            ingenting skulle ha större miljöeffekt även i Sverige än en kraftig
            satsning på andra sidan Östersjön. De socialistiska diktaturernas
            miljökänsla och satsning på miljön var som bekant obefintlig.
            Skorstenar och kloaker leder föroreningarna rakt upp i luften
            och rätt ut i vattnet utan rening.
          </note>
          <note>
            Det betyder å andra sidan att vi har en stor möjlighet i dag
            att nå hundra gånger bättre miljöeffekt genom investeringar där
            borta än genom att göra dem här. Varför inte göra det då?
          </note>
          <note>
            Tallinn ligger inte längre bort från denna kammare än vad Jönköping
            gör. Vinden blåser även från öster, och Östersjön är faktiskt
            även vårt hav.
          </note>
          <note>
            Så ett ord om idrottsrörelsen, som i regeringsförklaringen får
            en klapp på axeln tillsammans med kyrkorna och de fria samfunden.
          </note>
          <note>
            Skall man mellan raderna läsa att kineseriet med skatter, lotteritillstånd,
            maxvinster, domararvoden osv. kommer att försvinna? Eller skall
            även i framtiden det enormt viktiga och frivilliga arbete som
            lagts ner bestraffas med ett extra momsuttag på 500 milj.kr.?
          </note>
          <note>
            När vi, fru talman, ändå talar om moms, vore det nu inte då snyggt
            att markera det trendbrott som det talas om i den gamla svenska
            välfärdsmodellen, där farbror staten skall ta hand om oss från
            vaggan till graven, genom att momsbefria just begravningarna?
            Då skulle vi alla ha någonting att se fram emot.
          </note>
          <note>
            Fru talman! Vid hädanfärden av världens mesta skattebetalare
            sätter välfärdsrevolutionen sitt slutgiltiga utropstecken. Tänk
            er rätten att få dö utan moms! Jag känner redan vingslagen.
          </note>
          <note>
            (Applåder)
          </note>
          <note type="speaker">
            Anf. 10 LARS WERNER (v):
          </note>
          <note>
            Herr talman! Jag noterade för en stund sedan att när fru talmannen
            satt vid bordet lämnade hon ordet till oppositionsledarna. Jag
            röck till litet grand, för det är ungefär som regeringschefen
            vill att det skall se ut här i landet. Men sanningen är ju att
            ny demokrati ingår i regeringsunderlaget. Jag vill bara notera
            detta.
          </note>
          <note>
            Olof Johansson talade mycket och länge och vackert om människors
            värdighet och rätt till arbete, på tal om vad som händer i Kalix
            och
          </note>
          <note>
            Karlsborg. Det är vackra ord, men strax innan hade
          </note>
          <note>
            Carl Bildt sagt när det gäller Kalix att regeringen skall inte
            administrera företagen.
          </note>
          <note>
            Det här tycker jag visar att ni redan efter ett par dagar i regeringsställning
            går i otakt i fråga om regionalpolitiken. Vem i regeringen skall
            jag tro på nu, på Carl Bildt eller på Olof Johansson? Tidigare
            har jag ju trott mera på Olof Johansson och centern när det gällt
            regionalpolitik här i landet, men nu har tydligen centern tvingats
            att ge upp även på den punkten.
          </note>
          <note>
            Är det Penser och andra klippare som skall sköta ekonomin och
            regionalpolitiken i fortsättningen?
          </note>
          <note>
            Skall snabba fastighetsaffärer och andra spekulationsaffärer
            bli lednings- och riktningsgivande för regionalpolitik och ekonomisk
            politik här i landet?
          </note>
          <note>
            Statens representanter måste ta sitt ansvar, säger
          </note>
          <note>
            Olof Johansson, och lyssna på de anställda. Än en gång: Vilken
            regionalpolitik är regeringens? Är det
          </note>
          <note>
            Carl Bildts eller är det Olof Johanssons?
          </note>
          <note>
            Olof Johansson, Börje Hörnlund, Görel Thurdin och Karl Erik Olsson
            -- och för den delen också min gamle vän, den nye gruppledaren
            Per-Ola
          </note>
          <note>
            Eriksson, som känner till förhållandena i
          </note>
          <note>
            Norrbotten -- delar ni regeringschefens lättsinninga uppfattning
            om hur man skall sköta statliga företag och regionalpolitik eller
            har ni någon annan uppfattning? Jag tycker att det här är ni skyldiga
            att lämna svar på. Det är en rätt viktig fråga.
          </note>
          <note>
            Sedan vill jag ställa frågan till både regeringschefen och de
            andra regeringsrepresentanterna: Vart tog fördelningspolitiken
            vägen i regeringsförklaringen?
          </note>
          <note>
            Fick inte heller den plats?
          </note>
          <note>
            En fråga som har diskuterats litet grand är att man vill skriva
            in äganderätten i grundlagen. Vi anser också att människor måste
            kunna skyddas mot myndigheters och regeringars övergrepp, liksom
            mot företags övergrepp. Men frågan om grundlagsfäst äganderätt
            är en ganska komplicerad fråga. Jag skall ta två exempel.
          </note>
          <note>
            Den ena invändningen hämtar jag från talman
          </note>
          <note>
            Bertil Fiskesjös artikel i Svenska Dagbladet häromdagen om att
            ägande är svårdefinierbart.
          </note>
          <note>
            Vem äger ett hus, den som står som ägare eller den bank där lånen
            är placerade och som har rätt att ta huset i beslag, om jag inte
            betalar mina lån? För min egen del gäller: Äger jag mitt hus eller
            är det
          </note>
          <note>
            Svenska Handelsbanken som äger det?
          </note>
          <note>
            Med det här exemplet visar Bertil Fiskesjö det komplicerade i
            ägandesituationen. Ett annat exempel kan jag ta från den här staden.
          </note>
          <note>
            I Stockholm har alla medborgare rätt att promenera på vackra
            stigar och längs stränderna.
          </note>
          <note>
            T.o.m. Wallenberg och andra rika med stora villor ute på Djurgården
            har fått maka åt sig litet grand.
          </note>
          <note>
            I Stockholm kan man därför vandra under
          </note>
          <note>
            Djurgårdens fallande löv längs stranden utmed hav och kanaler.
          </note>
          <note>
            Jag vill fråga Carl Bildt: Skulle den moderata grundlagen, som
            den skrivs, ha kunnat hindra genomförandet av att människor fick
            möjlighet att vandra t.ex. längs Djurgårdens stränder? I sådant
            fall kommer ju den tankegång som ni ibland för till torgs att
            hota människors rätt att fritt röra sig i landet -- inget vandrande
            längs stränderna Den principiella frågan i det här fallet handlar
            om rörelsefrihet för alla eller äganderätt till
          </note>
          <note>
            Djurgårdens stränder för ett par personer.
          </note>
          <note>
            Låt mig sedan, herr talman, hoppa till en annan fråga. Det är
            ju flera organisationer som har skrivit regeringsprogram. I SAF-tidningen
            finns ett regeringsprogram. Det är i fem korta punkter och har
            rubriken Om företagarna regerade.
          </note>
          <note>
            1. Sänk skatter och arbetsgivaravgifter.
          </note>
          <note>
            2. Stärk de små företagen.
          </note>
          <note>
            3. Satsa på infrastrukturen.
          </note>
          <note>
            4. Inför två karensdagar.
          </note>
          <note>
            5. Skapa utrymme för privata alternativ inom vården.
          </note>
          <note>
            Man kan säga tre saker om detta program. För det första: Trots
            att det bara är fråga om några punkter finns det plats för karensdagarna.
            För det andra:
          </note>
          <note>
            Det borde inte stå om företagarna regerade utan när företagarna
            regerar. Det är precis detta program som den borgerliga regeringen
            nu genomför. För det tredje: Om regeringen tänker fortsätta att
            gå i Arbetsgivareföreningens och
          </note>
          <note>
            Timbros ledband, tror jag att många av regeringspartiernas väljare
            kommer att uppleva att deras förväntningar har svikits. Med
          </note>
          <note>
            Arbetsgivareföreningen som ny stark lobbygrupp, den nya påtryckaren
            och den nya ideologen i
          </note>
          <note>
            Rosenbad kommer denna regering för många av dessa människor att
            innebära en besvikelse.
          </note>
          <note>
            Till sista några ord om miljöfrågorna. Det står i regeringsförklaringen
            att alla har rätt att leva i en god miljö. Inbegriper den rätten
            också rätt till arbete? Vårt parti vill värna och utveckla arbetslivsfonden.
            Det betyder att resurser kan satsas på att få bort dåliga arbetsmiljöer.
            Men vad anser regeringen? Därom vet vi ingenting ännu.
          </note>
          <note>
            Vi har också föreslagit att anställdas möjligheter att vägra
            att utföra arbete som skadar den yttre miljön skall förbättras.
            Vi menar att det är att öka människors frihet. Avser regeringen
            att stödja denna frihets- och miljöreform?
          </note>
          <note>
            Tillhör rätten till god miljö också människor i tredje världen?
            Fattigdomen är det största miljöproblemet i u-länderna. Den tvingar
            i många fall människor att utnyttja naturen på ett sätt som inte
            är långsiktigt hållbart. Det behövs stöd till bättre resursutnyttjande
            i dessa länder, dvs. bättre energieffektivitet. Det behövs en
            ny ekonomisk världsordning, som tar sin början nu med att uländernas
            skuldbörda skrivs ner. I dag betalar uländerna mer till i-världen
            än vad vi betalar till dem. Delar regeringen uppfattningen att
            uländernas skuldbörda måste skrivas ner? Tänker regeringen driva
            den uppfattningen i internationella fora?
          </note>
          <note>
            Av regeringsförklaringen framgår det att energiuppgörelsen står
            fast. Jag vill ställa ett par frågor till både regeringschefen
            och Olof
          </note>
          <note>
            Johansson, som är intresserad av kärnkraften -- i varje fall
            tidigare av dess avskaffande. Vad betyder det ni skriver med avseende
            på kärnkraften? När skall avvecklingen börja, och när skall avvecklingen
            vara avslutad?
          </note>
          <note type="speaker">
            Anf. 11 Statsminister CARL BILDT (m):
          </note>
          <note>
            Herr talman! Ingvar Carlsson har synpunkter på debattordningen,
            och det brukar han ha. Oavsett om han är i regeringsställning
            eller i oppositionsställning är det något som är fel. Jag medger
            gärna att en situation med så många partier som vi har i dag i
            riksdagen kan medföra att litet av spänningen och snabbheten i
            debatten går förlorad.
          </note>
          <note>
            Men vi får lära oss att leva -- också i riksdagens debatter --
            med det flerpartisystem som vi faktiskt har och med den litet
            ökade spänning och mångfald av företrädare av olika åsikter och
            värderingar som detta ger. Allt kan inte regisseras, bara för
            att ge spänning till debatten. Vill väljarna ha fler partier,
            bör vi nog respektera det.
          </note>
          <note>
            Ingvar Carlsson säger att jag fortsätter att vara oppositionspolitiker.
            Det är rätt. Jag tänker fortsätta att vara oppositionspolitiker.
            Jag ser min uppgift och jag ser denna regerings uppgift inte som
            att förvalta och försvara allt det som är. Den skall vara att
            opponera mot åtskilligt vi tycker är fel i det svenska samhället,
            och vi skall genomföra förändringar. Jag ser det som en hedersbeteckning
            när jag betraktas som oppositionspolitiker. Det innebär att man
            erkänner att jag vill förändra i stället för att bara förvalta.
            Jag vill gärna fortsätta att vara, Ingvar Carlsson, en oppositionspolitiker
            i min nya roll som statsminister. Det innebär inte att jag inte
            skall försöka svara på de frågor som ställs.
          </note>
          <note>
            Låt mig göra det på några punkter.
          </note>
          <note>
            Arbetslivsfonden skall fortsätta att finnas. Den något friare
            syn på hur man använder delar av medlen, som också den socialdemokratiska
            regeringen hade, är också vår. De 10--15 miljarder kronorna i
            besparingar har vi tagit med, därför att vi öppet och ärligt vill
            redovisa att det skall bli besparingar. Alla dessa besparingar
            kommer med all sannolikhet inte att mötas med enbart ovationer
            ens i denna kammare. Men det är ärligt, hederligt och redigt att
            tala om i förväg att det är detta som är vår ambition.
          </note>
          <note>
            Ingvar Carlsson vet lika bra som jag, eller kanske ännu bättre,
            att det är i budgetpropositionen som förslagen läggs fram i sina
            detaljer, inte i en regeringsförklaring.
          </note>
          <note>
            Vidare har vi löntagarfonderna -- Bengt
          </note>
          <note>
            Westerberg återkommer till den frågan -- och där är vårt besked
            alldeles entydigt. Löntagarfonderna kommer att avskaffas. De är
            ett elände. De har bromsat och begränsat företagande och nysatsningar
            och entusiasm i Sverige under 1980-
          </note>
          <note>
            talet. Det kan inte vara en tillfällighet att det under alla
            de år som ligger bakom oss har varit nästan omöjligt att få en
            socialdemokrat att visa någon entusiasm inför dessa fonder. De
            kommer nu att försvinna. Det är bra, och det ger utrymme för att
            både trygga pensionssystemet och förbättra företagarklimatet.
            Det är bra för oss alla.
          </note>
          <note>
            Ian Wachtmeister ställde också några frågor. En fråga var om
            regeringen vill förbättra konkurrenskraften för svensk ekonomi
            och svenskt näringsliv i det nya europeiska perspektivet. Mitt
            inledningsanförande handlade mycket om detta.
          </note>
          <note>
            Svaret på den frågan är väl därmed rimligen ja.
          </note>
          <note>
            Hjälpen till Baltikum, dvs. Estland, Lettland och
          </note>
          <note>
            Litauen, har också tagits upp av flera olika talare.
          </note>
          <note>
            Detta togs uttryckligen upp i regeringsförklaringen.
          </note>
          <note>
            Vi kan konstatera att det arbete med några blandkommissioner
            som aviserades av den tidigare regeringen mitt uppe i valrörelsen
            ännu icke har kommit i gång. Jag lastar inte den avgående regeringen
            för detta. En valrörelse är en valrörelse, och det tar sin tid
            att komma i gång. Vi skall få i gång det arbetet så snabbt som
            möjligt. Vi har också inlett en dialog med de övriga nordiska
            regeringarna, framför allt och först den finska, om hur vi gemensamt
            skall gå vidare. Det blir ett av de ämnen som kommer att dominera
            när de nordiska statsministrarna och samordningsministrarna träffas
            i Mariehamn om en månad.
          </note>
          <note>
            Lars Werner frågade hur det skall bli med skyddet av äganderätten
            i grundlagen och vad det kommer att innebära. Lars Werner var
            orolig för att detta kommer att innebära att det kommer att bli
            färra promenadstigar på Djurgården. Jag visste inte att
          </note>
          <note>
            Lars Werner frekventerade promenadstigarna på
          </note>
          <note>
            Djurgården fullt så mycket, men det är tacknämligt på många sätt.
            Stigarna kommer inte att påverkas.
          </note>
          <note>
            Men ett grundlagsskydd för äganderätten hade förhindrat en del
            av de ingrepp som man har sett i
          </note>
          <note>
            Sverige. Framför allt hade det förhindrat ett avskaffande av
            äganderätten och därmed av marknadsekonomi och därmed av förutsättningarna
            för ett fritt samhälle i halva
          </note>
          <note>
            Europa -- som vi har sett i de socialistiska länderna.
          </note>
          <note>
            Ett grundlagsskydd för äganderätten är ett värn mot den socialism
            som har förött och förstört så mycket i halva Europa.
          </note>
          <note>
            Jag vill i all korthet ta upp detta med vem som styr och ställer
            i företag -- privata, statliga eller kommunala. Det gör företagens
            ledningar och styrelser. Sedan finns det ägare, och de har att
            tillsätta styrelser som de rimligen bedömer vara kompetenta att
            klara uppgiften att styra företagen.
          </note>
          <note>
            Staten, den föregående regeringen, har tillsatt ett antal styrelser
            i ett antal statliga företag och låtit dem sköta dessa företag
            på det sätt styrelsen har funnit bäst. Jag vill inte lasta den
            föregående regeringen eller säga att den är ansvarig för vart
            och ett av de beslut som har fattats i Nordbanken under de senaste
            åren. Det är rimligtvis Nordbankens ledning och styrelser som
            har fattat de besluten.
          </note>
          <note>
            Jag har inte anledning att utgå från annat än att den socialdemokratiska
            regeringen har tillsatt den styrelse som den har bedömt som mest
            kompetent att sköta ASSI -- och däri ligger en generositet. Om
          </note>
          <note>
            Ingvar Carlsson anser att man har tillsatt en inkompetent, inskränkt
            eller dålig styrelse för
          </note>
          <note>
            ASSI, vore jag tacksam om jag snabbt fick besked på den punkten.
            Det är er styrelse -- inte vår.
          </note>
          <note>
            Enligt de principer vi har varit eniga om hittills är det företagets
            styrelse som har ansvaret för företagets skötsel. Vi är inte på
            väg tillbaka till en tid då man trodde annorlunda här i landet
            och i andra länder. Men som sagt, om Ingvar Carlsson tycker att
            hans regering har tillsatt dåliga styrelser i några statliga företag
            vore jag tacksam för mycket snabba besked på den punkten.
          </note>
          <note>
            Till slut detta med uppgörelserna med det gamla, marxismen och
            allt detta. Det finns säkert anledning att återkomma till det
            i åtskilliga ideologiska debatter under de kommande åren.
          </note>
          <note>
            Men det är min djupa övertygelse att de förändringar som har
            svept fram över Europa, och också nu svept in i vårt eget samhälle,
            är av en mer djupgående natur än vad de flesta har insett. Det
            är en ny syn på politiken, en ny syn på samhället. Den kräver
            att man gör en ideologisk storstädning bland dem som är fixerade
            vid det gamla. Ingvar Carlsson må anse att denna storstädning
            är avslutad inom socialdemokratin. Jag noterar med stort intresse
            att det finns de som tycker annorlunda.
          </note>
          <note>
            Jag har sett vad Lars Ilshammar har skrivit i
          </note>
          <note>
            Örebro-Kuriren. Han är inte någon ointressant tänkare -- i varje
            fall formulerar han sig på ett intressant sätt. Han skriver att
            socialdemokratin med sina attityder tydligen håller på att bli
            en museirörelse med blicken vänd bakåt, mot pionjäråren, folkhemsbygget
            och 60-talets starka samhälle. Snart är det kanske lika bra att
            låta de allt glesare förstamajtågen sluta på Skansen.
          </note>
          <note>
            Det är inte alla, Ingvar Carlsson, som anser att den ideologiska
            uppgörelsen med gammalt klasskampstänkande, gammal marxistisk
            retorik och gamla socialistiska fördomar är helt avslutad ännu.
          </note>
          <note>
            (Applåder)
          </note>
          <note>
            Anf. 12 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Får jag först till Ian Wachtmeister säga att jag
            är beredd att gå i döden för ny demokratis rätt att uppträda på
            den politiska arenan och naturligtvis också försvara er rätt att
            finnas i denna kammare. Men jag delar inte era värderingar, och
            det gör inte mina liberala partivänner heller. Det handlar inte
            om att vara snarstucken, utan för min del om att vara liberal.
          </note>
          <note>
            Ian Wachtmeister är säkert inte särskilt van vid att bli emotsagd.
            Men i denna kammare får han vänja sig vid att det förekommer debatter
            där olika åsikter bryts mot varandra. Det är lika bra att vänja
            sig vid det och glädjas åt denna företeelse, i stället för att
            tala om att det är magister Westerberg som tillrättavisar. Det
            är verkligen inte min avsikt att göra det.
          </note>
          <note>
            I de politiska sakfrågor som vi diskuterar har vi i grunden helt
            olika uppfattningar. Det gäller t.ex.
          </note>
          <note>
            synen på invandrare. Ian Wachtmeister, och en del av hans partivänner,
            har i olika sammanhang utvecklat ett synsätt som är helt främmande
            för det synsätt som vi liberaler har. Hans sätt att här tala om
            hemspråksundervisningen och ställa den mot bättre stöd till pensionärer
            som kan ha det besvärligt visar på ett synsätt, inte bara när
            det gäller hemspråksundervisningen som företeelse utan när det
            gäller invandrarna i Sverige, som är långt långt ifrån det som
            vi liberaler försöker torgföra.
          </note>
          <note>
            Ian Wacthmeister sade en annan sak i sitt inledningsanförande
            som också visade på den djupa klyfta som finns mellan våra värderingar.
          </note>
          <note>
            Han uttryckte sig ungefär så här: Varje industriarbetare bär
            två offentliganställda på sina axlar. Vad är det för någonting?
          </note>
          <note>
            De offentliganställda, det är förskollärarna som tar hand om
            industriarbetarens barn på dagarna, när industriarbetaren, eller
            kanske i vissa fall industriarbetaren och hans hustru, skall arbeta.
          </note>
          <note>
            Det är lärarna som undervisar industriarbetarens barn. Det är
            sjuksköterskan som tar hand om industriarbetarens gamla pappa,
            som inte längre kan bo kvar hemma, och hemvårdsbiträdet som tar
            hand om hans gamla mamma, som behöver hjälp hemma och inte kan
            klara allting själv. Det är polisen, som kommer och hjälper till
            när industriarbetaren får inbrott hemma. Det är lapplisorna, för
            att nämna också dem, som ser till att det är någon ordning på
            stan, så att industriarbetaren kan komma fram med sin bil och
            så att brandbilar och ambulanser, som ofta körs av offentliganställda,
            också kan komma fram.
          </note>
          <note>
            Talet om att industriarbetaren bär två offentliganställda på
            sina axlar är rent nonsens. Det handlar om en samverkan mellan
            människor med olika funktioner som är lika viktiga. Är det några
            som bär, är det snarare de som jobbar i långvården, i förskolorna
            och på dagis. De kånkar och bär långt mer än vad många industriarbetare
            i moderna fabriker gör. Men det viktiga är att det är i samverkan
            som dessa människor kan åstadkomma ett gott samhälle.
          </note>
          <note>
            Så till den andra oppositionsledaren, Ingvar
          </note>
          <note>
            Carlsson. Ingvar Carlsson tog upp pensionerna.
          </note>
          <note>
            Han var kritisk mot att vi hade tänkt använda en del av det han
            kallar pensionspengar till andra ändamål än att betala ut pensioner
            -- det handlar närmare bestämt om löntagarfondspengarna. Ingvar
          </note>
          <note>
            Carlsson vet mycket väl att det avgörande för om vi skall kunna
            hålla de pensionslöften som är givna är att vi får i gång den
            ekonomiska tillväxten.
          </note>
          <note>
            Fortsätter den ekonomiska utvecklingen som den har varit under
            de senaste åren, under Ingvar
          </note>
          <note>
            Carlssons ledning, är pensionssystemet hotat. Då kommer pensionsåtagandena
            inte att kunna fullgöras på lång sikt. Därför måste vi få i gång
            den ekonomiska tillväxten. Vi har då sagt oss att för att lyckas
            med det måste vi bl.a. satsa mera på forskning och högre utbildning.
            Vi måste satsa på att få i gång hushållssparandet så att det blir
            högre än vad det är för närvarande, så att vi därigenom får utrymme
            för större investeringar i det svenska samhället och kan få ned
            våra underskott i utrikesaffärerna. För att klara detta vill vi
            använda löntagarfondspengarna. Jag är helt övertygad om att de
            satsningar som vi avser att göra kommer att bidra till en bättre
            ekonomisk tillväxt och därmed till tryggare pensioner, än om pengarna
            används på det sätt som socialdemokraterna har valt att göra och
            haft för avsikt att fortsätta med, om de hade fått förtroende
            att fortsätta regera i Sverige.
          </note>
          <note>
            Tillväxt är viktigt för pensionernas skull, men inte bara därför.
            Också för att klara de andra åtaganden som vi har gjort och vill
            göra är ekonomisk tillväxt av helt avgörande betydelse. Jag minns
            att socialdemokraterna i den kompletteringsproposition som lades
            fram i våras framhöll just betydelsen av att sänka utgiftstrycket
            för att därigenom få utrymme för sänkta skatter och få i gång
            den ekonomiska tillväxten. Det var kloka ord då, undertecknade
            av Ingvar Carlsson och
          </note>
          <note>
            Allan Larsson. Den sanningen är inte mindre sann i dag. Fortfarande
            behöver vi sänka en del skatter i
          </note>
          <note>
            Sverige för att få i gång den ekonomiska tillväxten och kunna
            klara de viktiga sociala åtaganden som vi har gjort.
          </note>
          <note>
            Jag noterade att Ingvar Carlsson nu säger att han skall driva
            kraven på solidaritet stenhårt i opposition. Det får väl sägas
            vara denna debatts enda riktiga nyhet hittills. I regeringsställning
            har ni under senare år verkligen satt solidariteten på undantag.
            Det gläder mig om vi nu kommer att få stöd från svensk socialdemokrati
            när det gäller att driva dessa krav. Det var trist att ni skulle
            behöva hamna i opposition för att upptäcka att det är angeläget.
          </note>
          <note>
            (Applåder)
          </note>
          <note>
            Anf. 13 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! I högtidliga sammanhang brukar det sägas att politiska
            partier är fria staters liv. Nu vill
          </note>
          <note>
            Ingvar Carlsson bara debattera med statsministrar, och det finns
            ju bara en här i kammaren -- en vice också, ursäkta! Men det är
            litet ensidigt. Jag tror att det är viktigt att bestämma sig för
            vad det här handlar om. Detta är en parlamentarisk församling
            med allt fler partier, partier i regeringsställning och partier
            i opposition. Ingvar Carlsson företräder sitt parti, i varje fall
            har det verkat så hittills -- inte ny demokrati, såvitt jag har
            kunnat märka. Då är det viktigt att man klarar ut hur debattförhållandena
            skall vara i kammaren i fortsättningen.
          </note>
          <note>
            Jag har noterat det här också under valrörelsen, då det var näst
            intill omöjligt för centerpartiet att få en debatt med socialdemokraterna.
            Det ingick liksom inte i strategin.
          </note>
          <note>
            Jag vill bara säga att när det gäller regeringssamverkan är vi
            likvärdiga partier i en regering. Och det borde vara rimligt att
            man också i riksdagen tillämpade principen om likvärdiga partier,
            dvs. att man behandlar varandra just som partier, alla lika.
          </note>
          <note>
            Låt mig också kommentera något av det som har sagts, och frågats
            om. Jag kan förstå att det finns frågor. Men jag konstaterar också
            att det finns glömska. När det gäller regionalpolitik var det
            så --
          </note>
          <note>
            och det är flera som har berört de frågorna -- att det var socialdemokratin
            som med stolthet stängde den s.k. akutmottagningen på hösten 1982.
            Det är viktigt att ni nu talar om ifall ni vill att akutmottagningen
            skall öppnas igen. Vi kunde notera att socialdemokraterna dessförinnan,
            före regeringsskiftet 1982, ville ha mängder av strukturfonder
            i bransch efter bransch. Därefter ändrade man sig, när man kom
            i regeringsställning.
          </note>
          <note>
            Är det dags nu igen?
          </note>
          <note>
            Vad vi har sagt -- och det är en mycket viktig princip, som statsministern
            har nämnt -- är ju att vi inte från regeringens sida skall administrera
            företag. Det är alltså detta som principfrågan gäller. Däremot
            skall man mycket noga lyssna, och utgå från att styrelser tar
            sitt ansvar. Det är vad det handlar om i det här fallet. Jag har
            lyssnat, och jag utgår från att styrelser är lyhörda också för
            vad som står i regeringsdeklarationen om att hela Sverige skall
            leva, och inte vidtar åtgärder som står i strid med detta, utan
            kontakt med ägaren.
          </note>
          <note>
            Statsministern har svarat på frågan om arbetslivsfonden, och
            jag behöver inte gå in på den.
          </note>
          <note>
            Det har ju varit en viktig fråga för oss, och jag vill bara betona
            att den resursen på bortemot 15
          </note>
          <note>
            miljarder kronor är en av de största satsningarna någonsin --
            ja, den största någonsin -- för rehabilitering och för bättre
            arbetsmiljö, och så skall den användas.
          </note>
          <note>
            När det gäller andra miljöfrågor tog Lars Werner fasta på portalmeningen
            i miljöavsnittet i regeringsförklaringen. Det är självklart att
            man börjar med en målsättningsformulering. Sedan är ju målet i
            det här fallet långt avlägset. Jag gör i varje fall inte skillnad
            på Sverige och andra, mindre privilegierade länder. Självfallet
            skall detta också prägla vår strävan i det internationella samarbetet.
          </note>
          <note>
            Men alla vet att det är ett långt avlägset mål -- att ge alla
            rätt. Ett litet steg på vägen är Rio 1992, som ju handlar just
            om bättre miljö, kopplad till utvecklingsmöjligheter för de fattiga
            länderna. Vi kommer i varje fall att göra allt som står i vår
            makt för att försöka påverka världsopinionen att i det perspektivet
            i det internationella arbetet också i hög grad inkorporera miljön
            i utvecklingsländerna.
          </note>
          <note>
            Jag har sagt tidigare -- och jag står för det -- att miljöfrågan
            måhända är den största internationella frågan över huvud taget
            för framtiden, om man undantar fredsfrågan.
          </note>
          <note>
            Det som gäller energiöverenskommelsen är ju
          </note>
          <note>
            ''gamla skivbekanta'', och det bör egentligen inte en välinformerad
            politiker som Lars Werner behöva ställa frågor om. Energiöverenskommelsen
            ligger fast, och det betyder att det är samma svar i dag som före
            valet, dvs. att det är resultaten som avgör när kärnkraften kan
            börja avvecklas, och att det därför är så viktigt att få fram
            tidiga resultat.
          </note>
          <note>
            Beträffande frågan om avslutningen kan det finnas olika bedömningar.
            Men alla som har följt akterna vet att det står inskrivet i 1988
            års energipolitiska beslut, åberopat i 1991 års energipolitiska
            beslut, att senast 2010 är vad som gäller.
          </note>
          <note type="speaker">
            Anf. 14 Statsrådet ALF SVENSSON (kds):
          </note>
          <note>
            Herr talman! Ian Wachtmeister tog upp frågan om biståndet till
            länder som ligger långt borta, som om medmänsklighet, solidaritet
            och respekt för människovärdet på något sätt korresponderade med
            avståndet. Nu svarade jag delvis på detta i mitt första anförande.
            Låt mig också få säga att biståndet inte går till länder -- det
            låter så opersonligt. Biståndet går till fattiga människor, till
            föräldrar som inte har en brödkant eller ett glas rent vatten
            att ge åt sina barn eller åt sig själva.
          </note>
          <note>
            Jag är uppvuxen i en folkrörelsetradition där vi har lärt oss,
            och där vi har sjungit, att ''alla äro våra bröder som på jorden
            bo och bygga''. Och är det något -- låt mig få vara så personlig,
            Ian
          </note>
          <note>
            Wachtmeister -- som anfräter mitt samvete, så är det just vårt
            sätt att leva i relation till hur många av våra medmänniskor har
            sin vardag.
          </note>
          <note>
            Sedan är det ofta så, har jag märkt, att man på något sätt ställer
            Europa och närheten här mot uländerna, mot södra halvklotet. Jag
            har haft förmånen, tack vare att vi har många broder- eller systerpartier
            nere i Europa -- i EPP, European
          </note>
          <note>
            Peoples' Party, i Europaparlamentet, och i EUCD,
          </note>
          <note>
            European Union of Christian Democrats -- att möta ledande Europapolitiker.
            Vad de ständigt understryker är att sedan vi väl så att säga läkt
            ihop
          </note>
          <note>
            Europa, fått EG att etablera sig, så är det nord--
          </note>
          <note>
            syd-dialogen som är vår största utmaning.
          </note>
          <note>
            Jag hoppas, herr talman, att vi klarar av att engagera oss både
            för Europa och för de sämst ställda, för dem som bor på södra
            halvklotet.
          </note>
          <note>
            Lars Werner hade läst -- och läste också här ur --
          </note>
          <note>
            kds partiprogram. Jag vet inte riktigt hur jag skall tolka det
            -- som något allmänt intresse för kds, uppblommat på sistone?
            Jag har ju hört Lars
          </note>
          <note>
            Werner tala om de kristna värderingarnas betydelse och också
            observerat med vilken frenesi han sjungit
          </note>
          <note>
            ''Pärleporten'' under valrörelsen. Jag är tacksam för detta intresse.
            Man skulle också möjligtvis kunna tänka sig att det beror på att
            han inte har något eget program att läsa i.
          </note>
          <note>
            Så frågar Lars Werner: Vart tog fördelningspolitiken vägen? Men
            kära nån, Bengt
          </note>
          <note>
            Westerberg har här talat om detta, och det står i regeringsförklaringen
            exempelvis om stödet till handikappade. Och det står om vårdnadsbidraget.
          </note>
          <note>
            Ja, vårdnadsbidraget är odiskutabelt fördelningspolitiskt riktigt.
            Tidigare diskriminerade familjer får nu ett stöd, som under den
            här valperioden kommer att introduceras.
          </note>
          <note>
            Biståndet, som jag tidigare talat om här, är ju utökat. Har inte
            det med fördelningspolitik att göra?
          </note>
          <note>
            Herr talman! Vi måste se till -- det är det som är anslaget --
            att ekonomin fungerar så att vi inte hamnar vid sidan av EG. Endast
            då har vi något att fördela.
          </note>
          <note>
            Vi vet, vilket har sagts flera gånger här, att exempelvis ATP-systemet
            kräver ekonomisk tillväxt. Det är inte enbart detta som kräver
            det.
          </note>
          <note>
            Den sociala omtanken genomsyrar regeringsförklaringen. Försök
            inte att läsa bort detta.
          </note>
          <note type="speaker">
            Anf. 15 INGVAR CARLSSON (s):
          </note>
          <note>
            Herr talman! Ian Wachtmeister sade i ett tidigare inlägg att
            han med välbehag läste regeringsdeklarationen. Jag undrar hur
            delar av regeringen uppfattade det betyget.
          </note>
          <note>
            Ian Wachtmeister talade också mycket om emissarier, som inte
            finns men som uppenbarligen ändå existerar på något sätt. Det
            vore intressant att höra Carl Bildt utveckla detta. Vem är denne
            hemlige emissarie som upprätthåller någon sorts kontakt med ny
            demokrati? Man har från ny demokratis sida många gånger sagt att
            det vore på tiden att skapa klarhet på den punkten.
          </note>
          <note>
            Jag noterade att det i Ian Wachtmeisters inlägg inte finns ett
            ord av oro över den tilltagande rasimen, nynazismen och Sverigedemokraternas
            intåg i skolvalet, och inte ett ord om ökade klasskillnader.
          </note>
          <note>
            Det gör att jag kommer att fortsätta att placera ny demokrati
            på yttersta högerkanten. Det är precis där ni hör hemma. Det har
            ni visat i valrörelsen, och det har Ian Wachtmeister visat med
            sina inlägg här i dag.
          </note>
          <note>
            Även det förakt som visats för ''bistånd till folk på södra halvklotet'',
            som det uttrycks, belyser detta.
          </note>
          <note>
            De människor som Ian Wachtmeister har talat om är de människor
            som har kämpat mot apartheid, som är ett av 1900-talets mest grymma
            och brutala politiska system. Offren för den politiken har vi
            försökt hjälpa med stöd för utbildning. Barnen i dessa områden
            skulle få åtminstone ett mål mat om dagen, man skulle få möjlighet
            att bygga vägar och att åstadkomma vaccinering. Detta är sådant
            som enligt Ian Wachtmeister uppenbarligen inte spelar någon positiv
            roll.
          </note>
          <note>
            Jag blir också bekymrad när jag hör Carl Bildt i samma anda tala
            om att Sverige halkar efter medan världen i övrigt skjuter fart.
            Det stora bekymret i dag är att det inte skjuter fart i den fattiga
            delen av världen. Antingen var det slarvigt uttryckt eller så
            var det dunkelt tänkt eller bådadera. Jag vore tacksam om Carl
            Bildt rättade till detta.
          </note>
          <note>
            Jag trodde att vi i dag diskuterade en regeringsdeklaration och
            att regeringen skulle företrädas av en representant. Vi skall
            i nästa vecka föra en allmänpolitisk debatt där alla partier skall
            få delta. Nog är det ett bekymmer att det i slutet av en sådan
            här debatt inte finns fler än ca 20 % av kammarens ledamöter som
            anser att debatten är värd att lyssna på här i kammaren. Stämmer
            inte detta till någon eftertanke? Borde det inte leda till att
            vi i denna kammare diskuterade hur vi skall kunna få ett ökat
            intresse för våra kammardebatter? Jag tror faktiskt inte att en
            sådan släpig debatt som det blir fråga om när man sitter och väntar
            i tre kvart på att replikera stimulerar debattintresset.
          </note>
          <note>
            Carl Bildt försöker med ganska dålig debatteknik ta bort skillnaden
            mellan den socialdemokratiska regeringen och Bildts regering.
            Jag hade ungefär en fjärdedel av debattiden. Carl Bildt och hans
            meddebattörer inom regeringen har över hälften av tiden. Det är
            där skillnaden ligger och inte i att vi har fler partier i kammaren.
            Det är trist när Carl
          </note>
          <note>
            Bildt inte kan föra debatten från någorlunda rimliga utgångspunkter.
          </note>
          <note>
            Jag ser att Bengt Westerberg sitter räknar antalet ledamöter
            som är här i kammaren. Om det ökar något medan jag talar är det
            inte något bevis på att debattuppläggningen var bra utan snarare
            på att jag kanske har ett visst intresse som debattör.
          </note>
          <note>
            Jag noterar också att Carl Bildt säger att han tänker fortsätta
            som oppositionspolitiker. Han skall fortsätta konfrontationspolitiken.
            OK, jag har noterat det. Jag har under min tid som statsminister
            försökt att överbrygga motsättningar och skapa ett samarbetsklimat.
            Nu har vi fått besked, och vi kommer att inrätta oss efter detta.
          </note>
          <note>
            Carl Bildt säger att AP-fonderna är ett elände. Är det inte märkligt
            att SACOs, akademikerorganisationernas, ekonomiska expert inte
            inser detta, utan tvärtom säger att det är en vansinnig strategi
            att göra sig av med dessa pengar om man vill ha ett bra pensionssystem
            i framtiden?
          </note>
          <note>
            För mig är det dessutom fråga om att man skall dela ut löntagarnas
            och pensionärernas pengar till aktieägare. Vi kommer att på det
            bestämdaste att motsätta oss detta.
          </note>
          <note>
            Jag vill säga ytterligare några ord om regeringsförklaringens
            internationella avnitt; jag har tidigare kommenterat Europaavsnittet.
            Den följer i stort väl upplöjda spår som regering, riksdag och
            opposition tidigare har enats om. Sverige kommer att följa samma
            mönster, och det tycker vi är bra. Jag kan emellertid inte på
            samma sätt instämma i övriga avsnitt av den internationella utblick
            som regeringen gör i slutet av sin långa deklaration. Där saknas
            den globala helhetssyn som jag anser är viktig att anlägga. Inte
            minst nu när Förenta nationerna intar en mer central position
            än någon gång tidigare under hela efterkrigstiden är det viktigt
            att detta också präglar
          </note>
          <note>
            Sveriges utrikespolitik och våra deklarationer. FN,
          </note>
          <note>
            Carl Bildt, är inte en detalj. Det är en hörnpelare i regeringens
            och alla andra demokratiska regeringars utrikespolitik.
          </note>
          <note type="speaker">
            Anf. 16 IAN WACHTMEISTER (nyd):
          </note>
          <note>
            Herr talman! Lugn, Ingvar Carlsson, jag tyckte inte om allt som
            stod i regeringsförklaringen. Var också lugn när det gäller emissarier.
            Det var ett försök att vara ironisk. Nästa gång jag är det skall
            jag tala om det i förväg. Jag är orolig över rasismen, och jag
            är minst lika orolig över Ingvar Carlssons metod att påstå att
            ny demokrati skulle vara ett resultat av den. Det är minst sagt
            häpnadsväckande.
          </note>
          <note>
            Till statsminister Bildt: Det gällde konkurrens på lika villkor,
            inte allmänt tal om bättre konkurrenskraft för industrin. Jag
            liksom många oroas av att miljöavgifter liksom skatter, energipriser
            osv. skulle göra det svårt för den svenska industrin att konkurrera.
            Detta är viktigt.
          </note>
          <note>
            Det handlar inte om oss. Det handlar om den svenska industrins
            och det svenska jordbrukets framtid. Det var det jag försökte
            säga.
          </note>
          <note>
            Bengt Westerberg, min favorit: För det första gläder mig att
            Bengt Westerberg vill gå i döden för ny demokratis rätt att existera.
            Jag kommer att ta med i det i nästa bok jag kommer att skriva,
            som sannolikt kommer att heta Krokodilerna. För det andra verkar
            Bengt Westerberg ha svårt för avvikande uppfattningar, men han
            oroas samtidigt över att jag har det. Det skall han inte oroa
            sig över.
          </note>
          <note>
            Jag blir tvärtom för var dag allt mer intresserad av den s.k.
            Westerberg-affekten.
          </note>
          <note>
            Det sätt på vilket jag behandlade hemspråksundervisningen var
            inte alls farligt.
          </note>
          <note>
            Poängen var att hemspråksundervisningen skulle värnas utan någon
            som helst kartläggning medan fattigpensionärerna först skulle
            kartläggas innan man skulle göra någonting på den kanten. Jag
            tycker fortfarande att det är en intressant iakttagelse.
          </note>
          <note>
            Industriarbetaren som bär två offentliganställda på ryggen, denna
            fantastiska liknelse som kommer från herr Werthén, är ett sätt
            att beskriva att vi har för stor offentlig sektor, för högt skattetryck
            och för liten produktiv industri. Det, herr Westerberg, är långt
            ifrån något nonsens.
          </note>
          <note>
            Jag menar att bistånd behövs även till våra grannar,
          </note>
          <note>
            Alf Svensson. Att säga att nödlidande personer i vår närhet inte
            skall räknas tycker jag är egendomligt. Jag menar att en alltför
            stor del av hjälpen hittills har gått just till regimer och inte
            till folk. Dessutom har den gått till odemokratiska regimer.
          </note>
          <note>
            Sedan till sist en sak som står i regeringsförklaringen men som
            inte varit uppe här:
          </note>
          <note>
            man säger att det i princip skall vara fri etableringsrätt för
            radio och TV. Eftersom fri radio och TV är en självklarhet i en
            demokrati, undrar man litet vad detta ''i princip'' betyder. Det
            verkar vara svårt med friheten i Sverige. Blotta idén att vi en
            gång i tiden ansåg oss behöva en särskild frihetsminister är ju
            ett bevis på detta. Jag hoppas att Ingvar Carlsson överser med
            denna historiska tillbakablick.
          </note>
          <note>
            Nu gäller det i princip fri etableringsrätt för radio och TV.
            Regeringen har arbetat fram en ny yttrandefrihetsgrundlag, som
            antogs första gången i våras och som nu skall upp i den nya riksdagen.
          </note>
          <note>
            Men se upp i konstitutionsutskottet i nästa vecka och här i kammaren
            den 6 november, om lagen hinner så långt. I förslaget finns ett
            hot mot just fri radio och TV, nämligen 1 kap. 12 §. Det skall
            bli möjligt att vid behov, genom lag, förbjuda eller villkora
            reklam i en viss radiokanal, som därmed kan tvingas att upphöra,
            eftersom det i praktiken inte finns något annat sätt att finansiera
            en fri radiokanal. Det finns i varje fall mycket få andra sätt.
          </note>
          <note>
            Dessutom verkar denna svenska grundlag i vardande att strida
            mot Europakonventionen om mänskliga fri- och rättigheter. Jag
            tycker mig ha hört liknande pinsamheter förut. Det tycks, som
            sagt, vara mycket segt för friheten i monopolens rike. Delar statsministern
            vår omsorg om friheten i etern?
          </note>
          <note>
            Om jag i en enda fråga skulle få besluta och därefter lämna landet,
            till kammarens stora glädje, skulle det vara att få en verkligt
            fri radio och TV. Är det någonting som garanterar friheten och
            den demokratiska utvecklingen är det just detta.
          </note>
          <note>
            Till sist meddelar i dag Strengnäs Tidning att det är litet si
            och så med den etableringsfrihet som regeringen just har beslutat
            om. Diverse partier uppbackade av en enda folkpartist, det räckte
            med det, hindrade mycket riktigt en fri etablering av butiker
            i det aktuella området. Det finns kanske en del att göra här trots
            allt.
          </note>
          <note>
            (Applåder)
          </note>
          <note type="speaker">
            Anf. 17 LARS WERNER (v):
          </note>
          <note>
            Herr talman! Jag skall inte lägga mig i diskussionen mellan Olof
            Johansson och Ingvar Carlsson om vem som stängde Krisnisses akutmottagning.
            Det får ni väl lösa i ett annat sammanhang.
          </note>
          <note>
            Jag är däremot mer intresserad av att få ett besked från Olof
            Johansson vad svaret blir till de anställda när det gäller Kalix
            och de problem som finns där uppe. Den frågan vill jag också ställa
            till Alf
          </note>
          <note>
            Svensson, som nu sällat sig till de många som börjar intressera
            sig för min sångröst.
          </note>
          <note>
            Det är riktigt att jag har sjungit ''Pärleporten'' både tillsammans
            med honom och en del andra, men jag kan också ''Löftena skola
            ej svikas''. Men den har han glömt att döma av vad som står i
            regeringsförklaringen.
          </note>
          <note>
            Sedan när det gäller detta om jag promenerar på
          </note>
          <note>
            Djurgården eller inte, Carl Bildt. Jag trodde att jag som stockholmare
            hade rätt att promenera på
          </note>
          <note>
            Djurgården. Jag tog det som ett exempel på den heliga äganderätten
            och vad den kan innebära.
          </note>
          <note>
            Men om inte Djurgården passar, inbjuder jag Carl
          </note>
          <note>
            Bildt och regeringen att promenera i Tyresö skogar.
          </note>
          <note>
            Då skulle jag och ett par stycken till här i kammaren kunna visa
            er vad det kan innebära om äganderätten skrivs in på det sätt
            som ni vill.
          </note>
          <note>
            Jag vill säga några ord om det ni tar upp i regeringsförklaringen
            när det gäller vinsterna och företagen. Det är inte ointressant.
            I
          </note>
          <note>
            konjunkturinstitutets senaste rapport slås det fast att de stora
            företagens problem under 80-talet bl.a.
          </note>
          <note>
            varit att de haft stora och höga vinster, att företagen har blivit
            nöjda och produktivitetsutvecklingen har blivit lidande. Detta
            har inneburit att företagen meditativt har slagit sig till ro,
            nöjda med sina stora vinster. Om detta kan man ha mycket att säga.
          </note>
          <note>
            Jag skall ta upp två saker. För det första är detta ungefär vad
            vårt parti har hävdat sedan länge, och det hävdar nu också konjunkturinstitutet.
            För det andra har det inte varit skatten på de här företagen som
            har hämmat dem och sänkt deras tillväxtkraft, utan det har varit
            företagens egen liknöjdhet inför stora och enkla vinster. Det
            har gjort företagen relativt självgoda.
          </note>
          <note>
            När man som nu i regeringsförklaringen vill se över statens finanser,
            statens utgifter och även skall göra den här översynen av omsorgen
            om människorna, om Sverige och om företagen måste man diskutera
            utifrån reella synpunkter. Företagens problem är av en helt annan
            art än för låga vinster. Under hela 80-
          </note>
          <note>
            talet har de haft relativt höga vinster. Har man inte rätt diagnos,
            Carl Bildt, blir medicineringen också fel.
          </note>
          <note>
            Man får naturligtvis lätt den misstanken att den borgerliga regeringen
            passar på att skylla de ekonomiska problemen på fackföreningsrörelsen
            och skatterna i stället för på de liknöjda företagen.
          </note>
          <note>
            Dessa har inte investerat sina vinster i produktiva investeringar
            som skulle ge nya jobb. Den nya regeringen hoppar tacksamt på
            facket i stället för att göra någonting åt de reella ekonomiska
            problemen. I stället för att nu angripa de fackliga organisationerna
            och de fackliga medlemmarna med olika förslag som ni ställer för
            att försämra fackets ekonomi, fackets utbildningsmöjligheter och
            fackets inflytande, tycker jag att ni borde se till att facket
            fortsätter att ha en stark position och att facket blir delaktig
            i processen att utveckla Sverige.
          </note>
          <note>
            I stället för att påstå att skatterna är roten till allt ont
            borde ni medverka till att vinsterna som uppstår används till
            någonting annat och mer produktivt än fastighetsköp i Bryssel,
            i London och i
          </note>
          <note>
            Centraleuropa.
          </note>
          <note>
            Regeringen skapar inte ett bra socialt klimat i
          </note>
          <note>
            Sverige genom att sänka förmögenhetsskatten och låta de sjuka
            vara med och betala det stora budgetunderskottet.
          </note>
          <note type="speaker">
            Anf. 18 Statsminister CARL BILDT (m):
          </note>
          <note>
            Herr talman! Vi kan ha litet olika meningar om varför en del
            av kammarens ledamöter är och äter lunch. Jag tror att debatten
            om debattordningen kanske tillhör det minst fascinerande i dagens
            debatt. Jag är beredd att föra den vidare, och den kommer att
            föras vidare. Men jag tror att talmanskonferensen är mer passande
            forum för en detaljerad diskussion om de förändringar i debattordningen
            som det nya parlamentariska läget gör nödvändiga.
          </note>
          <note>
            Sedan några korta svar på några korta frågor. Ian
          </note>
          <note>
            Wachtmeister talade om lika villkor. Jag vill också medverka
            till lika villkor, men på åtskilliga områden vill jag dessutom
            att vi skall ha bättre villkor i Sverige än i andra europeiska
            länder. Detta är något av huvudinnehållet i regeringens ekonomisk-politiska
            strategi. Vi har en sämre tillväxt än de flesta andra jämförbara
            industriländer. Först måste vi upp på samma nivå som dessa andra
            länder när det gäller tillväxten. Vi måste upp till den nivån
            i mitten av 1990-talet för att klara de nya utmaningar som EG-
          </note>
          <note>
            medlemskapet innebär.
          </note>
          <note>
            Men mina ambitioner stoppar inte med detta. Jag vill att vi under
            andra hälften av 90-talet helst skall komma upp på en ekonomisk
            tillväxt som är högre och bättre än vad man har i andra europeiska
            länder inom EG. Det kräver att vi inte bara har lika bra, utan
            helst bättre villkor på olika områden i
          </note>
          <note>
            Sverige än i andra länder. Det är detta som ställer så hårda
            krav på vår politik. Det kan gälla skattepolitiken som vi har
            diskuterat. Det kan gälla stramheten i den ekonomiska politiken,
            i finanspolitiken, omvandlingen av den offentliga sektorn och
            inte minst det oerhört viktiga arbetet med att ge oss en bättre
            skola, högre utbildning och forskning. Detta är spjutspetsen när
            det gäller våra möjligheter att återigen bli en tillväxt- och
            företagarnation.
          </note>
          <note>
            Sedan kort till Ingvar Carlsson vad gäller utrikespolitiken.
            Vi har en global utblick, och den är verkligen global. Den är
            inte selektiv. Vi är övertygade om att de idéer, de värderingar
            och den politik som har gett välstånd, demokrati och utveckling
            i våra länder, som har gett det fria samhället, respekten för
            de medborgerliga fri- och rättigheterna, fri ekonomi och marknadshushållning
            är idéer som inte skall reserveras bara för oss. De har varit
            bra för oss. Vi skall se till att det finns en möjlighet att de
            kommer andra till del. Det är detta jag vill kalla en global utblick.
            I det sammanhanget betyder självfallet också FN-systemet åtskilligt.
          </note>
          <note>
            Statsråd skall normalt befinna sig i riksdagen när viktigare
            frågor diskuteras, t.ex. vid debatter av detta slag. Utrikesministern
            var här under början av debatten, men hon sitter nu rimligtvis
            -- om det inte är dimma på de nordiska flygplatserna även i dag
            -- på planet just till FNs generalförsamling, där hon skall presentera
            detta mer i detalj.
          </note>
          <note>
            Ingvar Carlsson har inte möjlighet att återkomma i debatten,
            men det var synd att vi inte fick något besked om synen på den
            statliga företagsamheten och ansvarsfördelningen. Låt oss gå tillbaka
            i historien, eftersom historien alltid är lärorik.
          </note>
          <note>
            Under 1970-talet bedrevs den s.k.
          </note>
          <note>
            akutmottagningarnas politik. Det ena företaget efter det andra
            hamnade i problem och sökte sig till industridepartementet. Den
            politiska oppositionen i denna riksdag begärde mer, mer, mer,
            man begärde miljard efter miljard efter miljard till företag efter
            företag efter företag. Vi vet alla i dag att detta var fel politik.
            Det löste inga problem, utan det skapade i stället nya. Sedan
            stängdes akutmottagningen. Det var bra. Vi avser att låta den
            förbli stängd. Man gick sedan in för en politik som gick ut på
            att tillsätta kompetenta styrelser i statliga företag på samma
            sätt som vi hoppas att det tillsätts kompetenta styrelser i privata
            företag. Det är dessa som har ansvaret.
          </note>
          <note>
            Till dess att besked ges om motsatsen har jag ingen anledning
            att anta annat än att vi är överens om att akutmottagningen är
            stängd, att vi har lärt oss läxan från 1970-talet. Till dess att
            besked ges om motsatsen har jag ingen anledning att utgå från
            annat än att den socialdemokratiska regeringen har gjort sitt
            allra bästa för att tillsätta kompetenta styrelser i de statliga
            företag man fram till alldeles nyligen hade ansvaret för.
          </note>
          <note>
            Vi har på vår regeringsförklaring fått positiva, förväntansfulla
            och ibland en och annan kritisk reaktion. De positiva har varit
            fler än vad jag kanske själv egentligen hade väntat mig. De har
            visat på de höga förväntningar som ställs på politiken under de
            kommande åren. De visar därmed också på det ansvar som ligger
            på denna regering.
          </note>
          <note>
            Detta har gällt nationellt men också internationellt.
          </note>
          <note>
            Jag noterar att Financial Times avslutar dagens ledare i ämnet
            med att skriva på följande sätt:
          </note>
          <note>
            Sverige behöver EG, men EG behöver också
          </note>
          <note>
            Sverige. Bildts regering är besluten att göra Sverige mer europeiskt.
            Gemenskapen bör för sin del omfamna det nya Sverige vid tidigast
            möjliga tidpunkt.
          </note>
          <note>
            Vi har givit ett budskap, ett budskap om en renässans för företagande
            och ansvarstagande för individer, ett budskap om att vi vill vara
            med i det nya europeiska samarbetet. Det budskapet är uppfattat.
            Vi får signalerna tillbaka, och nu går vi vidare med arbetet.
          </note>
          <note>
            (Applåder)
          </note>
          <note>
            Anf. 19 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Ingvar Carlsson har i flera inlägg fört fram en
            del synpunkter när det gäller debattreglerna, och det kan säkert
            finnas anledning att diskutera hur de skall se ut vid framtida
            debatter. Jag är för min egen del inte alls främmande för tanken
            att de tre oppositionspartierna skulle kunna tilldelas något längre
            tid, även om ni också i dag har fått en något generösare tilldelning
            än övriga. Låt oss gärna fortsätta den diskussionen vid tillfälle.
          </note>
          <note>
            Sedan till frågan om pensionerna. Ingvar Carlsson upprepar vad
            han har sagt många gånger tidigare, nämligen att AP-fonderna är
            löntagarnas och pensionärernas pengar. Men han vet att det inte
            är på det sättet. AP-fonderna är statliga fonder, statliga myndigheter,
            statliga pengar, som naturligtvis skall förvaltas på ett sådant
            sätt att de om möjligt leder till att vi får en bättre ekonomisk
            utveckling i Sverige. Då är den avgörande frågan som vi skall
            ställa oss hur t.ex.
          </note>
          <note>
            löntagarfondskapitalet skall användas för att vi skall få en
            så god ekonomisk tillväxt som möjligt.
          </note>
          <note>
            Ni socialdemokrater har sagt att de pengarna skall läggas in
            i företag, att staten i större utsträckning skall äga företag
            och att ni tror att vi på det sättet, med ett ökat statligt ägande,
            kan få i gång en bättre ekonomisk tillväxt. Vi misstror den metoden
            att stimulera den ekonomiska tillväxten. Vi tror att det är bättre
            att satsa pengarna på forskning och högre utbildning och på att
            stimulera enskilt sparande. Ni har nu under 80-talet prövat er
            metod. Det slutade med att vi fick tre år av total ekonomisk stagnation.
          </note>
          <note>
            I det perspektivet har alltså inte dessa åtgärder haft någon
            positiv effekt. Låt oss nu pröva vår metod.
          </note>
          <note>
            Jag tror att det kommer att visa sig vara en långt bättre metod.
          </note>
          <note>
            Så till Jan Bröms inlägg i pensionsfrågan. Jan
          </note>
          <note>
            Bröms har skrivit många intressanta saker. Han har skrivit en
            hel bok där han utvecklar de tankar som finns i dagens artikel
            och i den artikel om pensionerna som aviserats. När vi skall reformera
            pensionssystemet framöver kommer vi naturligtvis att studera och
            fundera på bl.a. dessa inlägg. Vi får väl se om Ingvar Carlsson
            med samma entusiasm åberopar Jan Bröms när denne har presenterat
            sina konkreta lösningar i den artikel som kommer härnäst.
          </note>
          <note>
            Herr talman! Låt mig också säga något om övriga frågor rörande
            pensionärerna som här har berörts.
          </note>
          <note>
            Riksdagen fattade i våras beslut om ett särskilt kommunalt bostadstillägg
            för innevarande år i syfte att möta en del problem som uppkommit
            i samband med hyreshöjningarna vid årsskiftet. Efter det tillsattes
            en utredning som skulle titta på hur man långsiktigt skulle lösa
            frågan om de kommunala bostadstilläggen. Den utredningen kommer
            inte att bli klar med sitt arbete i så god tid att ändringarna
            kan göras redan inför nästa år, utan det kommer att bli nödvändigt
            att också under 1992 behålla det särskilda kommunala bostadstillägget.
            Därefter räknar vi emellertid med att det skall vara möjligt att
            hitta en mer långsiktig lösning.
          </note>
          <note>
            Vi säger i regeringsförklaringen att vi vill göra en kartläggning
            av pensionärernas levnadsvillkor för att med det som utgångspunkt
            kunna bedöma olika alternativ som har diskuterats när det gäller
            förbättringar för pensionärerna -- att generellt förbättra pensionärernas
            grundförmåner, att satsa på ett mer selektivt stöd, t.ex. i form
            av förbättrat kommunalt bostadstillägg, eller att satsa på någon
            kombination av dessa bägge åtgärder. Jag tycker att det är rimligt
            att vi skaffar oss det underlag vi behöver för att sätta in de
            rätta åtgärderna.
          </note>
          <note>
            Herr talman! Jag konstaterar att Ian Wachymeister anser att den
            offentliga sektorn är flr stor, och i en mening kan jag instämma
            i detta. Men jag fruktar att det han avser är att vi har för många
            människor som jobbar inom det vi kan kalla den sociala tjänstesektorn,
            dvs. att det är för många människor som är förskolelärare, lärare,
            sjuksköterskor, läkare och mycket annat -- lapplisor inte minst.
            På den punkten delar jag inte hans uppfattning. Jag tror i själva
            verket att vi kommer att behöva fler människor inom dessa sektorer
            för att det skall bli möjligt att möta de stora och växande behoven
            och de brister som finns inom den sociala tjänstesektorn.
          </note>
          <note>
            En annan sak är att många av dessa människor i framtiden kan
            bli anställda i privata företag eller själva driva privata företag.
            Detta är vi helt öppna för. Men de kommer likväl att vara beroende
            av att för sina löner få pengar över den offentliga budgeten,
            och de kommer alltså i den meningen att -- om man vill uttrycka
            sig på det viset -- belasta den offentliga sektorn. Dessa människor
            behövs alltså även i framtiden.
          </note>
          <note>
            Herr talman! Ett av de områden som den nya regeringen under de
            kommande åren kommer att satsa mycket på är just förnyelsen av
            den offentliga sektorn. Vi kommer att satsa på att släppa fram
            enskilda initiativ och alternativ för att ge människor större
            valfrihet och naturligtvis också för att öka konkurrensen mellan
            olika producenter. Vi är nämligen övertygade om att detta är klokt
            att göra på detta område liksom på så många andra områden, både
            i syfte att stimulera förnyelse och för att pressa kostnader,
            för att öka effektiviteten i resursanvändningen. Detta är nödvändigt
            inte i första hand för att skapa utrymme för skattesänkningar
            -- detta utrymme inom denna sektor är säkert begränsat -- utan
            framför allt för att göra det möjligt att förbättra servicen till
            människor och för att komma åt alla de brister som finns inom
            dagens offentliga sektor. För valfrihet, för utveckling och för
            förnyelse är detta således viktigt. Det är viktigt inte minst
            för att skapa bättre villkor på svensk arbetsmarknad för de många
            kvinnor som är verksamma inom dessa sektorer.
          </note>
          <note>
            Dessa sektorer domineras ju i hög grad av kvinnor.
          </note>
          <note>
            Dessa kvinnor är i dag förhindrade att starta eget, och de har
            få arbetsgivare, ofta bara en, att vända sig till. På detta område
            kommer den nya regeringens politik att innebära stora och väsentliga
            framsteg under de år som ligger framför oss.
          </note>
          <note>
            (Applåder)
          </note>
          <note>
            Anf. 20 Miljöminister OLOF JOHANSSON
          </note>
          <note>
            (c):
          </note>
          <note>
            Herr talman! Det är klart att de strukturproblem som finns på
            olika håll i vårt samhälle är obehagliga att hantera. Det gäller
            t.ex. Karlsborgsverken eller
          </note>
          <note>
            Nordbanken. Det finns svarta hål på olika ställen.
          </note>
          <note>
            Men det är också en viktig princip, som jag ställde en fråga
            om, på vilket sätt regeringen skall låta sig involveras i detta.
            Jag har förstått de uteblivna svaren så att det inte heller på
            den socialdemokratiska sidan finns någon öppen akutmottagning.
          </note>
          <note>
            Det återstår alltså andra metoder. Det innebär inte att man är
            fri från problemen, utan bara att de finns och måste hanteras
            på ett annat sätt. Det jag har sagt när jag har träffat representanter
            från
          </note>
          <note>
            Norrbotten har varit, att om jag vore ledamot av
          </note>
          <note>
            ASSIs styrelse skulle jag lyssna på de anställda och på ägarna
            -- dvs. det vi har uttalat i regeringsförklaringen om att hela
            Sverige skall leva --, analysera de konsultrapporter som finns,
            men som än så länge inte har lett till något resultat, och ta
            ansvaret. Regeringen har inte för avsikt att administrera företag.
            Det är självklart att nya möjligheter kan uppstå, men det är ingenting
            att diskutera i detta sammanhang.
          </note>
          <note>
            När det gäller de offentliganställda, som har diskuterats främst
            mellan ny demokrati och folkpartiet, kan jag inte låta bli att
            konstatera att det är självklart att partier som föreslår nedskärningar
            med 240 miljarder kronor inte blir särskilt trovärdiga när de
            dessutom klankar på de offentliganställda, sprider fördomar om
            deras insatser och hela tiden för fram tankar i den riktningen
            att de inte behövs. Jag tycker att ny demokrati har bäddat för
            sin egen debattsituation, och det vore bra om man klarade ut hur
            man skall ha det framöver. Det är inte heller trovärdigt när man
            talar om att pensionärerna inte skall drabbas men att pengar skall
            försvinna ur statskassan -- då försvinner de väl också för pensionärerna.
          </note>
          <note>
            Den skrivning som finns i regeringsförklaringen på den punkten
            är ganska logisk. Det pågår för närvarande en utredning om kommunala
            bostadstillägg och dessutom en remissbehandling av pensionsberedningens
            förslag. Det är en självklarhet att detta måste föras vidare till
            inbjudan om ATP-systemets framtid och att det under tiden måste
            göras en kartläggning mera i detalj av hur situationen för de
            sämst ställda pensionärerna skall kunna förbättras, generellt
            eller selektivt. Det är avsikten bakom formuleringen i regeringsförklaringen,
            och där skall inte intolkas något annat syfte.
          </note>
          <note>
            Frågan om fördelningspolitiken i övrigt kom upp tidigare under
            debatten, och Alf Svensson har berört den. Om Lars Werner inte
            uppfattar sänkt matmoms som fördelningspolitik förstår jag inte
            vad han uppfattar som fördelningspolitik. Sänkt moms på inrikes
            persontrafik är det likaså. Det har bevisats i olika rapporter
            att det fungerar så. Det är de som har de smalaste marginalerna,
            dvs.
          </note>
          <note>
            barnfamiljerna och pensionärerna, som gynnas av de här förslagen.
            Också vårdnadsbidraget, lika för alla barn, är en grundläggande
            fördelningspolitisk fråga, liksom höjd grundpension och förbättringar
            för de sämst ställda pensionärerna.
          </note>
          <note>
            Däremot finns det naturligtvis anledning att ibland fundera över
            hur vi använder ordet fördelningspolitik, dvs. om det är avsiktligt
            i en viss riktning, om det enbart är positivt laddat. Utan kvalifikation
            kan ordet mycket väl uppfattas som att klyftorna skall ökas i
            stället för att minskas. Vi har alltså lagt tyngdpunkten i regeringsförklaringen
            på konkreta åtgärder med fördelningspolitisk rättviseprofil. Jag
            har nämnt tre exempel, och de handikappade ingår självfallet i
            detta perspektiv.
          </note>
          <note>
            Det är till sist viktigt att konstatera att det i dag finns en
            mycket stor enighet här i Sveriges riksdag om skärpta miljöinsatser
            i vårt eget land men också internationellt. Jag skall i varje
            fall göra vad som står i min makt för att prioritera de internationella
            frågorna. Det är självklart att det då handlar om att bygga upp
            ett nära samarbete i Östersjöområdet, med Baltikum, med Polen
            och med andra som direkt påverkar vår miljö. Dessutom måste Sverige
            också i fortsättningen vara berett att gå före och visa vägen
            i miljöpolitiken, då våra samarbetspartner i andra länder inte
            är lika långt framme på alla områden. Det innebär inte att man
            slår undan benen för svensk industri, utan bara att man beräknar
            de kostnader som förr eller senare alltid uppstår om man förstör
            miljön.
          </note>
          <note type="speaker">
            Anf. 21 Statsrådet ALF SVENSSON (kds):
          </note>
          <note>
            Herr talman! Jag kan mycket väl förstå att Ingvar
          </note>
          <note>
            Carlsson är irriterad över att det är så lång tid mellan anföranden
            och repliker, men jag blev ändå ganska besviken när han i sitt
            inledningsanförande så monopolistiskt talade för allt och alla
            och sade att den stora förloraren blir riksdagen själv. Det är
            ändå fyra partier som gemensamt har formulerat en regeringsförklaring,
            och jag tycker att vissa värden hade gått förlorade om inte företrädare
            för alla dessa fyra partier hade fått komma till tals när denna
            regeringsförklaring var föremål för resonemang.
          </note>
          <note>
            Ingvar Carlsson sade också att det inte är en stark utan en svag
            regering -- som om Ingvar Carlsson inte själv någon gång hade
            befunnit sig i en minoritetsregerande situation. Han sade vidare
            att regeringsförklaringen är ett bräckligt dokument, och ingen
            hade väl väntat sig någonting annat.
          </note>
          <note>
            Det var emellertid uppmuntrande att höra det nya intresset för
            hur vårdnadsbidraget skall betalas.
          </note>
          <note>
            Tidigare har det alltid låtit som att det inte skulle få finnas.
            Men nu kommer det att finnas, och vi är glada för det.
          </note>
          <note>
            Herr talman! Under valrörelsen var det påfrestande att nu och
            då från socialdemokraternas sida möta parollen: ''Rösta på socialdemokraterna
            -- för din egen skull.'' Jag förstår i och för sig mycket väl
            vad de menade, men jag tror inte att det är särskilt bra att använda
            den typen av paroller. Andra har gjort det tidigare:
          </note>
          <note>
            ''Satsa på dig själv.''
          </note>
          <note>
            Jag tycker att vi alla i vårt samhälle, i ett av världens rikaste
            länder, skulle hjälpas åt och engagera oss mer för medmänniskor
            och ha kommunikationen inriktad på nå att ha solidaritet med dem.
            Den tidigare regeringen har haft lång tid på sig att utjämna klyftor
            och undvika utvecklingen mot det s.k. tvåtredjedelssamhället.
            I stället har klyftorna vidgats. Familjer där en av föräldrarna
            har varit hemarbetande har bevisligen diskriminerats.
          </note>
          <note>
            Resurstilldelningen för att klara tryggheten för och omsorgen
            om gamla och sjuka har långt ifrån alltid prioriterats. Utslagningen
            på grund av alkohol- och annat drogmissbruk har tilltagit. Jag
            tycker att denna regeringsförklaring pekar ut en ny färdriktning,
            och den tror vi på.
          </note>
          <note>
            Det kanske verkar övermaga, herr talman, att jag kommer med en
            uppmaning till oppositionen, dvs.
          </note>
          <note>
            socialdemokraterna, men å andra sidan är jag den här i kammaren
            som har upplevt de flesta felslagna förhoppningarna under valrörelsen.
            Jag kan därför tala litet grand av erfarenhet när jag säger: Försök
            att komma över grämelsen, och inrikta er på en saklig oppositionspolitik!
            Det var spännande att i
          </note>
          <note>
            Morgonekot höra att det från socialdemokratiskt håll redan talades
            om skolpeng, redan proklamerades valfrihet och redan ordades om
            konkurrens inom offentlig sektor.
          </note>
          <note>
            (Applåder)
          </note>
          <note>
            Partiledardebatten var härmed avslutad.
          </note>
          <note>
            5 § Återkallelse av propositioner, m.m.
          </note>
          <note>
            Regeringen hade genom skrivelse 1991/92:27
          </note>
          <note>
            återkallat
          </note>
          <note>
            1. prop. 1989/90:100 med förslag till statsbudget för budgetåret
            1990/91 såvitt avser bil. 13 (s. 28-32 och
          </note>
          <note>
            83-87) rörande direktverkande el för uppvärmning,
          </note>
          <note>
            2. prop. 1990/91:190 om ombildning av
          </note>
          <note>
            Stadshypotek,
          </note>
          <note>
            3. prop. 1990/91:195 om aktiv flykting- och immigrationspolitik
            m.m. och
          </note>
          <note>
            4. prop. 1991/92:6 om ändring i reglementet för allmänna pensionsfonden
            m.m.
          </note>
          <note>
            Andre vice talmannen anmälde att han avskrivit dessa förslag
            samt de med anledning av prop.
          </note>
          <note>
            1990/91:190 väckta motionerna 1990/91:N131-N137
          </note>
          <note>
            och de med anledning av prop. 1990/91:195 väckta motionerna 1990/91:Sf59-Sf63.
          </note>
          <note>
            Andre vice talmannen meddelade att motioner med anledning av
            återkallelsen fick väckas under tiden t.o.m. den 15 oktober 1991.
          </note>
          <note>
            Regeringens skrivelse lades till handlingarna.
          </note>
          <note>
            6 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionen
          </note>
          <note>
            1991/92:22 till försvarsutskottet
          </note>
          <note>
            Motionerna
          </note>
          <note>
            1991/92:Jo1-Jo4 till jordbruksutskottet
          </note>
          <note>
            1991/92:L1 och L2 till lagutskottet
          </note>
          <note>
            1991/92:So1 och So2 till socialutskottet
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Redogörelse
          </note>
          <note>
            1991/92:4 Nordiska rådets svenska delegations berättelse
          </note>
          <note>
            angående sin verksamhet sedan rådets trettioåttonde
          </note>
          <note>
            session t.o.m. trettionionde sessionen
          </note>
          <note>
            Motionerna
          </note>
          <note>
            med anledning av förs. 1990/91:17 Riksdagens revisorers förslag
            angående den svenska hälso- och sjukvården
          </note>
          <note>
            1991/92:So3 av Sten Svensson m.fl. (m)
          </note>
          <note>
            1991/92:So4 av Jerzy Einhorn m.fl. (kds)
          </note>
          <note>
            1991/92:So5 av Gudrun Schyman m.fl. (v)
          </note>
          <note>
            1991/92:So6 av Sten Söderberg (nyd)
          </note>
          <note>
            8 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 7 oktober
          </note>
          <note type="speaker">
            1991/92:3 av Hans Göran Franck (s) till justitieministern om
            den ekonomiska brottsligheten:
          </note>
          <note>
            I regeringsförklaringen berörs inte alls den ekonomiska brottsligheten
            trots att den är ett mycket stort problem särskilt i storstadsregionerna.
          </note>
          <note>
            Det är istället andra typer av brottslighet som får en framskjuten
            plats i deklarationen nämligen våldsbrott och narkotikabrott.
            De behöver med kraft förebyggas och beivras, men inte på bekostnad
            av ekobrottsligheten, som också måste vara prioriterad i brottsbekämpningen.
          </note>
          <note>
            Ekobrotten tillfogar medborgarna och samhället mycket stora ekonomiska
            skador och förluster som kan beräknas till tiotals miljarder kronor
            per år, mångfaldigt mer än all annan brottslighet.
          </note>
          <note>
            Man frågar sig nu om regeringen avser att bedriva en aktiv prioriterad
            kamp mot den ekonomiska brottsligheten.
          </note>
          <note>
            Stora medborgargruppers lojalitet mot regelsystemet, främst på
            skatterättens och det ekonomiska livets områden sätts på mycket
            stora prov när ekobrotten negligeras. Statens och kommunernas
            finanser påverkas negativt.
          </note>
          <note>
            Fördelningspolitiska strävanden motverkas och snedvridna konkurrenssituationer
            uppstår mellan olika företag. Många seriösa företag arbetar med
            stora svårigheter eller slås ut. Det fordras därför kraftfulla
            åtgärder för att bekämpa ekobrotten. De åtgärder som har vidtagits
            är klart otillräckliga.
          </note>
          <note>
            Förra året var antalet konkurser 11 000 och ökar nu än mer. Brottsförebyggande
            rådet, BRÅ har i sina studier kommit fram till att i 75 % av konkurserna
            förekommer brott i någon form.
          </note>
          <note>
            BRÅ har vidare undersökt sju olika branscher, restauranger, taxi,
            åkerier, städföretag, bilreparatörer, målerifirmor och ROT-sektorn
            inom byggbranschen. Undersökningen gav ett alarmerande resultat.
            I t.ex. en av branscherna fanns misstanke om ekobrott i hälften
            av de undersökta företagen. Den ekonomiska brottsligheten är av
            allt att döma lika utbredd också i praktiskt taget alla andra
            branscher.
          </note>
          <note>
            Trots att anmälningar om ekobrott ofta kommer från kvalificerat
            håll, skattemyndigheter och konkursförvaltare, är uppklarningsprocenten
            inte större än omkring 10 %. Detta förklaras med att polisen i
            stor utsträckning inte hinner påbörja någon förundersökning innan
            brotten preskriberas.
          </note>
          <note>
            Orsaken är brist på resurser, främst av kvalificerade förhörsledare
            hos polisen. Minst en fördubbling av antalet handläggare skulle
            behövas exempelvis inom Stockholmspolisen för att uppnå balans
            och för att kunna utreda huvudparten av anmälningarna.
          </note>
          <note>
            Då det gäller polisens handläggning av ekobrottsärenden krävs
            det både att utöka och omfördela resurser för denna brottsbekämpning.
          </note>
          <note>
            Det är ett allmänt utbrett önskemål bland tjänstemän inom de
            olika myndigheter som utreder ekobrott att det skall ges möjlighet
            att arbeta samordnat. Det behövs en särskild myndighet som får
            ansvar för denna uppgift.
          </note>
          <note>
            Fortfarande fordras mycket mer information och utbildning för
            att signaler om bekämpning av ekobrott skall slå igenom hos alla
            ansvariga instanser.
          </note>
          <note>
            Och den viktigaste informationen är: Den ekonomiska och organiserade
            brottsligheten hotar ytterst samhällssolidariteten och den välfärd
            som byggts upp.
          </note>
          <note>
            I anledning härav får jag ställa följande frågor till justitieminister
            Gun Hellsvik.
          </note>
          <note>
            1. Vad är anledningen till att den ekonomiska brottsligheten
            inte är särskilt angiven i regeringsdeklarationen som prioriterad
            i brottsbekämpningen?
          </note>
          <note>
            2. Anser regeringen att resurserna behöver förstärkas för ekobrottsbekämpningen
            och i så fall hur?
          </note>
          <note>
            3. Anser regeringen att det behövs en särskild myndighet som
            får ett samordnat ansvar för ekobrottsbekämpningen?
          </note>
          <note>
            4. Hur vill regeringen förbättra information och undervisning
            om ekobrott?
          </note>
          <note>
            9 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 7 oktober
          </note>
          <note type="speaker">
            1991/92:8 av Kenth Skårvik (fp) till miljöministern om nedskräpningen
            av stränder:
          </note>
          <note>
            Trots överenskommelser mellan nordsjöländerna om att förbjuda
            dumpning i havet av fast avfall är nedskräpning av stränderna
            på västkusten ett stort problem. I dag är det kustkommunerna som
            städar sina stränder. Dessutom gör ideella krafter beundransvärda
            insatser för att hålla stränderna rena när kommunernas resurser
            tryter.
          </note>
          <note>
            Rena stränder är en tillgång för att locka turism och rörligt
            friluftsliv. Det borde vara möjligt för staten att hjälpa till
            med renhållningen, t.ex. genom att ställa högre krav på sjöfarten
            och vara pådrivande för att skapa bindande regler i samarbete
            med andra nationer.
          </note>
          <note>
            Vilka åtgärder ämnar statsrådet vidta för att motverka nedskräpningen
            längs stränderna samt för att ge kommunerna det stöd som de behöver
            i det arbete som uppstår?
          </note>
          <note type="speaker">
            1991/92:9 av Hans Göran Franck (s) till utrikesministern om Kambodja:
          </note>
          <note>
            Det slutliga fredsavtalet om Kambodja skall undertecknas den
            31 oktober i år. Alla berörda parter går med på villkoren i avtalet,
            som skall undertecknas i Paris.
          </note>
          <note>
            Krigsförstörelsen av Kambodja är förödande.
          </note>
          <note>
            Underutvecklingen och fattigdomen är massiv.
          </note>
          <note>
            Isoleringen av Kambodja har varit mycket allvarlig för landet.
            Biståndsbehoven är oändligt stora.
          </note>
          <note>
            I anledning därav får jag ställa följande fråga till utrikesminister
            af Ugglas.
          </note>
          <note>
            När är regeringen beredd att upprätta diplomatiska förbindelser
            med Kambodja och förbereds något utvecklingsbistånd till Kamboja
            för kommande budgetår?
          </note>
          <note type="speaker">
            1991/92:10 av Charlotte Cederschiöld (m) till justitieministern
            om förmånstagarförordnande i privata pensionsförsäkringar:
          </note>
          <note>
            Förmånstagarförordnande i privata pensionsförsäkringar, dvs.
            möjlighet för den enskilde att förordna om enskild egendom av
            sitt pensionssparande efter försäkringstagarens dödsfall, studerades
            i LU under förra perioden. All expertis och alla partier, utom
            socialistpartierna, var ense om att det är horribelt ur den enskildes
            synpunkt men också ur samhällsekonomisk synpunkt att förbjuda
            detta såsom gjorts under de socialistiska majoriteterna. Det är
            angeläget att denna fråga snart får en lösning som ligger i linje
            med den europeiska synen på äganderätten, dvs.
          </note>
          <note>
            förmånstagarförordnande måste tillåtas. Det skulle också kunna
            få en stimulerande effekt på sparandet.
          </note>
          <note>
            När kan en proposition i frågan bli aktuell?
          </note>
          <note type="speaker">
            1991/92:11 av Rinaldo Karlsson (s) till industriministern om
            prospekteringen av sulfidmalm:
          </note>
          <note>
            1989 överlämnades en utredning kallad mineralråvarukommittén
            (mir), som behandlade olika mineraltillgångar och deras förutsättningar.
          </note>
          <note>
            När det gäller sulfidmalmen, som bl.a. finns i
          </note>
          <note>
            Västerbotten (Skelleftefältet), är denna malmtyp av stor betydelse
            för Sverige och en överlevnadsfråga för Norrlands inland.
          </note>
          <note>
            Framförhållningen är mycket kort och skapar oro både för anställda
            inom gruvan och smältverket, men också för Trelleborg som driver
            verksamheten.
          </note>
          <note>
            Därför vill jag fråga industriminister Per
          </note>
          <note>
            Westerberg:
          </note>
          <note>
            Är statsrådet beredd att lägga en proposition som underlättar
            prospekteringen av sulfidmalm, så att man kan ha en framförhållning
            som ger trygghet och tilltro för näringen?
          </note>
          <note>
            1991/92:12 av Lars-Erik Lövdén (s) till justitieministern om
            mutbrott:
          </note>
          <note>
            Delar justitieministern statsministerns uppfattning att de svenska
            mutbestämmelserna är
          </note>
          <note>
            ''kineseribestämmelser'' som kan likställas med felparkering
            och avser justitieministern i så fall att ta initiativ till ändring
            av bestämmelserna?
          </note>
          <note>
            10 § Kammaren åtskildes kl. 13.21.
          </note>
          <note>
            Förhandlingarna leddes av talmannen från sammanträdes början
            t.o.m. § 4 anf. 9 (delvis),
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
