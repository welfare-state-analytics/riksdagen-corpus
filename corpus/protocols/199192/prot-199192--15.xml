<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--15</head>
          <docDate when="1991-10-24">1991-10-24</docDate>
        </div>
      </front>
      <body>
        <div>
          <note>
            Meddelande om information från regeringen
          </note>
          <note type="speaker">
            Anf. 1 TALMANNEN:
          </note>
          <note>
            Kl. 14.30 i dag lämnar statsrådet Ulf Dinkelspiel information
            om EES-avtalet.
          </note>
          <note>
            1 § Justering av protokoll
          </note>
          <note>
            Justerades protokollen för den 17 och 18 oktober.
          </note>
          <note>
            2 § Avsägelse
          </note>
          <note>
            Talmannen anmälde att Lennart Fremling (fp)
          </note>
          <note>
            avsagt sig uppdraget att vara suppleant i lagutskottet.
          </note>
          <note>
            Kammaren biföll denna framställning.
          </note>
          <note>
            3 § Anmälan om kompletteringsval till lagutskottet
          </note>
          <note>
            Talmannen meddelade att folkpartiet liberalernas riksdagsgrupp
            på grund av uppkommen vakans anmält Carl B Hamilton som ny suppleant
            i lagutskottet efter Lennart Fremling.
          </note>
          <note>
            Talmannen förklarade utsedd till
          </note>
          <note>
            suppleant i lagutskottet
          </note>
          <note>
            Carl B Hamilton (fp)
          </note>
          <note>
            4 § Svar på interpellation 1991/92:6 om det militära försvarets
            kostnader och omfattning
          </note>
          <note>
            Anf. 2 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Gurdrun Schyman har, mot bakgrund av bl.a. demokratiseringen
            i östra Europa,
          </note>
          <note>
            Warszawapaktens upplösning och de minskade försvarsutgifterna
            i vissa stater, frågat mig hur den säkerhetspolitiska bedömningen
            ser ut som motiverar höjda militärutgifter i Sverige. Hon frågar
            vidare hur den säkerhetspolitiska bedömningen ser ut som ''motiverar
            en fortsatt miljardrullning till JAS-projektet''.
          </note>
          <note>
            På den första frågan vill jag svara följande. De senaste årens
            utveckling i Europa är utomordentligt glädjande. Demokratin har
            gjort stora landvinningar. Den säkerhetspolitiska strukturen i
            Europa är förändrad.
          </note>
          <note>
            Den långsiktiga utvecklingen i Europa är samtidigt till delar
            svårbedömd. Västeuropa framstår i allt väsentligt som stabilt,
            även i en period av politisk förändring. De nya demokratierna
            i Central- och
          </note>
          <note>
            Östeuropa plågas emellertid av relativt långsiktiga ekonomiska
            problem. Utvecklingen i
          </note>
          <note>
            Sovjetunionen rymmer djupgående och strukturella problem.
          </note>
          <note>
            Fru talman! Självfallet hoppas vi alla på en stadig utveckling
            mot demokrati och ekonomisk tillväxt även för Sovjetunionens del.
            Men det vore oansvarigt att som utgångspunkt för en ansvarsfull
            och långsiktig svensk säkerhetspolitik bortse från de alternativa
            utvecklingslinjerna. Ett mer eller mindre totalt sönderfall av
            unionen kan inte uteslutas. En återgång till hårdare centralstyrning
            och ökad intern politisk kontroll kan inte heller helt uteslutas.
            I en sådan situation skulle det sovjetiska militära systemet med
            all sannolikhet åter komma att spela en aktivare roll.
          </note>
          <note>
            Sojvetunionens inre kris lämnar sålunda utrymme för ett brett
            spektrum av framtida utvecklingar, vilket av allt att döma kommer
            att utgöra det största osäkerhetsmomentet i Sveriges säkerhetspolitiska
            miljö för en betydande tid framöver. De nordiska länderna förblir
            sålunda grannar till ett
          </note>
          <note>
            Sovjetunionen -- alternativt till en rysk stormakt --
          </note>
          <note>
            som, om än försvagat av inre upplösning och djupgående ekonomisk
            kris, åtminstone i ett regionalt perspektiv likväl kommer att
            förfoga över en mycket stor militär potential även i framtiden.
          </note>
          <note>
            Försvarsplaneringen måste alltså ta den militära verkligheten
            i närområdet som en väsentlig utgångspunkt. Det är ett faktum
            att de senaste årens i och för sig mycket stora militära förändringar
            i Europa i första hand berört dess centrala del. I viktiga delar
            av vårt närområde, främst nordvästra Sovjetunionen, är de militära
            förändringarna långt mindre, och inte ens helt entydiga. Grovt
            sett minskar kvantiteten, medan kvaliteten samtidigt ökar.
          </note>
          <note>
            En tredje faktor som måste vägas in i en bedömning av de svenska
            försvarsutgifternas framtida storlek är försvarets nuvarande planeringsläge,
            inkl. dess likviditet. Sverige har under närmare 20 år fullföljt
            en försvarspolitik med oförändrade eller -- under senare år --
            svagt ökande anslag, samtidigt som de flesta länder i vår närhet
            ökade sina försvarsutgifter kraftigt under 1980-talet. Detta har
            lett till att antalet enheter i vår krigsorganisation som har
            en tillfredsställande kvalitet jämfört med omvärlden successivt
            minskat.
          </note>
          <note>
            Jag har här redovisat de väsentligaste förhållanden som bör läggas
            till grund för ställningstaganden om försvarets framtida ekonomi,
            nämligen den säkerhetspolitiska situationen i stort, den militära
            situationen i vårt närområde, samt vissa planeringsförhållanden
            inom försvaret. Det är mot denna samlade bakgrund som det i regeringsförklaringen
            slogs fast, att det inom försvarets område krävs såväl omfattande
            strukturella förändringar som vissa ekonomiska tillskott.
          </note>
          <note>
            Riksdagen kommer att få ta ställning till regeringens förslag
            i samband med den kommande försvarsbeslutspropositionen. Dessförinnan
            avser jag att i försvarsberedningen låta riksdagspartierna ta
            del av övervägandena inför propositionen. Jag vill understryka
            beredningens betydelse som både informations- och diskussionsforum.
          </note>
          <note>
            När det sedan gäller Gudrun Schymans andra fråga, om JAS-projektet,
            vill jag svara ganska kort.
          </note>
          <note>
            Regeringens syn på JAS utgår dels från de allmänna säkerhetspolitiska
            förhållanden jag nyss redovisat, dels från de specifika kraven
            på luftförsvaret. Jag vill påminna om att min företrädare den
            17 januari
          </note>
          <note>
            1990 svarade på en fråga från Gudrun Schyman om
          </note>
          <note>
            JAS. Han sade då bl.a.:
          </note>
          <note>
            ''Det är sålunda uppenbart att de luftoperativa förhållandena
            tillmäts stor vikt i bedömningen av vår strategiska miljö. En
            självklar följd av detta är den centrala betydelsen av ett starkt
            luftförsvar som en del i det samlade totalförsvaret. Dagens luftförsvar,
            med Jaktviggen som ryggrad, lever enligt min uppfattning upp till
            högt ställda kvalitativa krav och har en tillräcklig kvantitet.
            Jag vill tillägga att ingenting av det som vi hittills kunnat
            iaktta i den pågående utvecklingen av de militära förhållandena
            i Europa tyder på en minskad betydelse av ett starkt luftförsvar
            inom ramen för den samlade försvarspolitiken.
          </note>
          <note>
            JAS-systemet kommer att göra det möjligt för oss att vidmakthålla
            vår försvarsförmåga gentemot omvärlden även på längre sikt.''
          </note>
          <note>
            Så långt min företrädare Roine Carlsson. Fru talman! Jag delar
            hans bedömning i detta avseende.
          </note>
          <note>
            Av de skäl jag här har redovisat är regeringen besluten att fullfölja
            JAS-projektet. Detta innebär självfallet inte att regeringen är
            likgiltig för projektets ekonomiska aspekter. Jag kommer att noga
            pröva alla möjligheter att begränsa eventuella kostnadsökningar.
            En export av JAS till Finland vore värdefull även från denna utgångspunkt.
          </note>
          <note type="speaker">
            Anf. 3 GUDRUN SCHYMAN (v):
          </note>
          <note>
            Fru talman! Eftersom detta är den första debatt som jag har med
            den nye försvarsministern, skall jag be att få hälsa honom välkommen
            i hans nya värv. Jag hoppas att han är mer mångordig än den förre.
            Tyvärr verkar inte åsikterna skilja sig så mycket åt, och det
            är beklämmande, tycker jag.
          </note>
          <note>
            När det nu skall vara revolution på så många områden enligt vad
            den nya regeringen har lovat, verkar det här området vara satt
            på undantag.
          </note>
          <note>
            Jag skall i anledning av detta interpellationssvar försöka att
            ge min bild av den säkerhetspolitiska situationen i stort, hur
            militärsituationen i vårt närområde ser ut och jag skall också
            ge mina synpunkter på planeringsförhållandena inom försvaret --
            dvs. de tre huvudområden som försvarsministern hade inriktat sig
            på i sitt svar.
          </note>
          <note>
            Den säkerhetspolitiska situationen i stort präglas ju av att
            man nedrustar i världen. Det har skett ett trendbrott i världens
            rustningar, och för första gången under decennier minskar världens
            sammanlagda militärutgifter.
          </note>
          <note>
            Vi vet att Sovjet minskar sina utgifter drastiskt.
          </note>
          <note>
            USA skär årligen ned med ca 3 %, och den amerikanske överbefälhavaren
            utreder nu vad en minskning med 25 % av de militära styrkorna
            skulle få för konsekvenser för USA. De flesta av Europas länder
            går samma väg, och i dag är det bara Italien,
          </note>
          <note>
            Turkiet och Norge av alla länder i Europa som mer än marginellt
            ökar sina militärutgifter.
          </note>
          <note>
            Sveriges militärutgifter har sedan början av 1970-
          </note>
          <note>
            talet i fasta priser varit i stort sett oförändrade, men om Sveriges
            ÖB får igenom sina förslag om att öka de svenska försvarsutgifterna
            med över 20 %, skulle Sverige bli det land i Europa som ökar sina
            rustningar mest, Turkiet undantaget. Så ser situationen ut, och
            man tycker då att detta skulle kunna få betydelse också för det
            svenska militära försvarets omfattning och utgifter.
          </note>
          <note>
            Situationen i Europa är unik. Det enda försvarsministern och
            jag är överens om är att den demokratiseringsprocess som har påbörjats
            är glädjande. I övrigt finns det inte någon agressiv stormakt
            eller någon djupgående stormaktskonflikt i Europa. Det finns ett
            ökat samarbete och en ökad integration. Även om jag inte alltid
            uppskattar det sätt på vilket den går till, så pågår det ju en
            integration.
          </note>
          <note>
            Risken för ett storkrig har minskat drastiskt.
          </note>
          <note>
            Många militära bedömare delar den uppfattningen.
          </note>
          <note>
            Även inom NATO har man gjort den bedömningen att hotbilden har
            förändrats. Man bedömer det som att det över huvud taget inte
            existerar något hot mot väst. Därför är det mycket märkligt att
            man inom det svenska försvaret är så fastlåst vid det gamla kalla
            kriget-tänkandet.
          </note>
          <note>
            Det finns dessutom flera faktorer som talar för en fortsatt och
            ännu större avspänning och nedrustning. Den ekonomiska krisen
            i stormakterna tvingar fram en nedrustning, och demokratiseringen
            i Sovjet och i Östeuropa elimerar de ideologiska konflikter som
            tidigare kunde utgöra grund för militära agressioner.
          </note>
          <note>
            Allt detta borde vara anledning till reaktion när man bedömer
            det säkerhetspolitiska läget. I
          </note>
          <note>
            Sverige tar man nedrustning i området omkring vårt land som intäkt
            för upprustning, oavsett regering och oavsett vem som är försvarsminister.
          </note>
          <note>
            Man säger att så fort det blir nedrustning, blir läget instabilt
            och vi verkligen måste rusta oss till tänderna, i stället för
            att delta i denna nedrustning och fråga sig hur Sverige skall
            kunna vara aktivt och pådrivande i denna nedrustningsprocess,
            vilka initiativ Sverige skulle kunna ta för att ytterligare driva
            på att rustningskostnaderna i vårt närområde, i Europa och i världen,
            minskade vilka initiativ som krävs för att Sverige skulle kunna
            påskynda utvecklingen. Det frågar man sig inte, utan i stället
            stoppar man huvudet i busken och säger: Oj då, nu förändras läget
            runt omkring våra gränser, så därför är det bäst att vi rustar
            oss. Det är ett mycket märkligt sätt att hantera den situation
            som faktiskt råder.
          </note>
          <note>
            Försvarsministern talade här om att det fortfarande finns en
            mycket stor militär potential i vårt närområde. Det kan man ju
            säga, men det är ganska ointressant om risken för att den skall
            användas inte existerar. Det är precis samma sak som om jag skulle
            säga till Anders Björck att det finns en stor potential för att
            han, om vi blev osams, skulle slå ner mig. Han har säkert de fysiska
            krafter som krävs för att kunna göra det -- vad vet jag, han kanske
            t.o.m. har gått på någon karatekurs.
          </note>
          <note>
            Samtidigt bedömer jag vår relation och försvarsministerns mentala
            tillstånd som att han nog inte skulle slå ner mig. Försvarsministern
            valde nog att lösa de meningsmotsättningar som vi har på ett annat
            och mera civiliserat sätt. Jag behöver alltså inte gå på någon
            karatekurs eller någon
          </note>
          <note>
            ''body-bildning'' för att rusta mig inför en sådan strid. Jag
            kan använda min kapacitet och mina krafter till någonting betydligt
            mera produktivt som helt enkelt kan bidra till att utveckla vår
            civilisation.
          </note>
          <note>
            Man tycker att detta tänkesätt borde genomsyra försvarsdepartementet,
            inte minst med tanke på att vi befinner oss i en situation där
            våra krafter, i form av tankeförmåga, pengar och av samlade resurser,
            behövs för att möta de stora reella hot som vi står inför. Jag
            tänker då inte minst på hur vi skall kunna säkra en demokratisk
            utveckling i Östeuropa. Jo, naturligtvis genom ekonomiskt, socialt
            och kulturellt samarbete samt genom att vara pådrivande för en
            militär nedrustning, så att pengarna kan användas till civila
            ändamål.
          </note>
          <note>
            Anf. 4 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Jag tackar Gudrun Schyman för välkomstorden. Jag
            kan försäkra att det inte är särskilt svårt att vara mer mångordig
            än min företrädare. I detta avseende kan jag lova att
          </note>
          <note>
            Gudrun Schymans förhoppningar kommer att bli uppfyllda.
          </note>
          <note>
            Jag tror inte heller att det är någon större risk för att Gudrun
            Schyman och jag skall råka i ett brutalt slagsmål. Jag kan försäkra
            att jag är en mycket fredlig person. När det gäller kroppskrafter
            och slagsmålsförmåga, tror jag att Gudrun Schyman är betydligt
            bättre än jag -- så som utvecklingen har varit har jag förstått
            att det är en viktig egenskap inom vänsterpartiet att ha just
            denna kapacitet.
          </note>
          <note>
            Den regering som har tillträtt kommer inte att ägna sig åt någon
            upprustning. Det handlar om att efter
          </note>
          <note>
            20 år av nedrustning -- eller i vissa fall stagnation --
          </note>
          <note>
            se till att strukturen på det svenska försvaret förändras.
          </note>
          <note>
            De senaste 20 årens utveckling har lett till att antalet enheter
            på vissa områden inom försvaret --
          </note>
          <note>
            och det gäller många områden -- halverats. Jag upprepar: halverats.
            Under dessa 20 år har länderna runt omkring oss rustat upp, och
            inte minst stormakter i vår närhet. När det i regeringsdeklarationen
            talas om ett visst resurstillskott -- även om detta skulle bli
            så stort som jag personligen önskar -- kan jag försäkra
          </note>
          <note>
            Gudrun Schyman om att det svenska försvaret kommer, absolut och
            relativt, faktiskt att minska i en lång rad avseenden. Därvidlag
            är fru Schyman inne på rätt spår.
          </note>
          <note>
            Jag vill dock redan nu säga till kammaren att jag innerligt hoppas
            att de som vill behålla alla fredsförband -- om de driver den
            tanken i kammaren när det blir dags att fatta ett försvarsbeslut
            -- är beredda att tillskjuta de miljarder till försvaret som är
            nödvändiga. Annars kommer ett stort antal fredsförband, inte minst
            i glesbygden, relativt snart att läggas ned, eftersom pengarna
            inte räcker till, vilket jag djupt beklagar.
          </note>
          <note>
            Jag vill behålla samtliga fredsförband, men det förutsätter att
            man anslår pengar. Jag hoppas på kammarens förståelse och aktiva
            medverkan i denna fråga.
          </note>
          <note>
            Gudrun Schyman sade att det har skett en nedrustning. Ja, det
            är korrekt, men det gäller inte i norr, som är det område som
            vi i första hand berörs av.
          </note>
          <note>
            Jag vill också erinra om att ett försvar byggs upp under en väldigt
            lång tidsperiod. I den svenska krigsorganisationen finns det materiel
            som är 50 år gammal. Den materiel som kammaren skall ta ställning
            till under de närmaste åren kommer att brukas långt in på 2000-talet.
            Kammaren har alltså ett ansvar för besluten också inför kommande
            generationer. Försvarsplaneringen måste ta sikte på åtminstone
            ett tioårsperspektiv.
          </note>
          <note>
            Under de senaste två och ett halvt åren har jag haft förmånen
            att i en annan egenskap ofta vistas i centrala Östeuropa. Jag
            delar Gudrun Schymans uppfattning att där har skett mycket som
            är glädjande, vilket flitigt har rapporterats i svenska och internationella
            medier. Det finns emellertid annat som man ser och känner när
            man besöker dessa länder, men som inte rapporteras lika flitigt,
            nämligen alla sociala, religiösa, etniska konflikter och alla
            olösta gränskonflikter. Allt detta har inte kommit upp till ytan
            under de 45 år av totalitärt styre som har passerat. Det sker
            nu en rasande snabb utveckling. En del talar om en balkanisering
            av Europa. Detta är måhända ett starkt uttryck, men i Jugoslavien
            sker saker som måste liknas vid ett regelrätt militärt krig, och
            vi har ingen möjlighet att i dag bedöma vad som kommer att ske
            i framtiden.
          </note>
          <note>
            Fru talman! Avslutningsvis vill jag säga att jag tycker att vi
            skall vara ödmjuka. För två och ett halvt år sedan stod Berlin-muren.
            Då regerade t.ex.
          </note>
          <note>
            Husak, Honecker och Ceausescu. Sedan skedde det mycket snabba
            förändringar. Vi hade alla, och jag inkluderar naturligtvis mig
            själv, fel när vi för några år sedan förutspådde utvecklingen
            i Centraloch Östeuropa. Vi kan, fru talman, ha precis lika mycket
            fel när vi förutspår utvecklingen för 1990-
          </note>
          <note>
            talet. Då kan vi hamna i ett helt annat läge. Därför har vi nu
            ett ansvar för att försvaret och säkerhetspolitiken är långsiktig.
          </note>
          <note type="speaker">
            Anf. 5 GUDRUN SCHYMAN (v):
          </note>
          <note>
            Fru talman! Jag kan lugna Anders Björck med att säga att vi i
            vänsterpartiet inte brukar lösa våra politiska meningsmotsättningar
            genom att slåss med varandra. Skillnaden mellan vänsterpartiet
            och de andra politiska partierna är att vänsterpartiet är ett
            mycket öppet parti som har kongresser och möten inför offentligheten
            och alltid bjuder in pressen. Detta gör ju att motsättningar och
            diskussioner rapporteras. Några handgripligheter har det nog inte
            förekommit, åtminstone inte så länge som jag har varit med i partiet.
            Hur det var förr kan jag ju inte uttala mig om.
          </note>
          <note>
            Det är väl riktigt som Anders Björck sade att det har varit 20
            års nedrustning, förutsatt att man bara räknar i kronor och ören.
            Går vi 20 år tillbaka i tiden och även ser på riksdagens protokoll,
            tror jag att man finner att det var fråga om en absolut enig bedömning.
            Det är under de absolut senaste åren som bedömningarna av hur
            mycket pengar som skall gå till försvaret har blivit delade. Detta
            är ett ganska nytt fenomen. Det har varit en stor politisk enighet
            i synen på det svenska militära försvaret och om vad det skall
            kosta. Det har varit eniga bedömningar med utgångspunkt i en viss
            syn på utrikespolitiken, inrikes försvarspolitik, antalet arbeten,
            regionalpolitik m.m. som ingår i bedömningarna. Det är alltså
            först under de senaste åren som det har uppstått olika åsikter
            om antalet miljarder kronor. Det handlar inte alls om de där 20
          </note>
          <note>
            åren.
          </note>
          <note>
            Det låter hotfullt när det sägs att kammarens ledamöter skall
            tänka på att det inte blir några fredsförband, om man inte tillskjuter
            pengar. Då får man tänka sig att försvarsministern ser till att
            det, där man kan tänka sig att det blir nedläggningar, mobiliseras
            ute i buskarna, så att hela den kommunalindustriella komplexapparaten
            kommer på fötter. Man får gå man ur huse med banderoller där det
            står: Lägg inte ned vårt förband!
          </note>
          <note>
            Det här är ett mycket primitivt sätt att hantera försvarspolitiska
            frågor på, inte minst med tanke på vad det kostar. Jag tycker
            att man skall se på försvarsbudgeten också med hänsyn till det
            finansiella läget, och det är något som jag även har tagit upp
            i min interpellation. Försvaret är en del av den offentliga sektorn
            som finansieras med våra skattepengar. Det finns människor som
            har andra uppfattningar om vad som är viktigt att prioritera när
            det gäller offentliga utgifter. Många tycker att det är viktigt
            att vi har en fungerande vård och omsorg. Visserligen är man beredd
            att diskutera effektivitetskrav men också de andra sakerna. Om
            man ser på det svenska militära försvaret, måste man säga att
            det väl finns all anledning att diskutera just effektivitetskrav.
          </note>
          <note>
            Visst skall det vara en långsiktig bedömning, men tänk, Anders
            Björck, om vi bygger fast oss i ett tioårsperspektiv och det visar
            sig att ni har fel. Tänk om vi skulle ha samma ödmjukhet när vi
            ser på det svenska militära försvarets utveckling och tänka oss
            att utvecklingen i det övriga Europa kommer att gå ännu fortare.
            Kanske kommer utvecklingen att ännu mer genomsyras av icke-våldsinslag,
            vilket ju utvecklingen verkligen har gjort under den senaste tiden.
            I så fall står vi där med vårt stora militära försvar och vår
            stora militärapparat. Mycket pengar har det kostat, och kapitalförstöring
            är det.
          </note>
          <note>
            Anf. 6 Försvarsminister ANDERS BJÖRCK
          </note>
          <note>
            (m):
          </note>
          <note>
            Fru talman! Om Gudrun Schyman förutspår en fredlig utveckling
            inom vänsterpartiet, liksom i
          </note>
          <note>
            Europa, är det naturligtvis utomordentligt glädjande för oss
            alla, särskilt för fru Schyman.
          </note>
          <note>
            Nu har jag faktiskt under den korta tid som jag har haft förmånen
            att verka som försvarsminister försökt att få tillstånd en öppen
            och ärlig debatt om det svenska försvaret och den svenska säkerhetspolitiken.
            Jag har bl.a. tvingats säga vissa mycket obehagliga saker, nämligen
            att med de ekonomiska ramar som vi har kommer det att bli nödvändigt
            med nedläggningar av fredsförband.
          </note>
          <note>
            För att vi skall slippa den dubbelmoral som finns, nämligen detta
            att vissa i den grupp som Gudrun
          </note>
          <note>
            Schyman refererade till, det s.k.
          </note>
          <note>
            kommunalindustriella eller kommunalmilitära komplexet, tror att
            man kan klara att bibehålla fredsförband utan ökade resurstillskott
            till försvaret, vill jag understryka att vederbörande måste ha
            klart för sig att detta icke är möjligt.
          </note>
          <note>
            Redan finns det långa listor över kommunalråd som vill uppvakta
            försvarsdepartementet, men alla måste vara medvetna om, att skall
            fredsförbanden bibehållas, krävs det medverkan för att påverka
            er som sitter i denna kammare att anslå mera pengar till försvaret.
            Annars går det inte ihop.
          </note>
          <note>
            Sedan delar jag naturligtvis Gudrun Schymans uppfattning att
            också försvaret skall omfattas av de ökade krav på effektivitet
            som vi måste ställa i en statsfinansiellt och samhällsekonomiskt
            mycket bekymmersam situation. Jag har redan på en rad områden
            aviserat förändringar, som kommer att innebära besparingar. Det
            gäller militära ledningssystem, värnplikten och materielsidan.
          </note>
          <note>
            Men just i dag på morgonen har Swedish Ordnance i Karlskoga varslat
            798 personer. Såvitt jag förstår, fru talman, kommer vi att få
            uppleva denna typ av varsel inom svensk försvarsindustri under
            hela vintern och hela våren. Vi har bara sett början.
          </note>
          <note>
            Detta beror på otillräckliga beställningar från det svenska försvaret
            och begränsningar i möjligheterna att exportera legalt. Jag hoppas,
            fru talman, att de som nu kräver att svensk försvarsindustri skall
            vara kvar på grund av att vi inte har råd med den arbetslöshet
            som annars följer är medvetna om detta. Det har, fru talman, funnits
            en tendens att sparka alla bollarna mot försvarsministern och
            försvarsdepartementet. Jag kan, fru talman, försäkra, att även
            om jag är en dålig fotbollsspelare, skall jag spela bollarna tillbaka
            till dem som ytterst bestämmer, nämligen kammarens ärade ledamöter.
          </note>
          <note type="speaker">
            Anf. 7 GUDRUN SCHYMAN (v):
          </note>
          <note>
            Fru talman! Jag hade hoppats att försvarsministern och jag skulle
            bli överens om att det är de säkerhetspolitiska motiven som skall
            styra utvecklingen av det svenska militära försvaret. Nu förstår
            jag att det inte alls är sådana tankar som rör sig i försvarsministerns
            huvud. Snarare är det så, att om tillräckligt många ledamöter
            i denna kammare kan mobilisera tillräckligt mycket pengar för
            att ge ut till militära anläggningar i vilken buske dessa än ligger,
            kommer man att försöka pressa fram pengarna för att slippa en
            debatt om nedläggning.
          </note>
          <note>
            Detta innebär att försvarsministern anser att det är helt rimligt
            att sysselsättningspolitiska, regionalpolitiska och industripolitiska
            skäl skall vara grunden för utformningen av det svenska militära
            försvaret. Då vill jag bara säga att vi här är djupt oense. Jag
            tycker att det är omoraliskt att handskas med skattepengar på
            det sättet. Jag menar att det måste vara de säkerhetspolitiska
            bedömningarna som avgör vilket militärt försvar
          </note>
          <note>
            Sverige skall ha. Dessa säkerhetspolitiska bedömningar borde
            i dag få försvarsministern att inse att vi behöver kraftigt omstrukturera
            och banta det svenska militära försvaret, göra en successiv avtrappning.
          </note>
          <note>
            Vi behöver också se till att den svenska vapenindustrin ställs
            om. Det behöver göras en långsiktig planering för att vi skall
            slippa hamna i just den situation som försvarsministern beskriver:
          </note>
          <note>
            nya varsel, mer statliga pengar så att arbetena kan finnas kvar,
            trots att vi, gudskelov, går en krympande marknad till mötes både
            nationellt och internationellt. Det kloka i den situationen är
            naturligtvis att ha ett långt perspektiv och se till att vapenindustrin
            på ett förnuftigt sätt ställs om till civil produktion, så att
            de arbetandes erfarenhet och kompetens kan tas till vara. Det
            enda rimliga måste ju vara att gå över till civil produktion och
            producera sådant som vi faktiskt behöver. I stället för att använda
            de pengar som i dag förslösas på en ineffektiv och obehövlig stor
            militärapparat skall dessa pengar naturligtvis användas till samhällsnyttan,
            till behov som är klart identifierbara. Den här processen måste
            försvarsministern vara en drivande kraft i. Det skulle han vara
            om han lyssnade på vad den allmänna opinionen i Sverige vill.
            Enligt SCBs undersökningar, som jag har nere i bänken om försvarsministern
            vill se dem, är det mycket få människor som vill ha en ökning
            av försvarsutgifterna. En övervägande procentandel av dessa människor
            säger att de vill ha nuvarande eller minskade försvarsutgifter.
            Detta borde också tas med i beräkningarna när denna fråga diskuteras.
          </note>
          <note>
            Om man fortsätter på den linje som nu aviseras från regeringen
            kommer man att få just denna typ av varsel, brådstörtade räddningsaktioner,
            osv., och stora kommunala påtryckningar för att detta kommunalregionala
            och industripolitiska projekt skall få ta makten över den svenska
            försvarsdebatten. Jag menar att det vore djupt olyckligt. En ansvarsfull
            och långsiktig säkerhetspolitik innebär att vi använder Sverige
            som en spjutspets för att visa att det finns ett alternativt förhållningssätt
            som bygger på civil produktion.
          </note>
          <note>
            Anf. 8 Försvarsminister ANDERS BJÖRCK
          </note>
          <note>
            (m).
          </note>
          <note>
            Fru talman! Får jag bara mycket kortfattat säga att jag i mitt
            interpellationssvar självfallet utgick från den säkerhetspolitiska
            situationen för Sverige, inte minst utifrån det långsiktiga perspektivet.
            Vad jag sedan har försökt göra är att redovisa de konsekvenser
            som vi gemensamt, riksdag och regering, ställs inför när det blir
            fråga om nedskärningar och krav på sådana. Då blir det bekymmersamt
            för de kommuner som får ett fredsförband nedlagt och för de kommuner
            som har försvarsindustri och som då kommer att få en ökad arbetslöshet.
            Det här är en ekvation som vi gemensamt måste lösa, det vill jag
            gärna säga.
          </note>
          <note>
            Fru talman! Allra sist vill jag säga att styrelsen för psykologiskt
            försvar i går lade fram en undersökning som visar att det i Sverige
            fortfarande är flera som vill öka det svenska försvaret, och som
            är beredda till ökade försvarsutgifter, än som vill minska det.
          </note>
          <note>
            Talmannen anmälde att Gudrun Schyman anhållit att till protokollet
            få antecknat att hon inte ägde rätt till ytterligare inlägg.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1991/92:8 om
          </note>
          <note>
            Palestinafrågan
          </note>
          <note>
            Anf. 9 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Hans Göran Franck har i en interpellation frågat
            mig vilka åtgärder regeringen vill medverka till för upphörande
            av ockupationen av Västbanken och Gaza samt för ett stopp av kränkningarna
            av de mänskliga rättigheterna; om regeringen stöder en internationell
          </note>
          <note>
            Mellanösternkonferens där man från israelisk och palestinsk sida
            är representerade med delegationer, vilkas sammansättningar de
            själva bestämmer;
          </note>
          <note>
            vilka åtgärder regeringen är beredd att vidta för att medverka
            till att de israeliska bosättningarna stoppas i Östra Jerusalem,
            Västbanken och Gaza;
          </note>
          <note>
            om regeringen avser föreslå förstärkningar av de humanitära insatserna
            för den palestinska befolkningen på sjukvårds- och MR-områdena;
          </note>
          <note>
            samt om regeringen är beredd att vidta särskilda åtgärder för
            att medverka till att alla universitet och skolor varaktigt öppnas
            i de ockuperade områdena.
          </note>
          <note>
            Fru talman! Mellanöstern står i dag inför vad som kan bli ett
            historiskt genombrott för fredssträvandena. Regeringen hälsar
            med stor tillfredsställelse nyheten att Förenta Staterna och
          </note>
          <note>
            Sovjetunionen bjudit in parterna i
          </note>
          <note>
            Mellanösternkonflikten till en regional fredskonferens, som skall
            inledas i Madrid om några dagar. Konferensen kan, om den lyckas,
            bli inledningen till en process som leder till en lösning av både
            den israelisk-arabiska och den israeliskpalestinska konflikten.
          </note>
          <note>
            Många försök har genom åren gjorts att finna en lösning på dessa
            oerhört komplicerade frågor.
          </note>
          <note>
            Motsättningarna är och har varit djupa, och många starka intressen
            står mot varandra.
          </note>
          <note>
            Hindren på vägen mot fred har förefallit oöverstigliga. Våld,
            terror och oförsonlighet har skapat psykologiska och politiska
            barriärer. Hot och osäkerhet har präglat situatioinen. Olika parters
            vägran att erkänna varandra eller ens tala med varandra har länge
            stått i vägen för framsteg.
          </note>
          <note>
            De ansträngningar som gjorts av framför allt
          </note>
          <note>
            Förenta Staterna för att få till stånd den regionala fredskonferensen
            om Mellanöstern har den svenska regeringens starka stöd, inkl.
            strävandena att finna för alla parter godtagbara former för konferensen
            och representationen därvid. Som det nu ser ut kommer alla berörda
            länder att vara representerade och palestinierna delta i en gemensam
            jordansk-palestinsk delegation. Det är angeläget att världssamfundet
            genom närvaron av en FN-representant ges möjlighet att följa konferensen.
          </note>
          <note>
            Ett helt nytt Mellanöstern kan börja ta sin form, ett
          </note>
          <note>
            Mellanöstern präglat av fred, samarbete och utveckling. Härigenom
            kan förutsättningar skapas för regionen att äntligen ta sig an
            de många allvarliga problem som kräver sin lösning:
          </note>
          <note>
            flyktingfrågor, miljöproblem, ekonomisk utveckling, för att nämna
            några exempel.
          </note>
          <note>
            Israels ockupation av palestinska och andra arabiska områden
            kan därmed bringas till sitt slut genom en fredsuppgörelse, som
            baseras på säkerhetsrådets resolutioner 242 och 338 med den därav
            följande principen om land för fred. Israeler och palestinier
            måste erkänna varandras rätt till fredlig samlevnad. Israel måste
            ha rätt att existera inom säkra och internationellt erkända gränser.
          </note>
          <note>
            Palestiniernas rätt till självbestämmande, inkl.
          </note>
          <note>
            rätten att bilda en egen stat, måste accepteras av
          </note>
          <note>
            Israel.
          </note>
          <note>
            Åtskilliga hinder kommer dock att finnas på vägen.
          </note>
          <note>
            Ett sådant är bosättningspolitiken. Ett annat är risken för nya
            våldsdåd och terroristattacker.
          </note>
          <note>
            Upprättandet av nya bosättningar på de ockuperade områdena, inkl.
            östra Jerusalem, strider mot internationell rätt och är oförenligt
            med en vilja att uppnå framsteg i fredsprocessen. Som jag framhöll
            i mitt FN-tal är det därför av den största vikt att alla parter
            visar maximal återhållsamhet och kompromissvilja.
          </note>
          <note>
            Den svenska regeringen ser med oro på situationen på de ockuperade
            områdena, som negativt påverkar det palestinska folkets levnadsförhållanden
            samt på ett bestående sätt undergräver det palestinska samhällets
            framtid och den ekonomiska och sociala utvecklingen på de ockuperade
            områdena.
          </note>
          <note>
            Att verka för respekt för grundläggande mänskliga rättigheter
            är en del av arbetet för internationell fred och säkerhet. Brott
            mot de mänskliga rättigheterna förekommer på många håll i världen,
            och den svenska regeringen ser försvaret av dessa rättigheter
            som en mycket angelägen uppgift.
          </note>
          <note>
            Mellanöstern är en del av världen där mänskliga rättigheter kränks.
            Den demokratiseringsvåg som sveper fram över stora delar av världen
            har inte satt några tydliga spår i Mellanöstern. På många håll
            i världen har stora förhoppningar knutits till Israel som en demokratisk
            stat i en fientlig och odemokratisk omgivning. Israel har setts
            som ett demokratiskt föredöme.
          </note>
          <note>
            Det är därför med besvikelse omvärlden noterar de återkommande
            rapporterna om allvarliga kränkningar av mänskliga rättigheter
            i de av Israel ockuperade områdena. Israel måste respektera de
            mänskliga rättigheterna och acceptera att fjärde
          </note>
          <note>
            Genèvekonventionens bestämmelser om en ockupationsmakts förpliktelser
            gäller också på de av Israel ockuperade områdena. Sverige uppmanar
            än en gång Israel att agera i enlighet med sina skyldigheter under
            internationell rätt och att samarbeta med FN.
          </note>
          <note>
            Det svenska humanitära biståndet till den palestinska befolkningen
            på Västbanken och i Gaza har de senaste åren vuxit och är betydande.
            Utöver
          </note>
          <note>
            Sveriges reguljära bidrag till FNs hjälporganisation för Palestinaflyktingar
            (UNRWA) lämnas humanitärt bistånd även genom svenska enskilda
            organisationer.
          </note>
          <note>
            Som Hans Göran Franck påpekar i sin interpellation är situationen
            inom hälsosektorn allvarlig. Under försommaren kanaliserades därför
            ytterligare 10 milj.kr. i katastrofbistånd till drabbade palestinska
            hälsoinstitutioner. Ett arbete pågår även för att bredda det svenska
            stödet till området mänskliga rättigheter.
          </note>
          <note>
            De israeliska ockupationsmyndigheternas stängning av universitet
            och högskolor på de ockuperade områdena är också oroande. Sverige
            har liksom andra europeiska stater sökt verka för att universitet
            och högskolor på Västbanken och i
          </note>
          <note>
            Gaza skall hållas öppna. Regeringen avser att fortsätta dessa
            strävanden.
          </note>
          <note type="speaker">
            Anf. 10 HANS GÖRAN FRANCK (s):
          </note>
          <note>
            Fru talman! Jag ber att få tacka utrikesministern för ett utförligt
            och klargörande svar, som jag uppfattade som i väsentliga hänseenden
            positivt på de frågor som jag har ställt.
          </note>
          <note>
            Freden har nu en chans även om situationen är mycket komplicerad,
            som utrikesministern sade.
          </note>
          <note>
            Det är viktigt att det råder en bred svensk enighet om grundläggande
            politiska och folkrättsliga frågor. Det skapar goda förutsättningar
            för att
          </note>
          <note>
            Sverige skall kunna göra en aktiv insats för en varaktig och
            rättvis fredlig lösning i Mellanöstern.
          </note>
          <note>
            I somras besökte jag Israel och de ockuperade territorierna.
            Det var mitt andra besök för att studera förhållandena i regionen,
            och det gav goda möjligheter till jämförelser beträffande den
            utveckling som har förekommit under senare år.
          </note>
          <note>
            Utrikesministern säger att berörda länder, som det nu ser ut,
            kommer att vara representerade och att palestinierna kommer att
            delta i en gemensam jordansk-palestinsk delegation. Enligt min
            uppfattning kommer inte någon varaktig lösning att vara möjlig
            utan PLOs medverkan i och stöd till denna delegation. Det råder
            inget tvivel om att
          </note>
          <note>
            PLO har ett brett stöd i de ockuperade områdena, trots att organisationen
            har blivit utsatt för stark kritik -- inte bara från den israeliska
            sidan utan också på det internationella planet.
          </note>
          <note>
            Det kan inte vara palestiniernas sak att bestämma hur den israeliska
            delegationen skall vara sammansatt, lika litet som Israel kan
            bestämma vilka palestinier som skall ha rätt att ingå i den jordansk-palestinska
            delegationen. Det är därför oroande att Israels regering gör uttalanden
            om att man skall lämna konferensen om PLO-
          </note>
          <note>
            sympatisörer eller PLO-företrädare ingår i den jordansk-palestinska
            delegationen.
          </note>
          <note>
            Det är angeläget att den israeliska regeringen ändrar sin hållning
            och att vi från svensk sida även ger uttryck för detta krav. Jag
            undrar därför om utrikesministern delar denna uppfattning.
          </note>
          <note>
            De israeliska bosättningarna på Västbanken och i
          </note>
          <note>
            Gaza liksom i östra Jerusalem har ökat mycket kraftigt under
            den senaste tiden. De mycket avancerade planer som finns i det
            av Ariel Sharon ledda bostadsdepartementet kan omöjliggöra en
            fredlig lösning. De israeliska bosättarna lägger beslag på större
            delen av markområdena på
          </note>
          <note>
            Västbanken och i Gaza. Det råder inget tvivel om att alla dessa
            bosättningar under ockupationen är folkrättsstridiga. Det gäller
            inte bara, som utrikesministern anger, de nya bosättningarna.
          </note>
          <note>
            Delar utrikesministern denna uppfattning?
          </note>
          <note>
            Lokalt kan palestinierna i de ockuperade områdena själva överta
            ansvaret för den civila administrationen, och det har också skett
            i viss utsträckning. Dessa åtgärder bör kunna vidtas utan avvaktan
            på en definitiv lösning som kan åstadkommas genom Madridkonferensen.
            De israeliska bosättningarna måste stoppas nu, och en avvecklingsplan
            av redan genomförda illegala bosättningar bör vara en viktig punkt
            på agendan.
          </note>
          <note>
            De humanitära insatserna för den palestinska befolkningen, inte
            minst från svensk sida, har förbättrats men behöver ytterligare
            förstärkas. Det kunde jag konstatera vid mitt besök. Det gäller
            framför allt sjukvård och handikappvård.
          </note>
          <note>
            Katastrofsituationen är alarmerande. Den kommer att bestå även
            under nästa år. De institutioner som
          </note>
          <note>
            Sverige har lämnat tidsbegränsade bidrag till riskerar att bli
            nedlagda helt eller delvis. Det är mycket angeläget att ytterligare
            och utökat katastrofbistånd lämnas under kommande budgetår.
          </note>
          <note>
            Bevakningen och stödinsatserna på MR-området, som har varit eftersatta,
            behöver breddas och utökas. Jag kunde vid mitt besök konstatera
            att det finns goda förutsättningar till samarbete med ett flertal
            MR-organisationer, som gör ett efter omständigheterna gott arbete.
            Jag är särskilt glad över att UNWRA har breddat sin verksamhet
            till att även omfatta frågor om mänskliga rättigheter.
          </note>
          <note>
            Man kan med ett utvecklat stöd göra mycket förtjänstfulla insatser.
            Det måste göras alldeles särskilda påtryckningar nu för att alla
            universitet, högskolor och andra undervisningsanstalter öppnas,
            utan undantag och utan vidare dröjsmål.
          </note>
          <note type="speaker">
            Anf. 11 INGBRITT IRHAMMAR (c):
          </note>
          <note>
            Fru talman! Låt mig börja med att instämma i vad utrikesministern
            sade när hon uttryckte förhoppningar om att den regionala fredskonferensen
            med parterna i
          </note>
          <note>
            Mellanösternkonflikten skall kunna leda till en lösning på den
            långvariga konflikten mellan inblandade parter -- såväl israeler
            och araber som israeler och palestinier.
          </note>
          <note>
            Allra bäst hade det enligt min mening varit om även kurdernas
            problem och framtid hade kunnat behandlas vid samma konferens.
            Men jag inser självfallet svårigheterna med ytterligare en konflikt
            att lösa inom konferensens ram och är därför glad för detta första
            steg i det arbete mot en möjlig fred och avspänning i Mellanöstern
            som nu tycks kunna påbörjas.
          </note>
          <note>
            Jag delar också utrikesministerns uppfattning om att motsättningarna
            mellan parterna är väldigt djupa. Misstron är mycket stor. Hatet
            är på sina håll oerhört djupt, beroende på olika händelser.
          </note>
          <note>
            Israelerna hävdar, med rätta, sin självklara rätt att få leva
            inom säkra och internationellt erkända gränser, vilket de hitintills
            inte har kunnat göra.
          </note>
          <note>
            Ständiga hot och terrorattacker har israelerna utsatts för. Senast
            var det, som vi minns,
          </note>
          <note>
            Scudmissilattackerna från Iraks sida. Detta får emellertid aldrig
            tas som intäkt för Israels rätt att i sin tur utsätta palestinierna
            för hot, förtryck och tortyr. Jag delar verkligen utrikesministerns
            och omvärldens uppfattning när det gäller besvikelsen över de
            otaliga övergrepp mot palestinierna som israelerna har gjort sig
            skyldiga till under en lång tid.
          </note>
          <note>
            Hans Göran Franck gav i sin interpellation exempel på sådana
            övergrepp. Jag skall här ge ytterligare några exempel. Det gäller
            sådant som jag kunde ta del av när jag i somras besökte Jerusalem
            och
          </note>
          <note>
            Västbanken för att studera det civila motståndet.
          </note>
          <note>
            Vi har från svensk sida med rätta fördömt den israeliska provocerande
            bosättningspolitiken på palestinskt område. Ett problem som inte
            har kommit fram så mycket i det sammanhanget är bristen på ekonomisk
            ersättning för ockuperad mark. Palestinierna har i stället blivit
            hänvisade till att driva sina ersättningskrav i domstolar, vilket
            är dyrt och svårt. Rättshjälp saknas. Det hela blir långvarigt.
            Processen drar ut på tiden. Det har visat sig vara mycket svårt,
            ja, nästintill omöjligt att få ut rättmätig ersättning -- om man
            ens får någon ersättning -- för ockuperad, förlorad, mark.
          </note>
          <note>
            Välkänt är också attt israelerna har sprängt sönder palestiniers
            hus utan att de här människorna får någon ersättning. Man kan
            undra vilka hemska brott dessa familjer har begått, som alltså
            har fått sina hem förstörda. Det vanligaste svaret är faktiskt
            att någon inom familjen, ofta en ung pojke, har kastat sten efter
            en israelisk bil eller en israel. Detta är självfallet ett felaktigt
            handlande, men det utgör absolut ingen ursäkt för att den här
            pojkens eller familjens hem för den skull skall sprängas sönder.
          </note>
          <note>
            Fru talman! I interpellationen tas också problemen med de stängda
            skolorna upp. Enligt uppgifter som jag fick vid mitt besök kunde
            de palestinska barnen på det ockuperade området få undervisning
            enbart under ca halva läsåret. Resten av tiden var det antingen
            utegångsförbud där barnen eller läraren bodde eller också fungerade
            inte transporterna till och från skolan. Det kunde helt enkelt
            t.o.m. vara så, att barnen eller läraren möttes vid skolan av
            någon från den israeliska ockupationsmakten med orden: Du var
            inte här i går. Därför kan du gå hem i dag också.
          </note>
          <note>
            Självfallet är stängningen av flera universitet och högskolor,
            som Hans Göran Franck nämnde, en mycket allvarlig sak med tanke
            på palestiniernas framtid. Men jag undrar om inte bristen på undervisning
            för dessa yngre skolbarn liksom deras svårigheter när det gäller
            att få möjlighet att lära sig läsa och skriva i längden är ännu
            allvarligare.
          </note>
          <note>
            Allra värst är ändå israelernas brott mot de mänskliga rättigheterna.
            Jag tänker då på den direkta misshandel och den tortyr som palestinierna
            utsätts för och, naturligtvis, på alla dem som dödas. Vid mitt
            besök i Jerusalem diskuterades livligt just massakern vid tempelplatsen,
            som skedde i oktober 1990.
          </note>
          <note>
            Palestinier hade skjutits till döds eller skadats av ockupationsmakten
            för att de, som det sades just då, hade kastat sten. Själv fick
            jag tillfälle att besöka en fader i dennes hem som hade mist sin
            son vid attentatet. Han förklarade sorgset: De sade att man skulle
            försöka gottgöra oss för förlusten -- hur nu det skall gå till.
            Det enda som har hänt är faktiskt att jag mist mitt jobb. Det
            är ingen som vågar ha mig anställd, eftersom jag har en son som
            har blivit utsatt för israeliska hämndaktioner.
          </note>
          <note>
            Det var vad som hade hänt.
          </note>
          <note>
            Några dagar efter min hemkomst kunde jag läsa i tidningarna att
            det nu utretts att det inte varit palestinier som börjat med stenkastning.
            Det hade varit nervösa israeler som börjat skjuta rakt in bland
            tempelplatsbesökarna. Jag undrar än i dag om fadern över huvud
            taget har fått någon hjälp ännu.
          </note>
          <note>
            Det är stora förväntningar som vi har på denna regionala Mellanösternkonferens.
            Den kommer troligtvis att dra ut på tiden och möta många svårigheter.
            Det kommer att ta lång tid innan vår förhoppning om att palestinierna
            skall kunna bilda en egen stat kommer att infrias. Fram till dess
            måste vi från svensk sida med kraft reagera mot israelernas olika
            övergrepp mot palestinierna. Min följdfråga till utrikesministern
            blir:
          </note>
          <note>
            Kommer ministern att snarast ta upp olika MR-
          </note>
          <note>
            brott -- bl.a. de som jag har nämnt, mot den palestinska befolkningen
            -- med israeliska representanter för att försöka förbättra situationen
            just nu för befolkningen på de ockuperade områdena?
          </note>
          <note>
            Anf. 12 Utrikesminister MARGARETA AF
          </note>
          <note type="speaker">
            UGGLAS (m):
          </note>
          <note>
            Fru talman! Jag skulle först bara vilja få tillfälle att för
            kammaren redovisa något av det svenska biståndet till det här
            området. Sverige är den tredje största bilaterala bidragsgivaren
            till FNs hjälporganisation för Palestinaflyktingar. Det svenska
            stödet till organisationen uppgår i år till 140
          </note>
          <note>
            milj.kr. Dessutom lämnar Sverige via SIDA bidrag till svenska
            och palestinska enskilda organisationer som är verksamma på de
            ockuperade områdena.
          </note>
          <note>
            Det är vid det här laget ganska många organisationer. Jag har
            med mig en lista, men jag tror inte att jag hinner nämna alla
            organisationerna. Listan finns tillgänglig hos mig här i bänken.
          </note>
          <note>
            Jag delar Hans Göran Francks uppfattning att det är mycket viktigt
            att bredda stödet till de organisationer som direkt verkar med
            de mänskliga rättigheterna, med rättshjälpsinstanser. Där finns
            nu ett stöd genom den svenska avdelningen av den internationella
            juristkommissionen samt till en palestinsk MR-organisation. Regeringen
            är alltså beredd att lämna ytterligare stöd för aktiviteter som
            befrämjar respekten för mänskliga rättigheter. Vi tror att detta
            är en mycket angelägen uppgift.
          </note>
          <note>
            Jag lyssnade naturligtvis med stort intresse både till
          </note>
          <note>
            Hans Göran Francks och Ingbritt Irhammars inlägg. De är båda
            kunniga på dessa områden. Jag tror att jag i mitt svar har redovisat
            regeringens principiella inställning till många av de frågor som
            är viktiga i det här området. Jag skulle vilja upprepa det som
            jag tror är det allra bästa som vi från svensk sida kan göra just
            i detta viktiga skede, inför att fredskonferensen skall komma
            igång. Det är denna vädjan, att alla parter nu måste visa största
            möjliga återhållsamhet och kompromissvilja för att fredskonferensen
            skall komma i gång.
          </note>
          <note>
            Sedan vill jag gärna säga till Ingbritt Irhammar att i den, som
            jag ibland har uttryckt det när jag fått frågan i massmedia, något
            mer balanserade
          </note>
          <note>
            Mellanösternpolitik som den nya regeringen strävar efter ingår
            också att vi kanske får ökade möjligheter till dialog även med
            de israeliska myndigheterna. Då blir MR-frågorna ett självklart
            tema.
          </note>
          <note type="speaker">
            Anf. 13 HANS GÖRAN FRANCK (s):
          </note>
          <note>
            Fru talman! De svenska humanitära insatserna i de ockuperade
            områdena är mycket värdefulla och uppskattade. Det är precis som
            utrikesministern säger. Bidragen på 140 miljoner plus vissa andra
            saker ligger på hög nivå.
          </note>
          <note>
            Jag skulle ändå vilja be utrikesministern att uppmärksamma en
            skrivelse som den tidigare svenske generalkonsuln har gjort. Han
            har nu förflyttats, men han utformade en skrivelse som jag hoppas
            finns både hos utrikesdepartementet och hos SIDA. Han bekräftade
            där att det finns fog för den oro jag har för genomförandet fullt
            ut av projekten. När det har gjorts så stora insatser som de vi
            har stått för, är det mycket angeläget att vi verkligen ser till
            att de här, som jag nu tror, åtta olika projekten kan fullföljas.
            Vi skall inte vara för återhållsamma med bidragen, så att de insatser
            som eljest skulle ha gjorts nu blir sämre.
          </note>
          <note>
            Jag är glad att höra utrikesministern säga att vi också skall
            utvidga vårt stöd på området mänskliga rättigheter. Det har tyvärr
            varit delvis eftersatt, beroende på att vi inte har haft en tillräcklig
            representation på konsulatet. Nu har vi fått ett fint generalkonsulat
            med ny personal. Jag utgår från att vi här får en alldeles speciell
            bevakning utförd av personer som kan agera på området mänskliga
            rättigheter och göra det tillsammans just med de organisationer
            som jag har nämnt i min interpellation och som även utrikesministern
            var inne på.
          </note>
          <note>
            Jag har förståelse för att utrikesministern vill iaktta en viss
            återhållsamhet. Det är många som vill göra det nu, för att man
            inte skall sätta käppar i hjulet eller äventyra någonting i samband
            med denna så viktiga Madridkonferens. Ändå tycker jag att det
            var olyckligt -- vi hade den saken uppe till diskussion i utrikesutskottet
            i dag -- att utrikesministerns svar kan tolkas så att gamla bosättningar
            under ockupationstiden inte är i strid med folkrätten, utan bara
            de nya. Faktum är att alla bosättningar under ockupationstiden
            är otillåtna.
          </note>
          <note type="speaker">
            Anf. 14 INGBRITT IRHAMMAR (c):
          </note>
          <note>
            Fru talman! Självklart är det allra viktigast just nu att fredskonferensen
            kommer till stånd. Men det gladde mig ändå att höra att Margaretha
            af Ugglas tryckte på vikten av att ta upp frågor om mänskliga
            rättigheter direkt med israeliska kontakter. Det är just vad också
            en israelisk kvinna framförde till mig att vi borde göra från
            svensk sida. Det är en känd israelisk kvinna, fru Yael Dayan,
            dotter till Moshe
          </note>
          <note>
            Dayan. Hon är aktiv inom arbetarrörelsen. Hon efterlyste en mer
            aktiv svensk roll i att lyfta fram brott mot mänskliga rättigheter.
            Hon sade att det fanns mycket starka önskemål från israelernas
            sida att ställa många av de brott som hade begåtts till rätta.
            Jag skall därför, för att underlätta ställningstagandet till vilka
            frågor som borde kunna tas upp, ge ytterligare exempel på sådant
            som jag fick höra talas om som är upprörande.
          </note>
          <note>
            Vi har talat om bosättningarna och svårigheten att få ersättning
            för marken. En annan aspekt är att bosättningarna har lett till
            att det är mycket svårt att få vattenförsörjning till alla hus.
            Vilka är det som får vatten först? Jo det är naturligtvis de israeliska
            bosättningarna. Det var inte nog med att de fick vatten först
            och att det sedan nästan tog slut -- exempel på det var att man
            i Jeriko fick vatten två timmar om dagen, vilket naturligtvis
            inte räckte till odling av frukt och grönsaker m.m. utan bara
            till dricksvattenbehovet och annat -- det var också så att israelerna
            inte behövde betala lika mycket för vattnet. Borgmästaren i Betlehem
            kämpade förtvivlat för sina palestinska invånare.
          </note>
          <note>
            Han sade att de fick betala tio gånger så mycket för vattnet
            som israelerna behövde göra. Så det fanns ingen rättvisa på det
            området heller.
          </note>
          <note>
            Än allvarligare var självklart alla de fall där människor fängslades
            och fick avvakta rättegångar utan att från början få kontakt med
            försvarsadvokater. Advokaterna klagade naturligtvis på att de,
            om den fängslade och anhållne nekade till gärningen, fick be honom
            att erkänna den, även om den inte hade skett. Annars skulle förhandlingarna
            dra ut så mycket på tiden och det skulle bara skada den enskilde,
            oftast mycket unga ''gärningsmän''. En stenkastning kunde t.ex.
            ge fyra, fem månaders fängelse, och om man nekade kunde det bli
            ännu fler månader i fängelse. Detta visar på att det finns många
            exempel som vi kan ta upp i direkta kontakter.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1991/92:9 om svensk vapenexport
          </note>
          <note>
            Anf. 15 MARGARETHA AF UGGLAS
          </note>
          <note>
            (m):
          </note>
          <note>
            Fru talman! Gudrun Schyman har frågat mig om jag dels delar uppfattningen
            att världens flyktingproblem till stor del är en konsekvens av
            de rika ländernas vapenexport, dels anser att Sverige genom sin
            vapenexport bidrar till militariseringen av tredje världen och
            slutligen, om jag delar uppfattningen, vad jag vill göra för att
            förhindra den utveckling som pågår.
          </note>
          <note>
            Jag vill inledningsvis understryka att den svenska politiken
            avseende export av krigsmateriel utgår från våra egna behov. En
            inhemsk försvarsindustri utgör en väsentlig tillgång i den svenska
            säkerhetspolitiken. Vår strävan att stå utanför andra länders
            konflikter genom militär alliansfrihet i fred, som syftar till
            neutralitet i krig, ställer även i dagens situation krav på ett
            starkt försvar.
          </note>
          <note>
            Världens flyktingproblem är en viktig humanitär fråga som berör
            hela världssamfundet. Det är av yttersta vikt att vi engagerar
            oss för att undanröja de förhållanden som tvingar människor att
            fly. Jag tänker på arbetet för att främja frihet och demokrati
            och för att beivra brott mot mänskliga rättigheter. Den extrema
            fattigdom som många människor i tredje världen lever i, ekologiska
            katastrofer, interna och externa konflikter, kommer också fortsättningsvis
            att tvinga många människor att flytta.
          </note>
          <note>
            Av vapenleveranserna till tredje världen går merparten till ett
            begränsat antal länder. Något tydligt samband mellan dessa leveranser
            och världens stora flyktingproblem går emellertid inte att fastställa.
            För att möta de bakomliggande orsakerna till världens flykting-
            och migrationsproblem krävs gemensam handling. Vi ser med tillfredsställelse
            hur Förenta nationerna och det multilaterala samarbetet, efter
            de historiska omvälvningar som ägt rum, kommit i förgrunden när
            man söker lösa regionala och globala problem.
          </note>
          <note>
            Förenta nationerna har också nu med förnyad kraft tagit sig an
            frågan om en reglering av den internationella vapenhandeln. Det
            har tidigare visat sig svårt att definiera och vinna gehör för
            en klar FN-roll på vapenhandelns område. Detta hänger delvis samman
            med många länders, inte minst i den tredje världen, beroende av
            vapenimport för sin nationella säkerhet. Det FN-
          </note>
          <note>
            arbete som nu pågår, och där Sverige är aktivt engagerat, syftar
            till att skapa ett register över leveranser av konventionella
            vapen och därmed öka öppenheten vid internationella vapenöverföringar.
            En förutsättning för en verkligt effektiv kontroll av den internationella
            vapenhandeln är att den nationella lagstiftningen och kontrollen
            fungerar på ett effektivt sätt.
          </note>
          <note>
            För svensk del har vi som bekant en restriktiv vapenexportpolitik.
            Den innebär ett generellt exportförbud men med möjlighet för regeringen
            att ge dispens. Redovisning av den svenska vapenexporten sker
            öppet i de årliga redogörelser som sedan ett antal år tillbaka
            ges till riksdagen. Jag kan nämna, att regeringens redogörelse
            över den svenska krigsmaterielexporten för år 1990 nyligen i engelsk
            översättning överlämnats till övriga medlemsstater i FN som ett
            led i vår strävan efter en ökad öppenhet.
          </note>
          <note>
            Inom ramen för nedrustningspolitiken verkar
          </note>
          <note>
            Sverige aktivt för begränsning av massförstörelsevapen, som har
            en särskilt destabiliserande inverkan. För svensk del har sedan
            den 1 juli i år en ny lag trätt i kraft som avser utförselkontroll
            av produkter som kommer till användning vid framställningen av
            sådana vapen.
          </note>
          <note>
            På detta område pågår också ett internationellt samarbete som
            Sverige kommer att medverka i.
          </note>
          <note>
            Fru talman! Gudrun Schyman har också frågat mig om jag delar
            hennes uppfattning att Sverige genom sin vapenexport bidrar till
            militariseringen av tredje världen. Jag skulle här först vilja
            erinra om en viktig grundsats för svensk del, nämligen alla staters
            suveräna likställdhet, vilken har sin grund i folkens självbestämmanderätt.
            Länder som saknar egen försvarsindustri har försvarsbehov som
            behöver vara varken mer eller mindre legitima än våra. Det är
            i det sammanhanget vanskligt att moralisera över den principiella
            rätten att köpa krigsmateriel.
          </note>
          <note>
            Det kan emellertid samtidigt hävdas att många länder i tredje
            världen har valt att lägga en orimlig vikt vid att bygga upp sin
            militärmakt, vilket tagit i anspråk viktiga resurser som skulle
            kunnat användas till utveckling. Den irakiska attacken på grannlandet
            Kuwait gjorde världen uppmärksam på de stora rustningar som under
            en följd av år pågått på vissa håll i tredje världen. Den restriktiva
            svenska vapenexportpolitiken bygger bl.a. på en önskan att inte
            bidra till en ökad risk för konflikter.
          </note>
          <note>
            Bl.a. mot denna bakgrund fäster vi stor vikt vid att det FN-register
            jag nyss nämnde verkligen kommer till stånd.
          </note>
          <note>
            Enligt SIPRIs statistik exporterades i fjol, i 1985 års penningvärde,
            till tredje världen vapen för 11,8
          </note>
          <note>
            miljarder dollar. För tredje året i följd sjönk utvecklingsländernas
            import av vapen.
          </note>
          <note>
            Den svenska krigsmaterielexporten uppgick under fjolåret till
            3,3 miljarder kronor. Detta motsvarade knappt 1 % av den totala
            svenska varuexporten samma år. De europeiska ländernas andel som
            mottagare av svensk krigsmateriel ökade under fjolåret. De sex
            största enskilda mottagarländerna stod som mottagare av 77 % av
            den svenska krigsmaterielexporten. Bortsett från Indien återfinns
            inte något av länderna i tredje världen som huvudmottagare för
            svenskt krigsmateriel. I
          </note>
          <note>
            Indiens fall rörde det sig huvudsakligen om fullföljandet av
            leveranserna av fälthaubitssystem
          </note>
          <note>
            FH 77B.
          </note>
          <note>
            Mot bakgrund av de redovisade totalsiffrorna samt värdet av den
            svenska krigsmaterielexporten till utvecklingsländerna, och mot
            bakgrund bl.a. av de nämnda ansträngningarna för att begränsa
            spridningen av massförstörelsevapen och öka öppenheten om den
            internationella vapenhandeln, kan det inte påstås att Sverige
            på något nämnvärt sätt bidrar till militariseringen av tredje
            världen.
          </note>
          <note>
            Som svar på Gudrun Schymans sista fråga vill jag framhålla att
            det är regeringens avsikt att, med de medel som står till buds,
            bilateralt, inom FN och i andra internationella fora, med all
            kraft verka för att mänskliga rättigheter, fred och frihet och
            demokrati skall råda överallt i världen. Det är min förhoppning
            att Sverige genom ett sådant arbete kan bidra till att en stor
            del av grunderna till flyktingproblemen undanröjs.
          </note>
          <note type="speaker">
            Anf. 16 GUDRUN SCHYMAN (v):
          </note>
          <note>
            Fru talman! Jag kan inledningsvis konstatera att utrikesministern
            och jag inte har samma uppfattning om vad dagens situation kräver
            av ett svenskt militärt försvar, vilket också med all tydlighet
            framgick av min debatt med försvarsministern tidigare här i dag.
            Jag känner till diskussionen om att vi i Sverige har egna behov
            som vi måste tillfredsställa och att vi därför måste exportera,
            eftersom det annars skulle bli för dyrt.
          </note>
          <note>
            Även om det skulle vara så måste vi naturligtvis ta ansvar för
            de konsekvenser detta får utanför vårt lands gränser. Vi kan ju
            inte enbart se till egennyttan. Det tycker jag är litet väl cyniskt.
          </note>
          <note>
            Jag är mycket besviken på den del av utrikesministerns svar på
            s. 2 där utrikesministern säger: ''Något tydligt samband mellan
            dessa leveranser och världens stora flyktingproblem går emellertid
            inte att fastställa''. Detta är okunskap, eller bristande vilja
            att redovisa fakta. FNs flyktingkommissariat har självt uttalat
            att 90 % av alla de 15 miljoner människor som i dag är på flykt,
            är på flykt undan krig. Jag kan nämna länder som
          </note>
          <note>
            Eritrea, Etiopien, Sudan, Somalia, Angola,
          </note>
          <note>
            Namibia, Afghanistan, Iran, Irak och många fler.
          </note>
          <note>
            Peter Nobel, som varit diskrimineringsombudsman, har skrivit
            ett remissvar på en utredning som den föregående regeringen lät
            göra om flyktingpolitiken. Han var besviken på att man inte klargjorde
            vilka flyktingbegrepp man hade och att man förbisåg de direkta
            orsakerna till flyktingströmmarna. Han menade att ''den direkta
            orsaken till att nio av tio fördrivna människor brutit upp --
            -- -- är väpnade konflikter och det faktum att dessa strider utkämpas
            med vapen som till mer än nio tiondelar tillverkats i utvecklade,
            rika industriländer. Det mest slående sambandet vid betraktandet
            av världens flyktingsituation är det mellan vapenexport och flyktingar''.
          </note>
          <note>
            Amnesty International gav ett remissvar på samma utredning där
            man skrev: ''Amnesty International vill uppmana den svenska regeringen
            att närmare undersöka det eventuella sambandet mellan å ena sidan
            vapenexport och å andra sidan systematiska och utbredda kränkningar
            av de mänskliga rättigheterna, som i sin tur är ett skäl till
            att människor tvingas på flykt.
          </note>
          <note>
            Den svenska exporten av vapen och ammunition, huvudsakligen för
            militärt bruk, har nära nog femdubblats under åren 1983--1989.
            De länder som
          </note>
          <note>
            Sverige exporterade mest vapen till åren 1987--1989
          </note>
          <note>
            var av AI kända för övergrepp mot de grundläggande mänskliga
            rättigheterna.''
          </note>
          <note>
            Detta är fakta i målet, och det är beklagligt om utrikesdepartementet
            inte har tagit del av detta.
          </note>
          <note>
            Det är okunnigt och direkt felaktigt att säga att det inte finns
            något tydligt samband mellan den internationella vapenexporten
            och flyktingproblemen.
          </note>
          <note>
            Så över till dessa länders legala försvarsbehov och att vi därför
            inte skall moralisera över att de vill köpa vapen. Om det var
            så, utrikesministern, att de köpte vapen för sitt eget bruk, skulle
            man kanske kunna stå ut med det. Men det är ju ofta militärdiktaturer
            som köper dessa vapen för att man har behov av att försvara sin
            egen makt, för att man är invecklad i ett inbördeskrig eller för
            att man har stormaktsambitioner. Det handlar ju inte om ett passivt
            försvar eller ett defensivt försvar av det egna landets gränser.
            Det handlar om väpnade konflikter, det handlar om makt och det
            handlar om att lägga andra länder under sig. Indonesien är väl
            ett bra exempel på det. Den svenska exporten dit var mycket stor
            under åren 1976--1990. Många av dessa vapen använder man nu till
            att förtrycka
          </note>
          <note>
            Östtimor. Detta kan ju inte kallas för legitima försvarsbehov.
            Det handlar dessutom om pengar,
          </note>
          <note>
            Margaretha af Ugglas. Detta är en internationell storindustri.
            Den internationella vapenhandeln och narkotikahandeln är de två
            mest lukrativa handelsgrenarna och omsätter mest pengar i den
            internationella handeln.
          </note>
          <note>
            Sedan säger utrikesministern att den svenska krigsmaterielexporten
            har minskat och att man inte kan påstå att Sverige på något nämnvärt
            sätt bidrar till militärisering av tredje världen. Det tycker
            jag är mycket anmärkningsvärt. Då har vi tydligen mycket olika
            syn på ordet nämnvärt.
          </note>
          <note>
            Sifferexercisen i svaret stämmer nu i år, men inte i ett längre
            perspektiv. Under 1970-talet och framåt gick 50--60 % av den svenska
            vapenexporten till uländerna. Det gör den inte i dag av det enkla
            skälet att man inte har några pengar. Man sitter i skuldkris.
            Man har inte råd att köpa på samma sätt som tidigare.
          </note>
          <note>
            Men detta är ju inte ett resultat av en medveten politik från
            Sveriges sida. Sverige har, liksom andra vapenproducerande länder,
            fått rätta sig efter ekonomiska fakta. Det är inte på något sätt
            ett resultat av en uttalad förändring av Sveriges syn på vapenexporten.
            Det är detta jag efterlyser.
          </note>
          <note>
            Eftersom sambanden mellan flyktingproblemet å ena sidan och vapenexporten
            å den andra är så tydliga, efterlyser jag en förändrad syn på
            den svenska vapenexporten. Jag vill naturligtvis ha ett direkt
            förbud mot svensk vapenexport. Det skulle kunna följas av att
            fler länder gjorde samma sak.
          </note>
          <note>
            Det skulle kunna vara ett bra och konstruktivt sätt att möta
            de stora problemen med flyktingarna.
          </note>
          <note>
            Anf. 17 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Det är tragiskt att fattiga utvecklingsländer i så
            stor utsträckning använder sina knappa resurser till vapeninköp.
            Det är mycket glädjande med den konfliktlösning som nu äger rum
            och har ägt rum på flera håll i den fattiga världen, ofta som
            ett direkt resultat av de nya vänskapliga förhållandena mellan
            USA och
          </note>
          <note>
            Sovjetunionen, demokratiseringen i Sovjetunionen och kommunismens
            kollaps i öst. Detta har gjort att det kalla kriget kan avvecklas
            även i Afrika, i Asien och i andra länder. Detta möjliggör nu
            en förändrad betoning och en neddragning av vapeninköp på många
            håll i världen. Detta får kanske i sin tur vissa konsekvenser
            för en del vapenindustrier i oss näraliggande länder. Det är självklart
            att detta i det stora hela är en mycket glädjande utveckling.
          </note>
          <note>
            Det är också så, Gudrun Schyman, att det är konflikter och krig
            som har lett till de stora flyktingströmmarna. Men jag sade i
            mitt svar att man inte kan se ett tydligt samband mellan vapenleveranser
            och flyktingskaror. Det är något annat än vad Gudrun Schyman sedan
            sade till mig från talarstolen här. Man kan gå till SIPRIs statistik
            och få belägg för detta. Där kan man konstatera vilka länder som
            är de största, och har varit de största, importörerna av vapensystem.
            Om man ser på den listan är det kanske bara i ett fall, nämligen
          </note>
          <note>
            Afghanistan, som det finns en direkt koppling mellan flyktingskaror
            och att man tillhör den listan.
          </note>
          <note>
            Vi talar om litet olika saker. Krig och konflikter är en sak,
            Gudrun Schyman, vapenleveranser en annan. Bland dessa länder finns
            t.ex. Indien och
          </note>
          <note>
            Egypten, så vi talar om olika saker.
          </note>
          <note>
            Min slutsats, Gudrun Schyman, är att vi särskilt måste arbeta
            för att begrepp som frihet, demokrati och mänskliga rättigheter
            fortsätter sitt segertåg över världen. Det är genom konfliktlösningar
            som vi kan få ett stopp på de växande flyktingskarorna och människor
            kan få återvända hem. Det sker faktiskt på många håll i världen
            nu att flyktingskaror återvänder hem.
          </note>
          <note>
            När det sedan gäller den restriktiva svenska vapenexporten som
            Gudrun Schyman vill ha ett stopp för har vi olika uppfattning.
            Det är bara så.
          </note>
          <note type="speaker">
            Anf. 18 GUDRUN SCHYMAN (v):
          </note>
          <note>
            Fru talman! Det är alldeles tydligt att vi har olika uppfattning.
            Jag vet inte om man kan komma undan det så lätt och säga att det
            bara är så.
          </note>
          <note>
            Vapenhandeln och leveransen av vapen är väl en följd av ett beslut
            om export av vapen. Om dessa strömmar av vapen från den rika världen
            till den fattiga världen är en av huvudorsakerna till dagens flyktingströmmar,
            måste man väl angripa denna huvudorsak. Då måste vi alla ha ett
            ansvar att göra det. Då kan vi inte sitta här i Sverige och säga
            att just de svenska vapnen har nog inte så mycket med detta att
            göra. Det visar sig ju i det perspektiv som jag drog upp att de
            har det. Den svenska vapenexporten och våra svenska vapen har
            i mycket stor utsträckning gått till tredje världens länder. Att
            de inte gör det just nu beror på att vi, som alla andra, är en
            del av den glädjande utveckling som vi är överens om pågår och
            att man drar ner på de militära utgifterna. Tyvärr är det kanske
            inte alltid utifrån ett fritt val, utan man har helt enkelt inte
            pengar.
          </note>
          <note>
            Vi kan inte undandra oss ansvar för detta. Det är dessutom så,
            och det vet också Margaretha af
          </note>
          <note>
            Ugglas, att den svenska vapenexportlagstiftningen och de restriktioner
            som finns kan vid ett hastigt påseende i ord verka mycket bra,
            men den har ju också i praktiken resulterat i att många vapen
            har hamnat på ställen där de inte har varit avsedda att hamna.
            Det har kanske skett illegalt ibland. Det finns åtminstone fortfarande
            många frågetecken kring hur de kunnat hamna där de hamnat.
          </note>
          <note>
            Det finns dessutom i dag en tendens och en uttryckt vilja från
            en del partier att luckra upp dessa restriktioner. Genom samarbetsavtal
            gör man det omöjligt att använda de svenska restriktionerna.
          </note>
          <note>
            En alltmer integrerad vapenindustri, som också kommer att bli
            en realitet i Europa, kommer att sätta de här reglerna ur spel.
          </note>
          <note>
            Delar vi uppfattningen att dessa klara samband mellan världens
            flyktingproblem och den internationella vapenhandeln finns? Det
            är min fråga. Om vi delar den uppfattningen kan jag inte förstå
            hur utrikesministern kan påstå att Sveriges vapenexport inte har
            någon del i detta. Det är för mig en gåta. Vi kan inte dra oss
            ur och säga att det vi gör inte alls påverkar detta. Vi är överens
            om att arbetet för mänskliga rättigheter, fred, frihet och demokrati
            skall råda överallt. Det vill vi. Jag tror samtidigt att vi är
            överens om att militäriseringen står i direkt motsättning till
            detta. Alla vet om detta. Alla internationella fora talar om detta.
          </note>
          <note>
            T.o.m. Världsbanken och Valutafonden gjorde för bara några veckor
            sedan ett uttalande av just denna innebörd. Vilka konsekvenser
            får det för Sverige?
          </note>
          <note>
            Anf. 19 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Gudrun Schyman och jag gör ju olika analyser. Jag
            säger att konflikter leder till krig.
          </note>
          <note>
            Gudrun Schyman säger att vapen leder till krig. Vi bor ju själva
            i ett område där det finns vapen men som är oerhört fredligt.
            Konflikter leder till krig, och krig förorsakar flyktingströmmar.
            Gudrun
          </note>
          <note>
            Schymans analys är annorlunda: vapen leder till krig osv.
          </note>
          <note>
            Jag konstaterar att kommunismens kollaps i Östoch Centraleuropa
            och över hela världen nu ger löften om en fredligare värld, en
            ny chans för stora flyktingskaror. Dessutom kan den leda till
            att en hel del av de vapenleveranser som har skett från östblocket
            till tredje världen nu är på väg att upphöra.
          </note>
          <note>
            Min slutsats är alltså en annan än Gudrun
          </note>
          <note>
            Schymans, eftersom min analys är annorlunda.
          </note>
          <note>
            Men jag är mycket förhoppningsfull om att vi nu kommer att se
            en utveckling i världen där vapeninköpen går ned därför att konflikterna
            löses och där alltså nationer i större utsträckning kan använda
            sina resurser för fredlig utveckling.
          </note>
          <note type="speaker">
            Anf. 20 GUDRUN SCHYMAN (v):
          </note>
          <note>
            Fru talman! Det är beklagansvärt att den svenska utrikesministern
            inte kan se att Sverige kan ha en aktiv del i detta. Konflikter
            leder till krig, och sedan blir det flyktingar, säger Margaretha
            af Ugglas.
          </note>
          <note>
            Javisst, men konflikter får vi nog leva med. Men hur skall vi
            lösa dem? Det finns icke-militära lösningar på konflikter, men
            det faktum att det finns ett så stort intresse av att bedriva
            en internationell vapenhandel förhindrar dessa andra konfliktlösningsmodeller
            att komma upp till ytan.
          </note>
          <note>
            Det gäller också i Sverige.
          </note>
          <note>
            Jag har stått i denna kammare och kritiserat utrikesdepartementet
            för den föregående utrikesministerns ovilja mot att satsa utvecklingspengar
            på icke-militära konfliktlösningar i Sverige. Icke-militära konfliktlösningar
            har ju inte en chans mot det stora internationella vapenindustrikomplexet.
            Vi måste se till att vapnen inte finns, om vi skall kunna komma
            fram med andra lösningar.
          </note>
          <note>
            Visst ser vi annorlunda på dessa frågor, och det är mycket beklagligt.
            Här har Sverige en chans att vara pådrivande, att visa på andra
            sätt att lösa konflikter, att utveckla icke-våldsmedlet. Vi skulle
            kunna vara framåtsyftande och en spjutspets i den nödvändiga omställningen
            av vapenindustri till civil produktion, en hjälp som inte minst
            de östeuropeiska länderna bönar och ber om. Det gäller t.ex. Tjeckoslovakien,
            som befinner sig i en region vilken är fullständigt fastlåst i
            en vapenindustri som man inte har någon användning av.
          </note>
          <note>
            Näringslivets män -- jag tänker på Percy Barnevik --
          </note>
          <note>
            har talat om detta med stort allvar och med stor seriositet.
            Jag skulle önska att utrikesministern kunde se lika långsiktigt
            och seriöst på dessa frågor.
          </note>
          <note>
            Jag skall avsluta med att återigen citera vad Peter
          </note>
          <note>
            Nobel har skrivit om den här frågan:
          </note>
          <note>
            ''Det kommer att falla en tung historisk dom över en världsdel
            och dess folk, som berikar sig på att genom export av dödliga
            produkter köpa råvaror billigt från länder vars innevånare man
            stänger gränsen för, när de flyr den död deras regeringar satt
            sig i skuld för att köpa. Utvecklingen går bakåt, skuldbördan
            ökar. Det internationella näringslivet kommer att fortsätta att
            riskera sina anställda och sina marknader så länge man inte förstår
            att vapenexportören är en parasit och en lus i pälsen, som måste
            kammas bort om man skall kunna hoppas på någon förbättring.''
          </note>
          <note>
            Peter Nobel skriver vidare: ''Om vapenexporten till jordens fattiga
            länder upphör skulle såväl flykting-, betalnings-, miljö- och
            utvecklingsproblem reduceras till något som kan hanteras. Till
            dess blir det bara cynism och hyckleri!''
          </note>
          <note>
            Jag tycker att det är det som Margaretha af Ugglas ägnar sig
            åt när hon inte kan se Sveriges ansvar i denna utveckling.
          </note>
          <note>
            Anf. 21 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! I det senaste inlägget gled Gudrun
          </note>
          <note>
            Schyman över från svensk vapenexport till Sveriges internationella
            ansvar, och därvidlag tycker jag att vi kommer varandra väldigt
            mycket närmare i åsikterna. Också jag ser mycket förhoppningsfullt
            på våra möjligheter att i samverkan med i dag
          </note>
          <note>
            England, Förenta Staterna och EG vara med om att upprätta ett
            register i FNs regi. Det pågår mycket hoppingivande och framåtsyftande
            åtgärder för att nu få till stånd en form av internationell vapenkontroll
            och registrering av den handel som pågår. Här tror jag att vi
            har mycket att göra.
          </note>
          <note>
            Jag tror också att vi har mycket att göra på nedrustningsområdet
            när det gäller olika former av icke-spridningsavtal, som måste
            komma också beträffande de avancerade vapensystemen. Här tror
            jag att Sverige har mycket att göra och ett stort ansvar.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1991/92:1 om regionalpolitiken och
            Norrbotten
          </note>
          <note>
            Anf. 22 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Sten-Ove Sundström har frågat mig
          </note>
          <note>
            dels om jag anser att de planerade utflyttningarna av vissa statliga
            verks regionkontor från Norrbotten överensstämmer med målsättningen
            att bedriva en offensiv regionalpolitik,
          </note>
          <note>
            dels om jag är beredd att vidta åtgärder för att berörda verk
            omprövar sina planer och tar större hänsyn till regionalpolitiken,
          </note>
          <note>
            dels om vilka snabba åtgärder jag är beredd att vidta för att
            kompensera bortfallet av arbetstillfällen inom den statliga tjänstesektorn
            i
          </note>
          <note>
            Norrbotten.
          </note>
          <note>
            De statliga affärsverk och andra myndigheter som
          </note>
          <note>
            Sten-Ove Sundström nämner har mycket viktiga uppgifter sett från
            regionalpolitiska utgångspunkter. De svarar för betydande delar
            av den infrastruktur som är nödvändig för att näringsliv och boende
            skall kunna utvecklas i alla delar av landet. De ger också arbete
            åt ett stort antal människor runt om i landet.
          </note>
          <note>
            När det gäller verkens serviceuppgifter, dvs. att bygga och underhålla
            väg- och telenäten, att svara för olika post- och teletjänster
            osv., är det riksdag och regering som formulerar mål och anger
            riktlinjer. Jag ser det som en självklarhet att dessa mål skall
            stämma överens med bl.a. den uttalade meningen i regeringsförklaringen
            om satsningar på bättre infrastruktur i form av moderna järnvägar
            och förbättrat vägnät.
          </note>
          <note>
            När det sedan gäller de organisatoriska formerna, regionindelning
            m.m., för den verksamhet som bedrivs så är det frågor som resp.
            verk självt bestämmer över. Både postverket och televerket är
            på olika områden utsatta för konkurrens.
          </note>
          <note>
            Riksdagen har på förslag från den socialdemokratiska regeringen
            fastställt vissa effektivitetskrav. Det innebär att verken måste
            se över sin organisation och söka effektivare arbetssätt, utnyttja
            nya tekniska möjligheter osv.
          </note>
          <note>
            Detta gäller ju för övrigt all verksamhet; privat såväl som statlig
            och kommunal. Det leder bl.a. till att olika verksamheter kan
            bedrivas med mindre antal anställda än tidigare. Personalminskningarna
            berör alla delar av landet, även om vissa orter påverkas mera
            än andra.
          </note>
          <note>
            Jag anser att berörda verk i sina framtida överväganden noggrant
            måste beakta de sysselsättningsmässiga konsekvenserna av olika
            rationaliseringar och andra organisationsförändringar, dvs. ta
            stor regionalpolitisk hänsyn.
          </note>
          <note>
            Regeringen för samtal med olika privata tjänsteföretag om förläggning
            av verksamheter till orter som behöver bredda sin arbetsmarknad.
            Jag ser det som naturligt att regeringen på motsvarande sätt tar
            upp sådana diskussioner även med de statliga affärsverken och
            vissa andra myndigheter.
          </note>
          <note>
            Norrbottens län är det regionalpolitiskt högst prioriterade området
            i landet. Det innebär att betydande regionalpolitiska insatser
            har gjorts och kommer att göras för att stimulera utvecklingen
            i länet. Regeringen ser för närvarande över vissa av de regionalpolitiska
            instrumenten. Syftet är att göra regionalpolitiken effektivare.
          </note>
          <note type="speaker">
            Anf. 23 STEN-OVE SUNDSTRÖM (s):
          </note>
          <note>
            Fru talman! Jag tackar arbetsmarknadsministern för svaret på
            min interpellation. Sedan interpellationen framställdes har statsrådet
            varit på besök i Norrbotten, och jag förväntade mig därför kanske
            också ett litet bredare svar på mina frågor.
          </note>
          <note>
            I det skriftliga svaret framhåller statsrådet bl.a. att verken,
            i det här fallet posten, televerket och vägverket, i sina framtida
            bedömningar måste beakta sysselsättningen och ta stor regionalpolitisk
            hänsyn. Det föranleder mig naturligtvis att fråga statsrådet:
            Anser Börje Hörnlund att de i nuläget gör det med tanke på de
            förändringar som sker? Jag är övertygad om att de berörda är intresserade
            av statsrådets syn på denna fråga. Tala gärna om de framtida bedömningarna,
            men vad gäller nu, i de aktuella förändringarna?
          </note>
          <note>
            Det är bra att regeringen för samtal med privata tjänsteföretag
            om möjligheterna att utlokalisera verksamheten, men hur trovärdig
            är den dialogen när regeringen inte kan eller inte vill påverka
            de egna verken eller myndigheterna?
          </note>
          <note>
            Vidare säger statsrådet att Norrbotten är det högst prioriterade
            området i landet och att betydande insatser kommer att göras för
            att stimulera utvecklingen i länet. Det låter naturligtvis bra,
            men innebär dessa löften att det nu blir ordentliga satsningar
            på infrastrukturen? Jag tänker på de löften som har givits från
            statsrådets eget parti beträffande inlandsvägarna nr 45 och 400
            och de länsvägar som är matarleder till dessa riksvägar, t.ex.
            nr 651 och 653.
          </note>
          <note>
            När det gäller andra viktiga satsningar på länet --
          </note>
          <note>
            jag syftar framför allt på Luleåregionen -- finns det planer
            på hur infrastrukturen skulle kunna förbättras avsevärt. Det gäller
            kraven på en ny containerterminal till Luleå, på en ny postterminal
            till Kallax, på satsningar på en ny farled till Luleå och på en
            ny bana vid Kallax flygplats. Det är viktigt att i de satsningar
            som statsrådet talar om få med också de här planerna.
          </note>
          <note>
            En annan fråga, som berör den viktiga infrastrukturen och Norrbottens
            utveckling och som har diskuterats under ganska lång tid, har
            statsrådet uttalat sig om vid sitt besök nyligen i
          </note>
          <note>
            Norrbotten. Jag tänker på vattenkraftsvinsterna, en fråga som
            har diskuterats i många år och som nu efter utredningar och remissbehandling
            väntar på sin lösning. Jag måste ställa frågan: Kan vi nu efter
            de löften som statsrådet har gett i massmedia förvänta oss att
            ett förslag snarast läggs på riksdagens bord? Vilken inriktning
            kommer det att få när det gäller fördelningen av vattenkraftsvinsterna?
            Gäller det alla regioner som producerar vattenkraft eller enbart
            Norrbotten?
          </note>
          <note>
            Hur stor del av vinsterna anser statsrådet att den s.k. återbäringen
            till regionen bör vara, 50 % eller
          </note>
          <note>
            75 % av vinsterna på vattenkraft och energi? Eller vilka linjer
            följer det förslag som statsrådet via media har aviserat?
          </note>
          <note type="speaker">
            Anf. 24 BENGT HURTIG (v):
          </note>
          <note>
            Fru talman! Det är en bra och viktig interpellation som Sten-Ove
            Sundström har framställt, och Börje
          </note>
          <note>
            Hörnlunds svar andas en vilja att leva upp till de löften om
            en aktiv arbetsmarknadspolitik och regionalpolitik som regeringsdeklarationen
            utlovar. Men några speciellt konkreta besked lämnas tyvärr inte.
          </note>
          <note>
            Vad jag tycker kan noteras är att man menar att det är naturligt
            att föra samtal med de statliga verken om utvecklingen. Jag tycker
            att vi kunde gå ett steg längre och säga att dessa samtal nu måste
            bli av.
          </note>
          <note>
            Bakgrunden till att flera statliga verk i rationaliseringssyfte
            planerar att flytta regionkontoren från Norrbotten, beror inte
            på ond vilja från verksledningarnas sida utan är ett resultat
            av de krav på rationaliseringar och marknadsanpassning och inleverans
            av pengar till staten som har ålagts dem av den tidigare regeringen.
            Men jag anser att det gjordes utan att man då insåg de samhällsekonomiska
            konsekvenserna.
          </note>
          <note>
            När krav ställs på effektivisering och marknadsanpassning av
            statliga verk är kanske tanken i första hand att endast huvudstaden
            och storstäder drabbas. Men det är en sak att rationalisera bort
            folk i Stockholm och en annan sak att rationalisera bort folk
            i det län som har den högsta arbetslösheten. I det län jag talar
            om måste de negativa effekterna kompenseras med arbetsmarknadspolitiska
            åtgärder.
          </note>
          <note>
            Det är också värt att komma ihåg att i samband med den s.k. Norrbottenpropositionen,
            som behandlades av riksdagen våren 1988, sade den förra regeringen
            att den hade konkreta överläggningar med de statliga verken angående
            nyetableringar och omflyttningar av verksamhet till
          </note>
          <note>
            Norrbottens län. Dessa verks sociala och samhällsekonomiska ansvar
            underströks. En hel del värdefulla arbetstillfällen har också
            tillförts länet tack vare den process som inleddes. De statliga
            verken har också tagit ett visst regionalpolitiskt ansvar genom
            att försöka styra upphandlingen till företag i regionen. Detta
            är en praktisk och naturlig väg för regionalpolitiken.
          </note>
          <note>
            Givetvis innebär detta att verkens vinster på kort sikt kan bli
            lägre. Men att tänka sig att dra in dessa vinstmedel till staten
            och sedan dela ut dem igen i s.k. statliga köp av regionalpolitiska
            tjänster medför, som jag ser det, bara en rundgång av pengar och
            ökad byråkrati.
          </note>
          <note>
            De statliga verken utsätts av statsledningen för dubbla budskap.
            Nu är det viktigast att marknadsanpassa, rationalisera, effektivisera
            och fungera som bolag. Samtidigt har ingen egentligen sagt åt
            verken att överge det sociala och regionalpolitiska ansvaret.
            Sådana dubbla budskap brukar inte utgöra någon fungerande ledningsfilosofi.
          </note>
          <note>
            Jag tycker att det klart skall sägas att rationalisering och
            effektivisering måste förenas med det sociala och regionala ansvaret.
            Uppdraget till de statliga verken och bolagen att ta sitt ansvar
            kvarstår --
          </note>
          <note>
            såsom jag tolkar Börje Hörnlunds svar. Är regeringen i så fall
            beredd att förhandla med verken om nyetableringar och omlokalisering
            av verken?
          </note>
          <note>
            Sådant har gjorts tidigare och kan leda till att försvunna arbetstillfällen
            ersätts och att värdefull kompetens tas till vara.
          </note>
          <note>
            Jag har ett antal gånger från denna talarstol varnat för att
            om vi låter politik och demokrati i EG-
          </note>
          <note>
            anpassningens anda förslavas under marknadsekonomiska mekanismer,
            säger all erfarenhet att det skapar djupa regionala klyftor och
            klyftor mellan människor i vårt samhälle. En koncentration till
            storstäder driver på inflation, markpriser, boendekostnader och
            miljöförstöring.
          </note>
          <note>
            I de stora befolkningskoncentrationerna är det redan svårt att
            vidmakthålla fungerande offentlig service som äldreomsorg, barnomsorg
            och sjukvård. I de landsdelar som drabbas av avfolkning uppstår
            risken att service inte längre kan upprätthållas på grund av för
            litet befolkningsunderlag. Dessutom drabbas stora investeringar
            i infrastruktur av kapitalförstöring.
          </note>
          <note>
            På längre sikt leder en oreglerad marknadsekonomi till en försvagad
            samhällsekonomi.
          </note>
          <note>
            Det sociala och regionalpolitiska ansvaret måste därför genomsyra
            hela statsapparaten. Av Börje
          </note>
          <note>
            Hörnlunds reservation i den regionalpolitiska utredningen 1987
            framgår det att det mot den bakgrunden är nödvändigt att statsmakterna
            vid beslut inom alla samhällssektorer tar hänsyn till vad målet
            om regional balans kräver. Det är med den utgångspunkten, enligt
            Börje Hörnlunds mening, nödvändigt med en helhetssyn på och samordning
            av bl.a. näringspolitik, sysselsättningspolitik, trafikpolitik,
            bostadspolitik och utbildningspolitik.
          </note>
          <note>
            Står Börje Hörnlund fast vid dessa utmärkta värderingar? Kommer
            de att ligga till grund för regeringsarbetet?
          </note>
          <note type="speaker">
            Anf. 25 PER-OLA ERIKSSON (c):
          </note>
          <note>
            Fru talman! Debatten förefaller ha vidgats till att handla om
            litet mera än enbart statliga verk och myndigheter. Att döma av
            tidigare talare har det blivit en allmän regionalpolitisk debatt.
            En sådan möjlighet kan man ju få tillfälle att ta sig.
          </note>
          <note>
            Det är utan tvivel så att Norrbotten i dag står inför stora problem.
            Vi har en starkt stigande arbetslöshet. Vi har ett län som är
            mer sårbart än någon annan del av landet, beroende på det ensidiga
            näringslivet som länet har. Det finns anledning att se allvarligt
            på Norrbottens situation.
          </note>
          <note>
            Därför är det viktigt när vi diskuterar Norrbottens villkor och
            ger synpunkter på statliga verk och myndigheter att debatten vidgas
            något. Det är att göra frågan för enkel när man förlitar sig på
            att statliga verk och myndigheter skall lösa
          </note>
          <note>
            Norrbottens problem.
          </note>
          <note>
            Det handlar nu om att få en betydligt stabilare näringsstruktur
            i länet med fler småföretag, en ökad satsning på forskning och
            utbildning och teknikbaserade företag med högt kunskapsinnehåll
            -- som också kan möta den ökade konkurrensen som kommer att följa
            i spåren av en ökad EG-integration. Det är frågor som är viktiga
            att bedöma även i dessa sammanhang.
          </note>
          <note>
            Det är i och för sig allvarligt med de statliga verken, myndigheter
            och regionkontor som nu planerar att flytta från länet. Det handlar
            om televerket och postverket. Men det handlar också om indragningar
            inom kustbevakningen. Ett exempel är den planerade indragningen
            av kustposteringen i
          </note>
          <note>
            Haparanda. Om den kommer till stånd blir det allvarligt ur säkerhets-
            och servicesynpunkt för den delen av Bottenviken. Därför är det
            viktigt att de myndigheter som ansvarar för dessa saker noterar
            vad som har sagts i regeringsförklaringen, nämligen att hela Sverige
            skall leva och att det skall vara en bra service i alla delar
            av landet.
          </note>
          <note>
            Det är naturligtvis viktigt att regeringen är aktiv på olika
            håll och kanter. Jag kan för min del utlova till vännen Börje
            Hörnlund att jag på olika sätt kommer att bevaka hans göranden
            och låtanden i regeringen. Jag har visserligen höga förväntningar,
            och jag har en stor tilltro till Börje Hörnlund. Men
          </note>
          <note>
            Börje Hörnlund kan också behöva stöd.
          </note>
          <note>
            Fru talman! Jag är något förvånad över interpellantens nyvaknade
            intresse för dessa frågor.
          </note>
          <note>
            Vi har alla nyligen avverkat en valrörelse. Under denna valrörelse
            har Sten-Ove Sundström inte sagt ett pip om dessa frågor. När
            vi från andra partier har uttalat vår oro över den indragning
            som skall ske i televerket och postverket, har vi från den socialdemokratiske
            riksdagsmannen Sten-Ove
          </note>
          <note>
            Sundström mötts av en total tystnad. Nu är ljudet något annorlunda.
            Det kanske beror på att Sten-
          </note>
          <note>
            Ove Sundström inte längre företräder ett regeringsparti. För
            min del tänker jag inte föra någon annan politik -- varken före
            eller efter valet.
          </note>
          <note>
            Jag driver samma frågor.
          </note>
          <note>
            Sten-Ove Sundström bör, om någon, vara försiktig med orden. Han
            var den riksdagsman som en gång i tiden gick och krävde att inlandsbanan
            skulle läggas ned. Det är den bana som ett antal andra partier
            har räddat. Samma sak gäller vattenkraftsvinsterna.
          </note>
          <note>
            Jag vill bara påminna i all vänlighet att Sten-Ove
          </note>
          <note>
            Sundström vid åtta nio tillfällen i riksdagen, under den tid
            han har varit riksdagsman, konsekvent har röstat mot att Norrbotten
            skall få del av vinsterna från vattenkraften. Nu har Sten-Ove
            Sundström ändrat uppfattning och är beredd att stödja centern.
            Vi hälsar den tillnyktringen välkommen.
          </note>
          <note>
            Men det hade varit mer prydligt, Sten-Ove
          </note>
          <note>
            Sundström, om detta nyvaknade intresse för länet och vattenkraftsvinsten
            hade funnits under den tid
          </note>
          <note>
            Sten-Ove Sundströms parti hade regeringsansvaret.
          </note>
          <note>
            Anf. 26 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Sten-Ove Sundström har många år i denna kammare.
            Han är mycket väl medveten om att jag som arbetsmarknadsminister
            knappast bara kan klampa in i en process som har pågått och nu
            är i slutskedet och som tillhör ett annat departement och som
            den tidigare socialdemokratiska regeringen lugnt och stilla under
            lång tid utan att ingripa bara har suttit och tittat på. Det går
            bara inte.
          </note>
          <note>
            Vidare frågar Sten-Ove Sundström om jag som arbetsmarknadsminister
            är nöjd med de statliga verkens sätt att ta regionalpolitisk hänsyn.
            Om vi går en bit tillbaka i tiden, var jag ordförande för regionalpolitiska
            utredningen 1977 till 1978 som just då analyserade de statliga
            verkens sätt att ta regionalpolitiskt ansvar. Den utredningen
            var inte bara uppmuntrande. I vissa fall var det tvärtom.
          </note>
          <note>
            Det är därför jag väljer att försöka se framåt. Jag tycker att
            Sten-Ove Sundström har fått ett rakt besked som svar på sin interpellation,
            dvs. att vi är beredda att framöver diskutera med statliga verk
            och försöka förmå dem att på olika sätt ta regionalpolitisk hänsyn.
          </note>
          <note>
            När det gäller investeringar finns det förvisso mycket att göra.
            Men även där måste jag notera att regeringen övertar ett snabbt
            växande budgetunderskott och ett stort budgetunderskott, så tyvärr
            begränsas rörelsefriheten mycket.
          </note>
          <note>
            När det gäller vattenkraftsvinsterna redogjorde jag i går på
            direkt fråga för vårt tidigare centerförslag.
          </note>
          <note>
            Det förslaget står fortfarande kvar. Samtidigt redogjorde jag
            för att bara för att vår syn inte finns med i regeringsförklaringen
            innebär det inte att vi inte arbetar för att frågan skall tas
            upp. I den frågan håller jag med Per-Ola Eriksson. Så sent som
            i våras röstade hela den socialdemokratiska riksdagsgruppen emot
            att ett öre per kilowattimme skulle gå tillbaka till vattenkraftsproducerande
            regioner. Hade den socialdemokratiska gruppen inte röstat så,
            hade de regionerna nu varit på gång att få återbäring. Det är
            en återbäring som jag finner naturligt skall gå åter till de områden
            som skickar miljarder i vattenkraftsvinster till andra delar av
            landet. Dessa områden har upplåtit stora naturvärden, och en liten
            rännil bör gå tillbaka som tack för det. Det är partiets uppfattning.
          </note>
          <note>
            Vi får nu se vad som händer. Det ligger en utredning för beredning
            i regeringskansliet. Det är en andra analys av just frågan om
            vattenkraftsvinsterna.
          </note>
          <note>
            Bengt Hurtig tog upp frågan om vi är beredda att förhandla med
            verken. Privata vinstgivande företag har gått med på att under
            en relativt kort tid utlokalisera 3 800 arbetstillfällen, i form
            av tjänsteföretag, till kommuner som behöver bredda arbetsmarknaden.
            Jag tycker att det är en utmaning för verk och myndigheter och
            för organisationer --
          </note>
          <note>
            som det finns gott om i det här landet -- att vara ungefär lika
            duktiga som ett antal privata företag som arbetar helt och hållet
            på marknadens villkor.
          </note>
          <note>
            Bengt Hurtig tar också upp frågan om jag står kvar vid målsättningen
            att hela regeringsarbetet skall ta hänsyn till vad målet en bättre
            regional balans kräver. Till min glädje står i det i regeringsförklaringen
            att hela landet skall utvecklas. Det ställer krav på samtliga
            departementschefer och den samlade regeringen.
          </note>
          <note type="speaker">
            Anf. 27 STEN-OVE SUNDSTRÖM (s):
          </note>
          <note>
            Fru talman! Nu säger arbetsmarknadsministern att det inte går
            för sig att statsrådet trampar in i den process som pågår, när
            de statliga verken och myndigheterna håller på att strukturera
            om på det här området -- och när hundratals arbetstillfällen försvinner
            från det län som har den ojämförligt största arbetslösheten i
            landet. Däremot går det att diskutera detta område framöver. Jag
            tycker att det är en märklig syn. Det är nu det händer. Om vi
            skall diskutera med verk och verksledningar, bör man naturligvis
            göra det nu. Det är inte så att de har flyttat. De håller på med
            förberedelser, och något verk har antagit de här planerna. Det
            är inte för sent att diskutera, statsrådet, om bara viljan finns.
          </note>
          <note>
            När det gäller vattenkraftsvinsterna säger statsrådet att vi
            socialdemokrater har röstat emot i den frågan i våras. Men det
            är välbekant för alla som var med i den här kammaren då -- och
            det var ju statsrådet -- att utredningen då var färdig och gick
            ut på remiss. Det är inte brukligt att man lägger fram förslag
            förrän en sådan utredning är färdig.
          </note>
          <note>
            Det är den ju nu, och nu finns det absolut inget hinder mot att
            lägga fram ett förslag, såvitt jag kan förstå, om inte hindret
            ligger närmare -- alltså i den egna regeringen.
          </note>
          <note>
            Sedan säger statsrådet att budgetunderskottet nu är så stort
            att det kan begränsa rörelsefriheten. Ja, det kan jag förstå om
            man planerar så stora skattesänkningar för de rika och förmögna
            här i landet. Då begränsas naturligtvis rörelsefriheten när det
            gäller att satsa på utsatta människor och utsatta regioner.
          </note>
          <note>
            Jag blev förvånad över finansutskottets ordförandes inhopp på
            scenen här, särskilt när han talade om att vidga debatten. Jag
            hoppas att vi skall få uppleva att han också ställer upp när det
            gäller att infria de löften han gav i valrörelsen, inte minst
            i sin egen valkrets. Vad jag tänker på är de 500
          </note>
          <note>
            miljonerna till vägnätet i Norrbotten som han lovade. Jag hoppas
            att han inte nu har skapat sådana nya hål i den budget som skall
            behandlas här att han inte kan infria det löftet.
          </note>
          <note>
            Det finns alltså stora möjligheter att klara av att återföra
            återbäringen, som statsrådet har föredragit att kalla det i pressen,
            från vattenkraftsvinsterna till utveckling i Norrbottens län.
            Det finns också möjlighet att ta upp en dialog med de statliga
            verk och myndigheter som nu planerar omorganisation och förflyttningar
            från länet.
          </note>
          <note>
            Detta är oerhört viktigt. Som det ser ut i dag kommer vi t.ex.
            på postens område att få ett regionkontor i norra Sverige, medan
            man i mellersta och södra delarna av landet kommer att dela på
            tolv sådana kontor. Tycker statsrådet att det är rimligt regionalpolitiskt
            att en kirunabo skall behöva åka 65 mil för att få nå sitt eget
            regionkontor? Är det en symbol för den borgerliga regeringens
            regionalpolitik?
          </note>
          <note type="speaker">
            Anf. 28 BENGT HURTIG (v):
          </note>
          <note>
            Fru talman! Jag tackar för de förtydliganden som
          </note>
          <note>
            Börje Hörnlund trots allt gav. Det togs faktiskt ett litet steg
            framåt -- att man nu kommer att försöka föra samtal med de statliga
            verken. Han markerade också att hela regeringen har ett ansvar
            när det gäller regionalpolitiken. Det stod ju inte i någon regeringsförklaring
            att alla samhällssektorer skall ta hänsyn till målet regional
            balans. Det står att hela Sverige skall leva, och det kan man
            kanske tolka på litet olika sätt.
          </note>
          <note>
            Jag är klar över att rationaliseringar och effektiviseringar
            av de statliga verken behövs. Vi har inget arbetarrörelseintresse
            av att man har en övertung och dyr statsapparat. Men de statliga
            verken måste fortfarande kunna bidra till den regionala balansen,
            även om en hel del andra aktörer kommer in på det här området.
          </note>
          <note>
            Det är en oroväckande anda som tycks breda ut sig i delar av
            statsapparaten. Vägverkets generaldirektör Örtendahl har ju i
            praktiken förklarat att man måste kunna tillåta mer trafikfarliga
            vägar i Norrland -- eftersom han skall tillåta att vägarna där
            slits ner mer än vägarna i södra Sverige.
          </note>
          <note>
            I våras påstod den s.k. expertgruppen för regional utveckling
            att väldiga resurser fördes över från storstäderna till skogslänen.
            I den regionalpolitiska utredningen hävdade vi emellertid att
            både storstäder och skogslän tillfördes resurser från de övriga
            delarna av landet.
          </note>
          <note>
            Nu talar också sekreteraren i produktivitetsutredningen, den
            s-märkte Klas
          </note>
          <note>
            Eklund, om att satsningar på infrastruktur norr om
          </note>
          <note>
            Dalälven lönar sig dåligt.
          </note>
          <note>
            Detta är oroande tendenser, och jag förutsätter att arbetsmarknadsministern
            tar itu med dem, så att vi får en styrning av statsapparaten och
            så att den sluter upp bakom målet om regional balans och att hela
            Sverige skall leva.
          </note>
          <note>
            Anf. 29 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Jag måste tyvärr repetera, Sten-Ove
          </note>
          <note>
            Sundström. En socialdemokratisk regering har suttit och tittat
            på den här processen från start fram till i dag, och nu är det
            slutförhandling. Den regeringen har ingenting gjort. Sten-Ove
          </note>
          <note>
            Sundström har ingenting sagt. Att då begära av mig som arbetsmarknadsminister,
            som inte har rätt att klampa in hur som helst i verkens göranden
            och låtanden, att jag skulle gå in på en annan departementschefs
            område -- det är en omöjlighet.
          </note>
          <note>
            Litet grand tror jag att Sten-Ove Sundström skall titta sig i
            spegeln.
          </note>
          <note>
            När det gäller skatten på arbetande kapital, som
          </note>
          <note>
            Sten-Ove Sundström kallar förmögenhetsskatt, vill jag säga att
            jag personligen är helt övertygad om att det är bättre att det
            arbetande kapitalet får vara kvar i alla våra småföretag, användas
            till nya jobb och nya investeringar, än att företagaren i fråga
            får använda kanske en tredjedel av sin tid och anlita ett antal
            advokater och revisorer för att planera på ett sätt som gör att
            han ändå inte råkar så illa ut.
          </note>
          <note>
            Våra svenska företag skall producera. Och nu när vi har EG-anpassningen
            i ett första stort avtal i hamn, så kan vi på det här området,
            om vi vill ha kvar företagen och jobben i Sverige, inte agera
            hur som helst. Det finns annars risk för att vi inte bara exporterar
            kapital till främmande länder utan att vi också exporterar en
            stor del av vår egen arbetskraft till andra länder. Det är ingen
            trevlig och bra utveckling.
          </note>
          <note>
            Sedan till Bengt Hurtig. Jag blir också oroad när jag ser hur
            vissa personer uttrycker sig när det gäller frågor som har med
            regional balans och hela landets utveckling att göra. Men man
            kan då notera att det i regeringsförklaringen står att bygder
            som är glest bebyggda och ligger längre bort skall ha bra vägar
            och moderna järnvägar. Det stämmer inte med
          </note>
          <note>
            Klas Eklunds synpunkter.
          </note>
          <note type="speaker">
            Anf. 30 STEN-OVE SUNDSTRÖM (s):
          </note>
          <note>
            Herr talman! Låt mig först säga att jag tycker att det är positivt
            att arbetsmarknadsministern här säger att man för samtal med privata
            tjänsteföretag och att det sannolikt, om jag har tolkat statsrådet
            rätt, finns rätt många arbetstillfällen att hämta in från de samtalen.
            Jag tror att det är viktigt att man då kommer ihåg det län som
            har drabbats hårdast av strukturförändringarna och de förändringar
            som nu pågår. Jag tänker inte minst på den region som statsrådet
            besökte häromdagen -- Kalixregionen --
          </note>
          <note>
            men självfallet också på länscentret,
          </note>
          <note>
            Luleåregionen, där de här verksförändringarna ju äger rum.
          </note>
          <note>
            Det är naturligtvis så, som arbetsmarknadsministern här säger,
            att det finns en gränsdragning mellan departementen. Jag har heller
            inte krävt att statsrådet på något sätt skall klampa in på andra
            departements områden. Men om man verkligen skall ge uttrycket
            regional balans ett innehåll måste det beröra alla områden inom
            politiken. Jag förmodar att det i statsrådets roll då ingår att
            ta kontakter över departementsgränserna.
          </note>
          <note>
            Jag hade hoppats att Börje Hörnlund i det här sammanhanget skulle
            verifiera om det var riktigt, som sades via media, att det kommer
            ett förslag om vattenkraftsvinsterna. När kommer det och vilka
            former tar det sig? Kommer Norrbottensregionen, länet Norrbotten
            eller kommunerna i Norrbotten att få tillgodogöra sig vinsterna
            av vattenkraften? I
          </note>
          <note>
            vilka former kommer det att ske? Blir det 50 % av vattenkraftsvinsterna,
            blir det 75 %? Vilka former kommer det ungefär att ta? Och framför
            allt: När kommer förslaget att framläggas? Det brådskar, arbetsmarknadsministern!
          </note>
          <note type="speaker">
            Anf. 31 BENGT HURTIG (v):
          </note>
          <note>
            Herr talman! Börje Hörnlund ifrågasatte om det var fråga om förmögenhetsskatten
            på arbetande kapital, och det måste det väl rimligen vara. Jag
            tror inte att det kommer att innebära någon stor revolution. Man
            säger, åtminstone från de företag som jag känner från min kommun,
            att det inte kommer att göra det. De har ingen förmögenhetsskatt
            som de kommer att slippa. Det rör sig om kanske 10 % av företagen
            som kommer att beröras av det.
          </note>
          <note>
            Enligt vad jag förstår är det så att infrastrukturinvesteringarna
            i stort sett är inriktade på storstadsregionerna. Öresundsbron
            kommer naturligtvis att dra sina miljarder, och det kommer sannerligen
            inte att gynna vägarna i Norrbotten.
          </note>
          <note>
            Jag nämnde tidigare EG. I REK 87 sade Börje
          </note>
          <note>
            Hörnlund att mycket talar för att EG med stor sannolikhet kommer
            att medföra ökade regionala obalanser i Sverige, därför att obalanserna
            inom
          </note>
          <note>
            EG ökade under 1980-talet, därför att EG ej prioriterade den
            regionala balansen inom EGs medlemsstater, därför att detta är
            en direkt konsekvens av att man eftersträvar fullständigt fria
            kapitalrörelser och fri nedläggnings- och etableringsrätt, därför
            att EG vid ett närmare samarbete knappast kommer att ge regionalpolitiskt
            stöd till svenska regioner från sina fonder med tanke på Sveriges
            nivå på inkomster och arbetslöshet, och därför att EG i första
            hand kommer att främja tillkomsten av vidareförädlingsindustrier
            inom EG, eftersom arbetslösheten där är så mycket större. De fackliga
            organisationerna inom EG kommer dessutom att hårt bevaka var nyetableringar
            sker. EG ser de skandinaviska ländernas försök till regionalpolitik
            som något mycket främmande i europeiskt perspektiv. Man ser där
            Norden som en periferioch skogsregion, som turist- och råvaruproducerande
            region. Inför tänkbara förhandlingar med EG om svensk regionalpolitik
            i samband med ett närmande till EG och Europa bör
          </note>
          <note>
            Sverige rusta upp sin regionalpolitik högst väsentligt, som en
            motvikt till EG-marknadens koncentrationseffekter, sade Börje
            Hörnlund. --
          </note>
          <note>
            Jag skulle gärna vilja ha bekräftat att Börje
          </note>
          <note>
            Hörnlund står fast vid dessa ståndpunkter.
          </note>
          <note>
            När det gäller vattenkraftsvinsterna vill jag säga att om den
            här regeringen kommer att genomföra någon form av återföring av
            vattenkraftsvinsterna är det ett bevis för att opinionsarbete
            i fundamentala frågor ute i regionernas Sverige kan vara framgångsrikt
            oavsett vilken regering vi har.
          </note>
          <note>
            Anf. 32 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag vill tacka Sten-Ove Sundström för det sista
            anförandet.
          </note>
          <note>
            Sedan till vattenkraftsvinsterna. I den senaste regionalpolitiska
            utredningen -- som Bengt Hurtig så ivrigt citerar -- var fyra
            partier helt eniga om att det borde gå tillbaka 1 öre per kilovattimme.
            Det förslaget mottogs väldigt välvilligt av nästan alla remissinstanser.
            Jag hoppas att det som ett antal partier då tyckte också genomförs.
            Var jag står i frågan vet alla.
          </note>
          <note>
            Sedan till Bengt Hurtig. Det var och är så, att i EGs regionalpolitik
            finns mest om låg medelinkomst i förhållande till EG i övrigt.
            Så ser ju inte våra regionala problem ut, i varje fall inte så
            att vi stämmer med EG-normerna. Vårt problem är långa avstånd
            och gleshet. Dessa saker måste
          </note>
          <note>
            Sverige föra fram till EG som faktorer att ta hänsyn till i det
            fortsatta argumenterandet för rätten att driva en kraftfull regionalpolitik.
            Men än viktigare är att det ständigt, oavsett regering, finns
            en stark majoritet här i kammaren som är helt inriktad på att
            inte överge stora delar av landet.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1991/92:3 om den ekonomiska brottsligheten
          </note>
          <note>
            Anf. 33 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Hans Göran Franck har ställt fyra frågor till mig
            om bekämpningen av den ekonomiska brottsligheten. Han har frågat
            efter anledningen till att den ekonomiska brottsligheten inte
            är särskilt omnämnd i regeringsdeklarationen som prioriterad brottsbekämpning
            och om regeringen anser att resurserna behöver förstärkas för
            bekämpningen av sådan brottslighet och hur det i så fall skall
            ske. Vidare har han frågat om regeringen anser att det behövs
            en särskild myndighet som får ett samordnat ansvar för bekämpningen
            av den ekonomiska brottsligheten och hur regeringen vill förbättra
            informationen och undervisningen om ekobrott.
          </note>
          <note>
            När det gäller den första frågan vill jag peka på att det i regeringsförklaringen
            betonas att all brottsbekämpning kommer att tillmätas stor betydelse.
            Detta gäller självfallet även den ekonomiska brottsligheten. Att
            det samtidigt sägs att brottsbekämpningen i ökad utsträckning
            kommer att inriktas mot vålds- och narkotikabrott beror på att
            det är på dessa områden som de mest akuta bristerna finns. I ett
            läge där allmänheten upplever en klar brist i polisens möjligheter
            att upprätthålla ordning och säkerhet är det enligt min mening
            angeläget att prioritera brott mot enskilda.
          </note>
          <note>
            För att lyckas även med andra angelägna kriminalpolitiska uppgifter
            är det nödvändigt att återställa allmänhetens känsla av att ordning
            och säkerhet råder i samhället.
          </note>
          <note>
            Detta betyder inte att regeringen kommer att vara passiv när
            det gäller den ekonomiska brottsligheten. Även på detta område
            finns det problem och brister som det är angeläget att komma till
            rätta med. Som Hans Göran Franck vet har riksåklagaren och rikspolisstyrelsen
            fått i uppdrag att utreda olika frågor om den ekonomiska brottsligheten.
            Uppdraget omfattar såväl en kartläggning av det aktuella läget
            när det gäller myndigheternas insatser mot den ekonomiska brottsligheten
            som förslag till åtgärder på kort och lång sikt från statsmakternas
            och myndigheternas sida. I uppdraget ingår bl.a. att belysa om
            det behövs förändringar av polisens och åklagarnas utbildning
            om ekonomisk brottslighet och vilka förändringar som kan behöva
            göras när det gäller samverkan mellan olika personalkategorier.
          </note>
          <note>
            Riksåklagaren och rikspolisstyrelsen kommer att redovisa uppdraget
            före årsskiftet.
          </note>
          <note>
            Jag vill inte föregripa de slutsatser och förslag som riksåklagaren
            och rikspolisstyrelsen kommer att redovisa till regeringen. Jag
            anser därför att det inte är lämpligt att i dag lämna konkreta
            besked om övriga frågor som Hans Göran Franck har ställt till
            mig. När förslagen väl har beretts inom departementet skall jag
            gärna återkomma till Hans
          </note>
          <note>
            Göran Franck med besked om vilka ändringar som bör göras. Likaså
            kan jag då lämna besked om vilka organisatoriska åtgärder och
            utbildningsinsatser som bör genomföras för att möta kravet på
            en effektiv bekämpning av den ekonomiska brottsligheten.
          </note>
          <note>
            Jag vill dock redan nu framhålla att jag delar Hans
          </note>
          <note>
            Göran Francks uppfattning om att det är angeläget att bekämpa
            den ekonomiska brottsligheten. Och jag kan försäkra att regeringen
            är beredd att vidta de åtgärder som kan visa sig nödvändiga för
            att komma till rätta med också den här formen av brottslighet.
          </note>
          <note type="speaker">
            Anf. 34 HANS GÖRAN FRANCK (s):
          </note>
          <note>
            Herr talman! Jag ber att få hälsa Gun Hellsvik välkommen. Hennes
            fögderi kommer att bli föremål för vaksam, ingående och konstruktiv
            granskning.
          </note>
          <note>
            Det interpellationssvar hon lämnat i dag är otillfredsställande,
            men på sedvanligt sätt tackar jag för svaret.
          </note>
          <note>
            Gun Hellsvik har inget godtagbart försvar för att bekämpandet
            av den ekonomiska och organiserade brottsligheten inte skall utgöra
            ett prioriterat område i brottsbekämpningen på sätt det varit
            under en följd av år. Att detta inte direkt uttalas i regeringsförklaringen
            är oförsvarligt, men det skulle till nöds kunna förklaras med
            att texten i en sådan förklaring är begränsad.
          </note>
          <note>
            Men när Gun Hellsvik nu får möjligheten att utförligt besvara
            frågan är det uppseendeväckande att det inte var något förbiseende
            att ekobrotten icke skall utgöra ett prioriterat område. Det är
            i stället en medveten politik från moderata samlingspartiets sida,
            som har bekantgjorts tidigare. Det rör sig med andra ord om en
            renodlad högerpolitik, som Gun Hellsvik torgför, när hon förklarar
            att endast vålds- och narkotikabrott skall prioriteras.
          </note>
          <note>
            Det är inte så som hon säger att de akuta bristerna finns bara
            på dessa områden. Tvärtom är det så att det skett en eftersläpning
            på ekobrottsområdet som är allvarlig. Den eftersläpningen har
            ekonomiskt sett inte varit lika stor när det gäller vålds- och
            narkotikabrotten.
          </note>
          <note>
            När Gun Hellsvik förklarar detta med att narkotika- och våldsbrottsligheten
            riktar sig mot enskilda personer verkar det att så inte skulle
            vara fallet när det gäller ekobrottsligheten. Där har hon fel.
            I en TT-intervju uttalade hon bl.a., att regeringen Bildt vill
            fortsätta kampen mot våld och narkotika, men ser mindre allvarligt
            på ekobrottet.
          </note>
          <note>
            Det var ett citat från TT-nyheterna.
          </note>
          <note>
            Vålds- och narkotikabrott behöver med kraft förebyggas och beivras.
            Därom råder inga delade meningar. Men det är en helt ny kriminalpolitisk
            linje Gun Hellsvik introducerar på detta brottsområde med detta
            svar här i riksdagen.
          </note>
          <note>
            Riksdagen uttalade i våras att den ekonomiska brottsligheten
            leder till en rad skadeverkningar för samhället. Statens och kommunernas
            finanser påverkas negativt, varigenom fördelningspolitiska strävanden
            motverkas och snedvridna konkurrenssituationer uppstår mellan
            olika företag. Seriöst arbetande företag slås ut.
          </note>
          <note>
            Utgår man ifrån en samhällsförlust på 30 miljarder kronor till
            följd av ekobrott -- en lågt beräknad uppskattning -- då handlar
            det i praktiken om att varje enskild skattebetalare blir berövad
            5 000 kr.
          </note>
          <note>
            Tusentals enskilda företagare drabbas av snedvriden konkurrens,
            när ohederliga konkurrenter arbetar under andra och för dem gynnsammare
            ekonomiska förutsättningar.
          </note>
          <note>
            Till ekobrotten hör också miljöbrotten, som på ett sorgligt sätt
            eftersatts i brottsbekämpningen och som tillfogar praktiskt taget
            alla enskilda människor i arbete och natur väldiga skador.
          </note>
          <note>
            Värst av allt är kanske ändå att ekobrotten undergräver samhällsmoralen
            och samhällssolidariteten. De hotar därför ytterst den enskildes
            krav på välfärd och rättvisa.
          </note>
          <note>
            Det är nu viktigt att få besked ifrån moderaternas koalitionspartner
            om de verkligen delar denna mycket märkliga uppfattning som Gun
            Hellsvik givit uttryck för.
          </note>
          <note>
            Som Gun Hellsvik vet har rikspolisstyrelsen och riksåklagaren
            redovisat sin syn på ekobrottsligheten i utförliga yttranden till
            den dåvarande regeringen i maj månad detta år. De har beretts
            tillfälle att ytterligare precisera sin uppfattning och sina förslag.
            Redan nu finns emellertid ett rikhaltigt underlag från olika håll,
            inte minst från BRÅ för att ange regeringens grundinställning
            till de frågor jag ställt till Gun
          </note>
          <note>
            Hellsvik.
          </note>
          <note>
            Syftet med interpellationen var givetvis att få till stånd en
            dialog med regeringen för att påverka budgetpropositionen såvitt
            gäller detta viktiga brottsområde. Det kan väl inte vara regeringens
            mening att vi inte skall ha en debatt om inriktningen av politiken
            på detta område förrän vid årsskiftet?
          </note>
          <note type="speaker">
            Anf. 35 LARS BÄCKSTRÖM (v):
          </note>
          <note>
            Herr talman! Hans Göran Franck har ställt en mycket viktig interpellation,
            och han har också fått ett svar. Jag får tacka Hans Göran Franck
            för att han ställt frågan så att vi fick detta svar.
          </note>
          <note>
            Han sade att statsrådet Hellsvik var välkommen i debatten. Jag
            deltar sällan i interpellationsdebatter och jag kommer inte ifrån
            justitieutskottet utan från annat håll, från skatteutskottet.
            Jag sätter min förhoppning till att jag inte skall behöva möta
            statsrådet i så många debatter kring denna fråga.
          </note>
          <note>
            Men man får inte varje begäran bönhörd, och jag är rädd att just
            denna förhoppning kommer att grusas när jag läser det svar Hans
            Göran Franck har fått. Vi kanske får återkomma ett par gånger
            tills vi har en mer rimlig syn tillsammans på frågan.
          </note>
          <note>
            Varför är problemställningen allvarlig? Hans
          </note>
          <note>
            Göran Franck har tagit upp några synpunkter. Jag kan bara understryka:
            Den drar undan inkomster för det allmänna. Vi får ett högre skattetryck
            än nödvändigt, eller ett större budgetunderskott än nödvändigt.
            I Sveriges fall gäller bägge problemen.
          </note>
          <note>
            Vidare har vi den orättfärdiga konkurrensen. Detta är en dysfunktion
            i marknaden. För partier som säger sig värna marknaden måste det
            absolut vara viktigt att ta upp denna probleminställning. Den
            driver upp prisnivåer, den minskar lönsamhet, den fördelar produktionsresurser
            fel, den hämmar produktivitet och den stimulerar seriösa företagare
            -- vilket merparten är -- att tulla på lagens råmärken.
          </note>
          <note>
            Det är alltså en marknadsdysfunktion som måste åtgärdas.
          </note>
          <note>
            Vidare har vi negativa spridningseffekter på andra områden: Kan
            de, så kan jag. Detta sprider sig också till andra brottsområden.
            Detta är ju ett vanligt tjusighetsargument inom traditionell brottslighet:
            Varför gör man inget åt de här ekonomiska brottslingarna.
          </note>
          <note>
            För det fjärde är det fördelningseffekterna, som är väl kända.
            Det måste alltså göras insatser för att dra in pengar, för att
            skapa rättvisa konkurrensförutsättningar, för att hävda våra allmänna
            rättsprinciper och för att få till stånd preventiva effekter.
            Här säger statsrådet att det skall komma åtgärder. Jo, men hon
            bör kunna svara tydligare om inriktningen på åtgärderna och viljeinriktningen.
            Statsrådet säger att detta naturligtvis också är viktigt, men
            den som ler mot alla, som älskar alla, har en tendens att icke
            le mot någon i det verkliga livet, och den som prioriterar allt
            prioriterar inget.
          </note>
          <note>
            Det finns möjligheter att göra saker. En metod när man vill le
            mot alla och säger att allt är viktigt är att utöka resurserna.
            Men tänker statsrådet gå med på att utöka resurserna generellt
            sett? Det rullar redan ganska stora sparbeting överallt, bl.a.
            inom statlig administration, och det är delvis dessa sparbeting
            som har resulterat i att ambitionsnivåerna har sänkts. Få politiker
            vill stå i denna talarstol och berätta hur lågt nedskruvade ambitionsnivåerna
            är, då det skulle hota den allmänna rättsuppfattningen i landet.
            Så kan vi inte ha det i längden, då det är en alltför talande
            tystnad.
          </note>
          <note>
            Statsrådet säger att detta icke drabbar enskilda. Jo, det drabbar
            det allmänna, det drabbar de enskilda.
          </note>
          <note>
            Det drabbar den seriöse åkare som har att möta en annan åkare
            som inte iakttar lagens varken bokstav eller anda. Det drabbar
            den seriöse restaurangidkare som har att möta konkurrens från
            någon som struntar i rättsreglerna. Den ekonomiska brottsligheten
            drabbar enskilda med förfärande kraft och leder till konkurser.
            BRÅ
          </note>
          <note>
            säger att det i uppemot tre fjärdedelar av konkurserna kan finnas
            misstanke om brott. BRÅ
          </note>
          <note>
            tar kanske i -- jag har inte nog kunskap om det --
          </note>
          <note>
            men hälften är illa nog.
          </note>
          <note>
            Riksskatteverket har redovisat att man har fordringar på 450
            000 gäldenärer om oindrivna skatter på 26 miljarder. 2 575 av
            dessa 450 000 har skulder på 9,1 miljarder.
          </note>
          <note>
            Jag kan här visa statsrådet en tjock bunt med många konkurser,
            och den måste minskas.
          </note>
          <note>
            Myndigheterna säger själva att det nu finns ungefär
          </note>
          <note>
            4 000 konkurser med misstanke om brott och att man har resurser
            att utreda 1 000. Om vi studerar affärstidningarna ser vi att
            vissa företagare på marknaden -- t.o.m. ibland i oskön förening
            med bankväsendet -- har satt i system att använda planerade konkurser
            som ett konkurrensmedel.
          </note>
          <note>
            Detta måste åtgärdas lagstiftningsvägen, för annars fungerar
            inte marknaden.
          </note>
          <note>
            Det sker en explosiv ökning av antalet skönstaxeringar. I Stockholm
            skönstaxeras 10 %, eller 8 000, av alla bolag. Här finns i många
            fall möjligheter att begå brott, och detta måste åtgärdas.
          </note>
          <note>
            Vad statsrådet kan göra, om hon inte kan ge mer resurser, är
            att omfördela resurser och effektivisera verksamheten. I en kommande
            replik skall jag visa på några möjligheter som statsrådet kan
            ta med i sitt arbete, men statsrådet måste själv i denna debatt
            rimligen ge fler alternativ. Länspolismästare
          </note>
          <note>
            Wranghult har visat alternativ och har begärt 36
          </note>
          <note>
            ekoutredare. Det finns alltså konkreta alternativ att ta fasta
            på, men jag får återkomma till dem i en replik.
          </note>
          <note type="speaker">
            Anf. 36 INGBRITT IRHAMMAR (c):
          </note>
          <note>
            Herr talman! Det var bra att justitieministern i sitt svar betonade
            att all brottsbekämpning skall tillmätas stor betydelse och att
            det därmed klarlades att den ekonomiska brottsligheten är viktig
            att bekämpa.
          </note>
          <note>
            Inom centern har vi länge arbetat för ökade resurser till bl.a.
            polisen, för att den skall kunna bedriva en mera aktiv brottsbekämpning
            på flera områden, däribland det ekonomiska området. Vi har betonat
            både vålds- och narkotikabekämpning, men också kampen mot den
            ökande ekonomiska brottsligheten. Vi har därtill framhållit nödvändigheten
            av att särskilt uppmärksamma brott begångna av unga lagöverträdare.
            Vi har framhållit att den s.k. vardagsbrottsligheten, som lägenhetsinbrott,
            är viktig att bekämpa, eftersom den typen av brott särskilt hårt
            kan drabba den enskilde. Samtidigt har vi betonat det brottsförebyggande
            arbetet i dess helhet och fört fram krav på förbättringar i stödet
            till brottsoffren.
          </note>
          <note>
            Den här gjorda uppräkningen av viktiga frågor att arbeta med
            inom det kriminalpolitiska området har jag gjort för att samtidigt
            illustrera svårigheterna med att kort uttrycka vad som är viktigt
            att prioritera för regeringen inom brottsbekämpningen -- något
            som också framgår av regeringsförklaringen.
          </note>
          <note>
            Jag tolkar alltså inte Gun Hellsviks svar i dag såsom
          </note>
          <note>
            Hans Göran Franck och Lars Bäckström har tolkat det. För de personer
            som möjligtvis har kunnat misstänka att vår icke-socialistiska
            regering inte skulle anse att det är viktigt att bekämpa den ekonomiska
            brottsligheten, har Gun Hellsvik tvärtom klarlagt att så icke
            är fallet. Därför tackar jag för det klarläggande svaret på den
            punkten.
          </note>
          <note>
            Däremot håller jag med om att denna syn inte klargjordes i TT-intervjun.
          </note>
          <note>
            Den ekonomiska brottsligheten är viktig att bekämpa, bl.a. därför
            att den är så oerhört omfattande och invecklad. Hans Göran Franck
            har i sin interpellation gett exempel på hur pass utbredd den
            är och vad den kostar den enskilde och samhället. Lars Bäckström
            nämnde restaurangrörelsen för att visa hur den enskilde drabbas.
            Jag skall nämna en annan rörelse, nämligen taxirörelsen. Där är
            man över hela landet upprörd över att de som verkligen sköter
            sig ordentligt har svårare att få rörelsen att gå ihop än de som
            håller undan pengar.
          </note>
          <note>
            Det rör sig alltså om miljardtals kronor som undanhålls. Jag
            kan bara instämma i faktauppgifterna i interpellationen och uppgifterna
            om bristen på resurser för att utreda de ekonomiska brotten.
          </note>
          <note>
            Här har nu vår nya borgerliga regering uttalat --
          </note>
          <note>
            vilket gläder oss i centern, eftersom vi så länge har kämpat
            för detta -- att utbildningen av poliser skall utökas. Den förra
            socialdemokratiska regeringen, som Hans Göran Franck representerar,
            drog ned på utbildningen trots att polisbristen var så allvarlig,
            och det drabbade självfallet bekämpningen av den ekonomiska brottsligheten.
            Både Hans Göran
          </note>
          <note>
            Franck och Lars Bäckström kan därför glädja sig åt vår nya regering,
            som tillför polisen mer resurser och gör det möjligt att bekämpa
            även ekonomisk brottslighet bättre . Men det fordras mycket mer
            än att utbilda fler poliser.
          </note>
          <note>
            Risken för upptäckt och straff vid ekonomisk brottslighet är
            i dag nästan försumbar, om inte brottet är av ganska enkel beskaffenhet
            eller rör små belopp. De stora och svåra ekonomiska brottslingarna
            klarar sig vanligtvis undan upptäckt och straff. Detta är oroande,
            eftersom avancerad ekonomisk brottslighet ofta har förgreningar
            utomlands eller ingår i annan svårartad brottslighet, t.ex. narkotikabrottslighet.
          </note>
          <note>
            Herr talman! Ett par andra ekonomiska brott som inte har nämnts
            är databrott och försäkringsbedrägerier. I stället för kofot använder
            tjuven i dag datorn. 10 % av skadeanmälningarna gäller försäkringsbluffar,
            enligt tillgänglig statistik.
          </note>
          <note>
            I fjol motionerade bl.a. jag själv om att en översyn borde ske,
            där man t.ex. skulle undersöka varför så få misstänkta ekonomiska
            brott anmäls, varför domstolarna dömer till ganska milda straff
            m.m.
          </note>
          <note>
            Detta tillsammans med andra liknande motionskrav godkändes och
            ledde till ett tillkännagivande till regeringen om en översyn,
            till vilken det hänvisas i svaret. Jag kommer nu med stort intresse
            att se fram mot den redovisning som skall ske före årsskiftet.
            Jag förväntar mig att man tar krafttag mot den ekonomiska brottsligheten.
          </note>
          <note type="speaker">
            Anf. 37 JERRY MARTINGER (m):
          </note>
          <note>
            Herr talman! Det är klart att den ekonomiska brottsligheten inte
            bara drabbar det allmänna, utan också enskilda människor. I ett
            större perspektiv förhåller det sig naturligtvis så att ekonomiska
            brott som riktas mot stat eller kommun ytterst slår tillbaka mot
            enskilda individer i deras egenskap av skattebetalare.
          </note>
          <note>
            Dessutom kan ett ekobrott många gånger innebära att brottslingen
            skaffar sig konkurrensfördelar.
          </note>
          <note>
            Den näringsidkare som sköter sina affärer på ett hederligt sätt
            blir i praktiken ett offer för den ekonomiska brottsligheten när
            han konkurreras ut av en annan näringsidkare som kommit sig fram
            genom olika former av fiffel och båg.
          </note>
          <note>
            Man får inte heller glömma bort den typ av ekonomisk brottslighet
            som består i olika former av bedrägeribrott, förskingringsbrott,
            konkursbrott och trolöshetsbrott. I dessa fall drabbas enskilda
            individer och företag i första hand. Ekonomiska brott är alltså
            inte bara skattefusk.
          </note>
          <note>
            Icke desto mindre utgör naturligtvis skattefifflet en betydande
            del av den ekonomiska brottsligheten.
          </note>
          <note>
            Jag vill påstå att det i stor utsträckning är socialdemokraterna
            som har banat väg för den typen av ekobrottslighet. Det är ju
            under den socialdemokratiska högskattepolitiken som den ekonomiska
            brottsligheten vuxit fram. På 40-talet,
          </note>
          <note>
            50-talet och 60-talet -- när människor trots allt upplevde skatterna
            som mer rimliga -- fanns inga skalbolag och andra tvivelaktiga
            konstruktioner.
          </note>
          <note>
            Om vi hade skatter som medborgarna upplevde som rimliga skulle
            det inte finnas samma intresse av att fiffla och försöka komma
            undan skatt som nu.
          </note>
          <note>
            Då skulle rent av fler människor betala sina skatter.
          </note>
          <note>
            Vi skulle få in mer skattepengar och därmed få ökade resurser
            för stat och kommun.
          </note>
          <note>
            Vi moderater har under årens lopp kritiserat flera av de lagar
            som finns på den ekonomiska brottslighetens område. Och vi har
            inte varit ensamma. Det har inom brottsförebyggande rådet
          </note>
          <note>
            (BRÅ) -- där bl.a. Hans Göran Franck är styrelseledamot -- gjorts
            en utvärdering i det här sammanhanget. Utvärderingen var en svidande
            kritik mot de här lagarna.
          </note>
          <note>
            I BRÅs rapport sägs följande:
          </note>
          <note>
            ''Slutsatsen efter den utvärdering som redovisas i denna rapport
            är emellertid att arbetet med ekonomisk brottslighet kom att bedrivas
            på ett felaktigt sätt. Det slarvades med fakta när det gällde
            de företeelser som skulle förebyggas/bekämpas, det framlades illa
            beredda lagförslag under alltför stor tidspress och man hade en
            principiellt alltför lättsinnig inställning till rättssäkerhetsfrågornas
            betydelse.''
          </note>
          <note>
            Det är hårda ord för att vara en utredning från
          </note>
          <note>
            BRÅ. Men vi kan också se tydliga exempel som passar in på BRÅs
            beskrivning. Det räcker att jag nämner fallet Halvar Alvgard.
          </note>
          <note>
            Eftersom Alvgard varit offer för den socialdemokratiska politiken
            på det här området hade det varit klädsamt om den socialdemokratiska
            regeringen hade ordnat upp sitt mellanhavande med Alvgard innan
            den avgick. Nu sköt man ifrån sig frågan så att den borgerliga
            regeringen fick ta itu med den som en av sina första åtgärder.
            Jag tycker, herr talman, att detta var svagt av socialdemokraterna.
            Mycket svagt!
          </note>
          <note>
            När Hans Göran Franck antyder att vi moderater skulle vara mindre
            intresserade av åtgärder mot den ekonomiska brottsligheten kan
            jag upplysa honom om att jag senast i en riksdagsdebatt den 24
          </note>
          <note>
            april i år för moderata samlingspartiets räkning bl.a. uttalade
            att den ekonomiska brottsligheten, sådan som den utvecklats i
            sina nyare former, är allvarlig och äventyrar mycket viktiga intressen
            och att denna typ av brottslighet därför måste prioriteras.
          </note>
          <note>
            Men i samma debatt sade jag också att en prioritering inte får
            ske på bekostnad av kampen mot sådan brottslighet som mer konkret
            slår mot de enskilda människorna, t.ex. rån och andra våldsbrott.
            Här måste alltid den regeln gälla att när gamla fru Johansson
            ligger nedslagen och blöder --
          </note>
          <note>
            då är det viktigare att polisen åker till henne än att man utreder
            ekonomiska brott.
          </note>
          <note>
            Sedan kan man naturligtvis diskutera om det är klokt att statsmakterna
            över huvud taget prioriterar olika delar av brottsbekämpningen
            annat än genom själva lagstiftningen. Redan i varje brottsparagraf
            finns ju en typ av prioriteringsanvisning genom att där anges
            en viss straffskala. Utgångspunkten borde nog i stället vara att
            polisen i ett läge då dess resurser är hårt pressade gör prioriteringar
            med utgångspunkt från varje brotts straffvärde, vilket skulle
            innebära att ett allvarligt brott alltid skall gå före ett mindre
            allvarligt brott.
          </note>
          <note>
            Huvudregeln måste vara att varje brott som upptäcks och faller
            under allmänt åtal skall åtgärdas. Vad det handlar om är att staten
            måste ställa nödvändiga resurser till exempelvis polisens förfogande.
            Och på den punkten har socialdemokraterna minsann inte gjort någon
            större insats.
          </note>
          <note>
            Den socialdemokratiska polispolitiken under 1980-
          </note>
          <note>
            talet har varit förödande för alla typer av brottsbekämpning.
            Hans Göran Franck som här talar så varmt för åtgärder mot den
            ekonomiska brottsligheten har själv varit med och drivit igenom
            den ena urholkningen efter den andra av polisens resurser.
          </note>
          <note>
            Det är svårt att ta Hans Göran Francks ord på allvar när han
            talar om den ekonomiska brottsligheten, eftersom han själv har
            varit med och ryckt undan mattan för polisen på det här området.
          </note>
          <note>
            (forts. 10 §)
          </note>
          <note>
            9 § Information från regeringen om EES-
          </note>
          <note>
            avtal
          </note>
          <note>
            Anf. 38 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Efter två års intensivt förhandlingsarbete är EES-avtalet
            i hamn. Att kunna konstatera detta första gången som jag har tillfälle
            att informera riksdagen om Europafrågan är givetvis särskilt glädjande.
          </note>
          <note>
            Det handlar om det mest omfattande avtal som
          </note>
          <note>
            Sverige, och för den delen också EG, någonsin har ingått. Från
            den 1 januari 1993 bildar de sju EFTA-
          </note>
          <note>
            länderna och de tolv EG-länderna en enda stor europeisk marknad
            med fri rörlighet för varor, tjänster, kapital och personer. Samtidigt
            fördjupas samarbetet på en rad andra områden. Totalt omfattas
            nu 350 miljoner människor av EES.
          </note>
          <note>
            Det är ett avtal i tiden; en ny och viktig byggsten i den europeiska
            arkitekturen. För Sveriges del innebär avtalet en mycket påtaglig
            förstärkning av vårt samarbete med EG. Det är därmed också ett
            viktigt steg på vägen mot svenskt medlemskap i
          </note>
          <note>
            EG.
          </note>
          <note>
            Det är ett avtal som underlättar våra ansträngningar att bryta
            den ekonomiska stagnationen och främja ekonomisk tillväxt, och
            därmed att utveckla välfärdspolitiken. Det är ett avtal som öppnar
            nya horisonter -- för individer och företag. Det är ett avtal
            som ger oss möjlighet att upprätthålla en hög nivå när det gäller
            skydd för hälsa, miljö och säkerhet och som banar vägen för ett
            förstärkt internationellt samarbete på miljövårdsområdet.
          </note>
          <note>
            Det är ett avtal som förbättrar förutsättningarna för vårt land
            att aktivt medverka i arbetet för att bygga ett nytt Europa.
          </note>
          <note>
            Herr talman! Slutförhandlingen ägde rum vid parallella ministermöten
            EFTA--EG i Luxemburg den 21--22 oktober. Strax före kl. 03.00
            på morgonen den 22 oktober löstes den allra sista återstående
            politiska frågan i förhandlingarna --
          </note>
          <note>
            fisket. Denna fråga, regionalfonden till stöd för de mindre utvecklade
            regionerna i EG och transittrafiken genom Schweiz och Österrike
            blev de dominerande ämnena vid ministermötet. Det var väntat.
          </note>
          <note>
            Först några ord om dessa tre frågekomplex.
          </note>
          <note>
            Fisket -- marknadstillträdet: EGs bud förbättrades något genom
            sänkning av tullarna för vissa fiskeprodukter. För svensk del
            underlättas nu fiskeexporten till EG högst väsentligt.
          </note>
          <note>
            Fisket -- resurser: Norge accepterade en höjning av existerande
            fiskekvoter för EG, och en särskild kvot beviljades de sämre lottade
            EG-länderna.
          </note>
          <note>
            Sverige som också har ombetts att medverka i en lösning av resursfrågan
            har förklarat sig redo att konsolidera 1986 års avtal om fiskekvoter
            i
          </note>
          <note>
            Östersjön i ograverat skick.
          </note>
          <note>
            I fråga om investeringar i fiskesektorn medges
          </note>
          <note>
            Island och Norge alltjämt rätt att tillämpa nationell lagstiftning.
          </note>
          <note>
            I fråga om regionalfonden uppnåddes en kompromiss bestående av
            en lånefacilitet, s.k.
          </note>
          <note>
            mjuka lån, om totalt 1,5 miljarder ecu över fem år samt 500 miljoner
            ecu i gåvodel, dvs. totalt motsvarande ca 15 miljarder kronor.
            För Sveriges del innebär detta ett årligt bidrag om 247 milj.kr.
          </note>
          <note>
            under de närmaste fem åren.
          </note>
          <note>
            Osäkerhet rådde in i det sista om transittrafiken genom Schweiz
            och Österrike. De bilaterala transitavtalen mellan EG å ena sidan
            och Schweiz och Österrike å den andra godkändes dock slutligen
            sedan en kompromiss uppnåtts mellan EG och
          </note>
          <note>
            Österrike som innebär en successiv minskning av koldioxidutsläppen
            från transitfordonen.
          </note>
          <note>
            Vad innebär då EES-avtalet? Riksdagen har informerats fortlöpande
            om förhandlingarna. Vi har i dagarna ställt samman en redovisning
            av huvudinnehållet i avtalet som givits en vid spridning. Jag
            nöjer mig därför med en summarisk sammanfattning.
          </note>
          <note>
            För det första varuområdet:
          </note>
          <note>
            -- I fråga om den handelspolitiska ramen har förhandlingarna
            lett fram till ett avsevärt förbättrat frihandelsområde.
          </note>
          <note>
            -- CECA-avtalet för kol- och stålsektorn fortsätter att gälla.
            För svensk stålindustri har risken för protektionistiska ingrepp
            nu undanröjts genom kompletteringar i EES-avtalet.
          </note>
          <note>
            -- Handeln med specifika produkter med anknytning till jordbrukssektorn
            kommer att underlättas. Bilaterala ömsesidiga liberaliseringsavtal
            har slutits. Gränskontrollerna kommer tills vidare att bibehållas.
            Avtalet skall emellertid medföra förenklade och förbättrade gränskontrollformaliteter.
          </note>
          <note>
            -- Gemensamma skärpta regler på konkurrensområdet (fusionskontroll,
            statsstödsdisciplin, kartellförbud m.m.) skall gälla.
          </note>
          <note>
            -- Så långt som möjligt skall existerande tekniska handelshinder
            som uppstår till följd av skiljaktiga tekniska föreskrifter avvecklas
            och uppkomsten av nya förhindras.
          </note>
          <note>
            -- Ett av problemområdena i detta sammanhang har varit EGs och
            EFTA-ländernas olika kravnivåer rörande miljö, hälsa och säkerhet.
          </note>
          <note>
            EFTA-länderna har i avtalet lyckats slå vakt om väsentliga skyddsnormer,
            bl.a. mot bakgrund av att
          </note>
          <note>
            EG avser att införa skärpta krav på en rad områden.
          </note>
          <note>
            -- Vi behåller alltså våra förbud och regler vad gäller farliga
            ämnen och kemikalier (t.ex. asbest).
          </note>
          <note>
            Vi har också fått en rad andra undantag och övergångsarrangemang
            (t.ex. för bilavgaser och freoner).
          </note>
          <note>
            -- Härutöver innehåller EES-avtalet gemensamma regler på det
            veterinära och fytosanitära området.
          </note>
          <note>
            -- EES-avtalet omfattar vidare gemensamma upphandlingsregler
            för statliga, regionala och kommunala myndigheter. EFTA-ländernas
            näringsliv får nu rätt att konkurrera på EGs hittills stängda
            offentliga upphandlingsmarknader. Vi talar här om en för svenskt
            näringsliv viktig marknad på 10--12 miljarder kronor om dagen.
          </note>
          <note>
            -- Antidumpingsåtgärder och utjämningstullar skall i princip
            inte tillämpas inom EES på de områden där EFTA tagit över EG-reglerna
            fullt ut.
          </note>
          <note>
            För det andra kapital och tjänster:
          </note>
          <note>
            -- Utgångspunkten är att liberalisera och harmonisera kapitalrörelser
            och handeln med tjänster fullt ut inom hela EES-området. Fria
            kapitalrörelser är en förutsättning för fri etablering.
          </note>
          <note>
            -- Ekonomiskt och monetärt samarbete stärks genom löpande samråd
            och informationsutbyte.
          </note>
          <note>
            -- Förutsättningarna för industrins och servicebranchens konkurrenskraft
            förbättras genom gemensamma regler för finansiella tjänster, transporter,
            audiovisuella tjänster, telekommunikationer och nya teknologier.
          </note>
          <note>
            För det tredje personens rörlighet:
          </note>
          <note>
            -- Här handlar det om att skapa gemensam västeuropeisk arbetsmarknad,
            som också omfattar arbetstagarnas familjemedlemmar, socialförsäkringsskydd
            för migrerande arbetstagare, etableringsrätt för självständiga
            näringsidkare, ömsesidigt erkännande av examina och förenklad
            gränskontroll.
          </note>
          <note>
            För det fjärde angränsande politikområden:
          </note>
          <note>
            -- EES omfattar också en rad samarbetsområden som inte direkt
            hänför sig till någon av de fyra friheterna men som utgör viktiga
            delar i ett utvidgat europeiskt samarbete.
          </note>
          <note>
            -- Sammantaget omfattas tolv delområden:
          </note>
          <note>
            bolagsrätt, sociala frågor, miljö, konsumentskydd, forskning
            och utveckling, utbildning, små och medelstora företag, turism,
            medborgarnas Europa
          </note>
          <note>
            (ett samlingsbegrepp för åtgärder som främjar den enskilda medborgaren
            i hans eller hennes verksamhet), räddningstjänst, statistik samt
            ekonomisk och social utjämning mellan regioner.
          </note>
          <note>
            -- Parterna har även kommit överens om att konsultera varandra
            i utrikespolitiska frågor.
          </note>
          <note>
            Så till EES-avtalets form:
          </note>
          <note>
            -- Avtalet kommer att innehålla en huvuddel där samarbetets mål
            och medel, de materiella bestämmelserna om de fyra ovannämnda
            friheterna och angränsande politikområden samt EES-
          </note>
          <note>
            institutionerna regleras. Denna del av avtalet kommer således
            motsvara den s.k. primära EG-
          </note>
          <note>
            rätten, i första hand Romfördragets regler.
          </note>
          <note>
            -- I bilagor till avtalet skall relevanta regler i den s.k. sekundära
            EG-rätten tas in och anpassas till ett
          </note>
          <note>
            EES-sammanhang. Det sker genom en hänvisningsteknik, dvs. bestämmelserna
            tas inte in i fulltext i själva avtalet.
          </note>
          <note>
            -- Översättning av bestämmelserna pågår, eftersom dessa i sin
            helhet skall publiceras på svenska.
          </note>
          <note>
            -- EES-samarbetet kommer att bygga på gemensamma former för beslutsfattande.
          </note>
          <note>
            -- På ministernivå inrättas ett EES-råd med deltagande av samtliga
            EFTAs och EGs medlemsländer samt EG-kommissionen.
          </note>
          <note>
            -- Det löpande arbetet kommer att avse både ändringar i de avtalade
            EES-reglerna och helt nya
          </note>
          <note>
            EES-regler.
          </note>
          <note>
            -- Beslut skall förberedas genom fortlöpande konsultationer.
            EFTA-länderna får rätt att när som helst och på vilken nivå som
            helst begära konsultationer om olika frågor och problem.
          </note>
          <note>
            -- Besluten skall fattas i ett gemensamt EES-organ, som också
            skall svara för förvaltningen av avtalet.
          </note>
          <note>
            -- För att motverka allvarliga ekonomiska, samhälleliga eller
            miljömässiga störningar har en allmän skyddsklausul införts i
            avtalet. Detta innebär att enskilda länder har rätt att temporärt
            göra avsteg från avtalets regler, dock med risk för motåtgärder.
          </note>
          <note>
            -- EGs existerande regelverk undergår kontintuerlig revidering
            i form av tillägg, tillämpningsbestämmelser och ändringar. Det
            arbetet utförs i ett stort antal kommittéer inom EG-
          </note>
          <note>
            kommissionen. I denna process skall EFTA-
          </note>
          <note>
            länderna delta med experter på de områden som berörs av samarbetet.
          </note>
          <note>
            -- För de rättsliga avgörandena på internationell nivå kommer
            en gemensam EES-domstol att inrättas. Ett parlamentarikerorgan
            kommer att inrättas för samråd mellan parlamentariker i
          </note>
          <note>
            EFTA-länderna och EG-parlamentet. Likaså förutses ett samrådsorgan
            med arbetsmarknadens parter.
          </note>
          <note>
            Herr talman! Tidsplanen för det fortsatta arbetet med EES-avtalet
            är följande:
          </note>
          <note>
            -- parafering i november,
          </note>
          <note>
            -- undertecknande före utgången av detta år,
          </note>
          <note>
            -- på sedvanligt sätt inhämtande av synpunkter genom remissförfarande
            under november--
          </note>
          <note>
            december,
          </note>
          <note>
            -- proposition i vinter, och
          </note>
          <note>
            -- slutförande och ratificering under våren/försommaren.
          </note>
          <note>
            Vår självklara utgångspunkt är att avtalet skall godkännas och
            ratificeras av alla de deltagande länderna. Om så trots allt inte
            skulle ske, är parterna överens om att en diplomatkonferens skall
            inkallas för att diskutera det uppkomna läget.
          </note>
          <note>
            Herr talman! Man möter ibland föreställningen att ett EES-avtal
            -- och i förlängningen ett medlemskap i EG -- skulle lösa alla
            våra ekonomiska problem. Detta är inte riktigt.
          </note>
          <note>
            Grunden härför måste vi lägga på hemmaplan --
          </note>
          <note>
            genom en sund ekonomisk politik. Anpassningen till nya internationella
            konkurrensförhållanden kommer inte heller att bli smärtfri. I
            varje omställning finns både vinnare och förlorare. Men genom
            EES-avtalet ges bättre förutsättningar för en sund utveckling
            av den svenska samhällsekonomin.
          </note>
          <note>
            Ett svenskt medlemskap i EG kan bli aktuellt tidigast 1995. Genom
            EES-avtalet får vi nu tillträde till EGs inre marknad den 1 januari
            1993.
          </note>
          <note>
            Genom EES-avtalet etableras också en högre nivå av samverkan
            mellan alla EFTA-länder och EG.
          </note>
          <note>
            När Sverige blir medlem i EG kommer vi därför att fortsatt ha
            ett väl utbyggt samarbete med de EFTA-
          </note>
          <note>
            länder som väljer att stå utanför EG. Inom EES-
          </note>
          <note>
            avtalets ram skapas också bättre förutsättningar för ett utbyggt
            nordiskt samarbete.
          </note>
          <note>
            Med EES-avtalet som bas har Sverige tagit ett stort steg på vägen
            mot medlemskap i EG.
          </note>
          <note>
            Till sist vill jag understryka att det varit en stor styrka i
            förhandlingarna att vi har haft en så bred enighet i riksdagen
            såväl om inriktningen av politiken i stort som om uppläggningen
            av förhandlingsarbetet. Regeringen är angelägen om att slå vakt
            om denna enighet när vi med EES-
          </note>
          <note>
            avtalet i botten går vidare mot ett svenskt medlemskap i EG.
          </note>
          <note type="speaker">
            Anf. 39 INGELA MÅRTENSSON (fp):
          </note>
          <note>
            Herr talman! Jag skulle vilja ställa en fråga angående flyktingpolitiken
            och hur EES-avtalet påverkar flyktingpolitiken. Efter vad jag
            förstår av statsrådets redogörelse kommer det att bli fri rörlighet
            för människor från den 1 januari 1993. Jag skulle därför vilja
            ha litet upplysningar om hur man har diskuterat i den frågan.
          </note>
          <note type="speaker">
            Anf. 40 PIERRE SCHORI (s):
          </note>
          <note>
            Herr talman! Jag vill tacka Ulf Dinkelspiel för informationen.
          </note>
          <note>
            EES är ju -- och det tål att upprepas -- inte bara av stor ekonomisk
            betydelse, utan det var också ett politiskt och psykologiskt genombrott.
            Avtalet är ju också ett handfast bevis på att den strategi vi
            har valt under de senaste åren var riktig. Det fanns de som misströstade
            och talade om missbedömningar osv. så sent som i somras. Avtalet
            är nu för svenskt vidkommande kronan på verket efter flera års
            hårt lagarbete. Jag vill särskilt rikta ett tack till Ulf
          </note>
          <note>
            Dinkelspiel, Frank Belfrage, Christer Asp och Stig
          </note>
          <note>
            Brattström för deras insatser. Vi är, herr talman, utomordentligt
            lyckligt lottade som inför det fortsatta arbetet har en stor stab
            av goda, högt kvalificerade tjänstemän i regeringskansliet.
          </note>
          <note>
            Nu gäller det att gå vidare utöver de ekonomiska frågorna med
            det politiska och sociala innehållet.
          </note>
          <note>
            Det gäller jämställdheten, miljön, löntagarnas rättigheter, det
            parlamentariska inflytandet och demokratin över huvud taget.
          </note>
          <note>
            Miljön är ett gott exempel på hur den svenska förhandlingstekniken
            har varit lyckosam. Vi valde i förhandlingarna att inte ge efter,
            att inte anpassa oss till den lägre, nuvarande EG-nivån, och vi
            medgav inte heller undantag. I stället valde vi att stegvis harmonisera
            på en allt högre gemensam nivå.
          </note>
          <note>
            I det vidare arbetet, när det gäller att se det ekonomiska, det
            politiska och det sociala sammanhanget som en fråga med lika stora
            inbördes värden, vill socialdemokratin för sin del medverka till
            att ge sitt bidrag i det vidare arbetet i nationens intresse.
            Vi blir inte mindre svenska för att vi blir blir av européer.
          </note>
          <note>
            Min fråga till Ulf Dinkelspiel blir följande: Nu när onekligen
            stora resurser som tidigare varit kopplade till EES-arbetet kan
            frikopplas, kommer de då att kunna sättas in med full kraft för
            att verka för våra hjärtefrågor på de sociala områdena, så att
            vi där når samma goda resultat som vi har nått på miljöområdet?
          </note>
          <note type="speaker">
            Anf. 41 GUDRUN SCHYMAN (v):
          </note>
          <note>
            Herr talman! Jag tillhör inte den breda majoritet som har funnits
            i kammaren, men jag anser mig tillhöra en mycket bred majoritet
            utanför kammaren, som menar att det är svårt att ta ställning
            till avtalet och vara så överlycklig som alla är på grund av att
            vi vet så litet om vad det egentligen kommer att innebära. Därför
            är en av mina frågor: Hur skall regeringen nu bära sig åt för
            att få den breda enigheten i kammaren att också vila på en bred
            enighet utanför kammaren, dvs. hur skall informationen om innebörden
            i avtalet komma ut och när? Jag anser att det är bråttom.
          </note>
          <note>
            Efter vad jag har förstått har man kommit längre i andra länder
            som har varit med i förhandlingarna.
          </note>
          <note>
            Där har man inte hållit så hårt i papperen, utan man har sett
            till att släppa ut en del information under resans gång. Här har
            det varit väldigt svårt, anser jag. Det har lett till en mycket
            olycklig situation på så sätt att väldigt många människor i dag
            vet väldigt litet om vad avtalet kommer att innebära, och de har
            svårt att överblicka konsekvenserna.
          </note>
          <note>
            På några sakområden skulle jag vilja ställa frågor.
          </note>
          <note>
            Det gäller dels miljöfrågorna. Vi har i EFTA-
          </note>
          <note>
            delegationen fått information om att vi får göra undantag, men
            vi har också fått information om att det inte kommer att tillåtas
            några permanenta undantag. Det innebär att om vi, när tidsfristen
            har gått ut, inte har harmoniserat oss av egen kraft eller i kraft
            av vem det nu blir fråga om, är det inte så säkert att vi får
            behålla våra särskilda regler, om nu dessa exempelvis är strängare.
          </note>
          <note>
            Min andra fråga gäller regionalpolitiken. Kommer det att bli
            möjligt för Sverige att föra den regionalpolitik vi hittills har
            fört? Jag tänker på t.ex. Norrlandsstödet.
          </note>
          <note>
            Min tredje fråga är: Kommer det här avtalet att innebära att
            vi måste göra grundlagsändringar och i så fall vilka?
          </note>
          <note type="speaker">
            Anf. 42 BIRGITTA HAMBRAEUS (c):
          </note>
          <note>
            Herr talman! Jag vill verkligen gratulera statsrådet
          </note>
          <note>
            Dinkelspiel. Det måste vara fantastiskt att efter allt det här
            arbetet i sitt jungfrutal här i kammaren kunna lämna en redovisning
            av ett lyckat resultat.
          </note>
          <note>
            Det har gått rykten om att Sverige har varit oerhört okritiskt
            och i stort sett svalt allting trots de förbehåll som riksdagen
            beslöt om. Vi får väl så småningom se hur det är med den saken.
          </note>
          <note>
            Jag har förstått att det kommer en sammanfattning av detta, och
            därmed utgår jag från att själva avtalet också är offentligt.
            Det är ju offentligt i alla de andra länderna, hur det nu har
            gått till, och det vore tokigt om vi skulle behöva skaffa oss
            norskt eller danskt material. Jag utgår alltså från att det är
            offentligt i den form det nu har.
          </note>
          <note>
            Vi får anledning att återkomma till en diskussion kring detta
            senare. Detta var ju, som statsrådet sade, en kort redovisning.
          </note>
          <note>
            Jag lade emellertid i redovisningen märke till vad statsrådet
            sade om djur och växter. Det är ju mycket viktigt att ett land
            kan upprätthålla den höga standard som exempelvis gör det möjligt
            för oss att exportera även till USA och Japan, där det kan vara
            krångel.
          </note>
          <note>
            Vidare har jag inget minne av att riksdagen har gett något mandat
            att förhandla om utrikespolitiken.
          </note>
          <note>
            Att vår utrikespolitik skulle underställas någon sorts konsultationer
            är för mig en nyhet.
          </note>
          <note>
            Vi får som sagt återkomma till detta. Jag anser att jag har fått
            svar. Nu är avtalet offentligt, och vi kan börja studera det så
            fort vi kan få tag på det.
          </note>
          <note type="speaker">
            Anf. 43 ANNIKA ÅHNBERG (v):
          </note>
          <note>
            Herr talman! Det råder inget tvivel om att detta är ett historiskt
            ögonblick, som vi väl ännu inte kan överblicka konsekvenserna
            av. Mot bakgrund av vad statsrådet sade, nämligen att detta är
            det största avtal som någonsin slutits för Sveriges men även för
          </note>
          <note>
            EGs del, är det naturligtvis omöjligt att vid det här tillfället
            få preciserade beskrivningar av vad som hänt på olika områden.
          </note>
          <note>
            Jag skulle ändå vilja pröva att få litet djupare information
            på ett område, nämligen vad gäller arbetsmiljön, som jag inte
            tycker kom fram så tydligt i statsrådets inledning. Det är ju
            så att vi, med all rätt, i Sverige berömmer oss av att på detta
            område ha en lagstiftning och ett regelverk som är ganska välutvecklade.
            Vi har t.ex. regler för maskinprovning, som innebär att maskiner
            skall prövas av tredje man. Vi har alltså inte nöjt oss med maskintillverkarens
            intyg. När det regelverket infördes ledde det också till att vissa
            typer av arbetsolyckor drastiskt minskades, nämligen de stympningsskador
            man kan få exempelvis av excenterpressar.
          </note>
          <note>
            Jag skulle gärna vilja ha ett litet mer preciserat besked. Tillhör
            detta de områden där vi även fortsättningsvis kan ha höga krav,
            och kan vi också ställa sådana höga krav på maskiner vi importerar?
          </note>
          <note>
            Eller är detta ett område där vi så att säga har fått ge vika
            i förhandlingarna?
          </note>
          <note type="speaker">
            Anf. 44 YLVA ANNERSTEDT (fp):
          </note>
          <note>
            Herr talman! Först vill jag ge mina hjärtliga gratulationer till
            ett fint resultat. Jag är övertygad om att det här väsentligt
            kommer att medverka till och lägga grunden för en livskraftig
            utveckling i
          </note>
          <note>
            Sverige i fortsättningen.
          </note>
          <note>
            Det var en passus jag speciellt fastnade för, nämligen vad statsrådet
            sade om att parterna har förbundit sig att konsultera varandra
            i utrikespolitiska frågor. Det skulle vara intressant om statsrådet
            litet grand ytterligare ville utveckla vad detta kan innebära
            i fortsättningen.
          </note>
          <note>
            Statsrådet nämnde också att det skall inrättas ett parlamentarikerorgan
            för samråd.
          </note>
          <note>
            Kan statsrådet utveckla detta litet grand? Har det t.ex. talats
            om frekvens, vilka frågor som skall behandlas, om det finns begränsningar,
            vilka områden som kommer att beröras? Var någonstans kommer samrådet
            in?
          </note>
          <note>
            Det finns ju en mängd tjänstemän som är erhört väl insatta i
            dessa frågor, medan vi parlamentariker inte vet särskilt mycket
            om detaljer eller konsekvenser. Därför är det angeläget för oss
            att få ytterligare information om dessa frågor, så att vi inte
            hamnar utanför.
          </note>
          <note>
            Anf. 45 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Först och främst vill jag tacka för de vänliga ord
            som riktats till mig med anledning av att avtalet har förts i
            hamn.
          </note>
          <note>
            Till Ingela Mårtensson: Flyktingpolitiken berörs inte alls av
            avtalet. Det är en fråga som diskuteras mellan EGs medlemsländer,
            men dessa har inte själva kommit överens i denna fråga. Varje
            land kan alltså upprätthålla de regler som det vill. I
          </note>
          <note>
            framtiden kan en harmonisering bli möjlig, men i dagsläget är
            det inte så.
          </note>
          <note>
            Sedan till Pierre Schori: För det första vill jag återgälda de
            vänliga orden och för min del tacka för ett fruktbart samarbete
            tidigare. När det för det andra gäller hans allmänna bedömning,
            att avtalet är av både politisk, psykologisk och ekonomisk betydelse,
            kan jag bara instämma i denna. Det här är icke bara ett ekonomiskt
            och icke heller bara ett ekonomiskt och socialt avtal -- betydelsen
            av avtalet sträcker sig betydligt längre.
          </note>
          <note>
            När det gäller det sociala området har vår gängse linje, den
            som vi alla har varit överens om, varit att vi skall åstadkomma
            ett så brett samarbete som möjligt. Vi begränsas av att full enighet
            inte råder om den sociala stadgan inom EG, varför EG inte kan
            ta in den dimensionen i avtalet mellan EFTA-
          </note>
          <note>
            och EG-länderna. Men det är vår förhoppning att vi med det sociala
            handlingsprogrammet i botten och så småningom med en social stadga
            skall kunna gå vidare även på detta område.
          </note>
          <note>
            Gudrun Schyman ställde frågan när vi får information beträffande
            avtalet. För det första: Jag tror inte något land har spridit
            så mycket information om EES-avtalet som Sverige. Varenda rättsakt
            finns återgiven i de grönböcker som har publicerats. Där ser man
            den fulla innebörden av avtalet. Det är dessa rättsakter som vi
            nu tagit över.
          </note>
          <note>
            Man kan säga att avtalet innehåller en del bestämmelser. Men
            det är i stor utsträckning ''en kappa''. Vi har efter hand redovisat
            också innehållet i detta både utåt och inte minst i EFTA-
          </note>
          <note>
            delegationen.
          </note>
          <note>
            För det andra måste jag, med anledning av att
          </note>
          <note>
            Birgitta Hambraeus sade att avtalet redan är publicerat i andra
            länder, säga att det förvånar mig, herr talman, för jag har ännu
            inte sett avtalet.
          </note>
          <note>
            Skälet är att avtalet inte föreligger klart. De delar som vi
            kom överens om i söndags skall man nu arbeta med under de närmaste
            två tre veckorna.
          </note>
          <note>
            Vår förhoppning är att avtalet skall föreligga klart omkring
            den 15 november. Parallellt härmed håller vi på med att översätta
            texterna. Vår avsikt att så fort det någonsin är möjligt, och
            i omedelbar anslutning därtill, offentliggöra hela texten till
            avtalet.
          </note>
          <note>
            När det gäller innehållet i avtalet har vi faktiskt givit ut
            en kort version redan i förrgår där hela avtalet redovisas. Vi
            arbetar nu på en skrift där avtalets innehåll redovisas mera utförligt.
            Jag kan inte exakt lova när den kommer ut, men den skall kunna
            föreligga inom ett par månader.
          </note>
          <note>
            Gudrun Schyman frågade vidare om undantag görs på miljövårdsområdet
            och om det fanns permanenta undantag på miljövårdsområdet.
          </note>
          <note>
            Svaret är ja. I praktiken har vi fått permanenta undantag på
            vissa områden. Asbest är ett exempel.
          </note>
          <note>
            Det är nämligen så att man skall ha en översyn efter en viss
            tid, men om det inte råder enighet kommer undantaget att fortsätta
            att gälla. Det fordras alltså enhällighet mellan parterna. Vi
            måste ge vårt samtycke till att undantaget avskaffas.
          </note>
          <note>
            När det gäller regionalpolitiken är det vår bedömning att den
            i allt väsentligt skall kunna fullföljas med det avtal som vi
            har. Beträffande grundlagsändringar är det vår bedömning att sådana
            inte behövs. Däremot förbereds ett arbete med grundlagsändringar
            med sikte på svenskt medlemskap i EG.
          </note>
          <note>
            Birgitta Hambraeus ställde frågan om vi har svalt allt, om vi
            inte begärt undantag. Av vad jag redan här sagt, herr talman,
            framgår att vi har undantag på de områden som vi har bedömt som
            särskilt känsliga i förhandlingarna. Det gäller framför allt skydd
            för hälsa, miljö och säkerhet. Där har vi i praktiken permanenta
            undantag på de punkter där vi bedömde detta nödvändigt. Där är
            alltså tanken att harmoniseringen skall ske på ständigt stigande
            nivåer, alltså är det EG som skall anpassa sig till oss uppåt.
          </note>
          <note>
            I övrigt har vi relativt begränsat antal undantag, men det beror
            på att våra problem också var mycket små när det gäller anpassningen
            till EGs regler.
          </note>
          <note>
            Beträffande utrikespolitiken ställde två talare frågan om konstellationer
            i utrikespolitiska frågor.
          </note>
          <note>
            Vad som här kan påpekas är precis detsamma som offentliggjordes
            redan i december 1989 vid EFTAs och EGs gemensamma ministermöte,
            då man kom överens om att ha konsultationer periodiskt, kanske
            ett par tre eller fyra gånger om året då
          </note>
          <note>
            EFTA- och EG-ministrarna möts för att även diskutera andra frågor.
            Några närmare preciseringar har inte gjorts på denna punkt.
          </note>
          <note>
            Beträffande veterinära bestämmelser har vi på några punkter utverkat
            högre nivåer. Vi har slagit fast våra egna normer på det området.
            Det gäller bl.a. ''mad cows'' -- ''vilda kor'', eller hur det
            nu har översatts till svenska.
          </note>
          <note>
            Angående maskinsäkerhet vill jag säga att vi på det området utverkat
            ett temporärt undantag för att underlätta anpassningen till nya
            metoder för att fastställa maskinsäkerhet. När det gäller normerna
            beräknar vi att i stort kunna behålla dem.
          </note>
          <note>
            Vad slutligen gäller ett parlamentarierorgan mellan
          </note>
          <note>
            EFTA-länderna och EG är tanken att det skall bygga på de regler
            som har gällt för EFTA-
          </note>
          <note>
            parlamentarikerna på EFTA-sidan och EG-
          </note>
          <note>
            parlamentet, dock icke när det gäller beslutsfunktionerna, på
            EG-sidan. Man upprättar ett gemensamt parlamentarikerorgan med
            lika representation för EFTA-länderna och EG. Dess skall kunna
            inhämtas på ett tidigt stadium. I det ögonblick då ett kommissionsförslag
            eller motsvarande ligger på medlemsländernas bord skall det överlämnas
            till parlamentarikerorganet, som skall kunna ge sina synpunkter
            på detta. Dessa skall kunna beaktas i det fortsatta arbetet fram
            till beslut. Här bygger vi på erfarenheter från både
          </note>
          <note>
            EFTA-parlamentarikerna och den s.k.
          </note>
          <note>
            rikskommittén.
          </note>
          <note type="speaker">
            Anf. 46 GUDRUN SCHYMAN (v):
          </note>
          <note>
            Herr talman! Jag tror inte riktigt att det är sant att
          </note>
          <note>
            Sverige är det land som har informerat mest. Det är möjligt att
            andra länder, t.ex. Norge, har varit duktigare på att få ut hemligt
            material på andra vägar. Det har i alla fall funnits dokument
            i omlopp, och det har varit en helt annan diskussion i dessa frågor
            än vad som har förekommit i Sverige. Det är också betecknande
            att det var först i går som man kunde läsa några kritiska kommentarer
            från en regeringsledamot. Det var Ulf Dinkenspiel själv som sade
            att man inte skall tro att det här löser alla problem, att det
            här innebär en hård konkurrens och att det kommer att innebära
            utslagning. Alla är inte vinnare. Några sådana utlåtanden har
            man nästan inte märkt i debatten över huvud taget.
          </note>
          <note>
            Jag vet inte vad som menas med att vi ''i allt väsentligt'' kan
            behålla det regionalpolitiska stödet.
          </note>
          <note>
            Jag undrar vad det är som inte inbegrips i detta.
          </note>
          <note>
            Vad innebär alltså ''i allt väsentligt''? Det kan ju inte innebära
            att det totala regionala stödet får vara kvar. Jag skulle vilja
            ha ett förtydligande på det området.
          </note>
          <note type="speaker">
            Anf. 47 ANNIKA ÅHNBERG (v):
          </note>
          <note>
            Herr talman! Jag måste tillstå att jag helt enkelt inte förstod
            svaret på min fråga, som rörde bl.a.
          </note>
          <note>
            maskinprovningen. Vi har gått med på nya metoder, men normerna
            räknar vi med att ha kvar, sade Ulf Dinkelspiel. Det var ett väldigt
            diffust svar. Antingen har vi fått acceptans för våra högre krav
            som innebär att maskinerna prövas av tredje man, eller också nöjer
            vi oss med den lägre nivå som gäller inom EG och som innebär att
            tillverkaren intygar att maskinen är bra. Jag skulle gärna vilja
            ha ett mer preciserat svar.
          </note>
          <note>
            Anf. 48 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Till Gudrun Schyman vill jag säga att jag trots
            allt tror att den information som vi har gett är betydligt mera
            ymnig än informationen i andra länder. Men jag håller gärna med
            om att det finns omättliga behov, och vi kan alla medverka till
            att ge ökad information inför den förestående diskussionen om
            detta avtal. Avtalet kommer att gå ut på sedvanlig remiss och
            kanske bli föremål för offentliga utfrågningar och liknande. Allt
            som kan göras för att sprida information och bidra till diskussion
            om avtalet är av godo.
          </note>
          <note>
            I fråga om maskinsäkerhet gäller undantaget teknikerna. Vi måste
            ha andra tekniker för att kunna kontrollera att normera upprätthålls,
            men normerna kan upprätthållas med EES-avtalet.
          </note>
          <note>
            När jag sade ''i allt väsentligt'' beträffande regionalpolitiken
            syftade jag på det faktum att det tidigare fanns ett driftsstöd
            som man ändå har beslutat att avveckla. I övrigt kan jag inte
            se någonting i vår regionalpolitik som står i strid med
          </note>
          <note>
            EES-avtalets regler.
          </note>
          <note>
            10 § (forts. från 8 §) Svar på interpellation
          </note>
          <note>
            1991/92:3 om den ekonomiska brottsligheten
          </note>
          <note>
            Anf. 49 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! När det gäller de tidigare inläggen finns det ingen
            större anledning för mig att kommentera de uttalanden som Ingbritt
            Irhammar och Jerry Martinger gjorde av det skälet att de har förstått
            vad jag har sagt. Vi har en likartad uppfattning.
          </note>
          <note>
            Beträffande Hans Göran Francks och Lars
          </note>
          <note>
            Bäckströms inlägg är det helt uppenbart att jag antingen har
            varit en dålig pedagog eller också har dessa två herrar inte riktigt
            velat förstå det som jag har sagt.
          </note>
          <note>
            Jag vill ändå börja med att tacka Hans Göran
          </note>
          <note>
            Franck för välkomnandet. I och för sig visade Hans
          </note>
          <note>
            Göran Francks efterföljande ord att välkomnandet inte kom från
            hjärtat, men artighet är alltid trevligt, så jag tackar för välkomnandet.
          </note>
          <note>
            Lars Bäckström sade att vi förhoppningsvis skulle slippa att
            debattera. Jag undrar varför han och jag befinner oss i denna
            kammare om det inte är just för att debattera. Jag är mycket intresserad
            av hur det uttalandet egentligen skall tolkas, men det kan vi
            ta i ett annat sammanhang.
          </note>
          <note>
            Tillbaka till sakfrågan. Jag skall nu försöka vara tydligare
            än vad jag tidigare var.
          </note>
          <note>
            Min utgångspunkt, som jag hoppas är gemensam, är bl.a. detta
            som Jerry Martinger pekade på. Vi skall inte ha en straffrättslig
            lagstiftning om inte målsättningen är att brotten skall beivras.
            Det måste vara det gemensamma målet.
          </note>
          <note>
            Samtidigt ser vi alla att det finns brister i vårt system. Vi
            klarar inte av att utreda och därmed kan vi inte beivra alla de
            brott som begås i samhället.
          </note>
          <note>
            Ekobrotten, bl.a., har uppmärksammats. Ett enigt justitieutskott
            anmodade i våras regeringen att närmare undersöka möjligheten
            att effektivisera beivrandet vid eko-brott. Regeringen gav alltså
            ett uppdrag. Det material som kom fram under sommaren visade mycket
            tydligt att ett grundläggande skäl till att vi i dag misslyckas
            med att beivra ekobrotten är den stora brist på poliser som råder.
            Det rör sig inte om brist på polistjänster, utan om brist på poliser.
            Det finns alltså ett omfattande antal vakanser inom polisen.
          </note>
          <note>
            Den tidigare regeringen gav senare mycket omfattande tilläggsdirektiv.
            Om man vill bedriva detta arbete seriöst, måste det alltså få
            ta sin tid.
          </note>
          <note>
            Direktiven gavs i början av sommaren, och resultatet skall vara
            färdigt den 1 december, om jag minns rätt.
          </note>
          <note>
            Så länge som det råder brist på poliser -- det är där proppen
            finns -- måste vi våga se verkligen sådan den är. Vi klarar inte
            av att utreda alla brott. När verkligheten ser ut som den gör
            måste man bestämma sig för i vilken ordning man skall beivra.
          </note>
          <note>
            Från borgerlig sida har vi uttalat att på sikt --
          </note>
          <note>
            förhoppningsvis snart, bl.a. genom att öka antagningen till polisutbildningen
            -- skall de handlingar som vi anser vara brottsliga beivras.
          </note>
          <note>
            Men trots de stora bristerna får man inte göra avkall på att
            beivra våldsbrott, som berör den personliga integriteten, och
            narkotikabrott, som utgör ett hot mot ett uppväxande släkte.
          </note>
          <note>
            Även om Hans Göran Franck och Lars Bäckström inte säger rent
            ut att vi måste välja -- vilket även ni måste göra -- kan jag
            inte tolka era uttalanden på något annat sätt än att ni väljer
            att prioritera ekobrotten medan våldsbrotten och narkotikabrotten
            får vara tills vidare.
          </note>
          <note>
            Vi inom den borgerliga regeringen har övertagit ett system som
            är skapat av vänsterpartierna, ett system med brist på poliser.
            Vi kommer att ta krafttag för att undanröja denna brist, så att
            vi alla kan säga att vi klarar av att beivra de beteenden som
            är brottsliga.
          </note>
          <note type="speaker">
            Anf. 50 HANS GÖRAN FRANCK (s):
          </note>
          <note>
            Herr talman! Det som Gun Hellsvik här sade om att jag inte skulle
            ha yttrat mig om våldsbrotten och narkotikabrotten är klart oriktigt.
            Både av min interpellation och mitt inlägg framgår det att jag
            är av den uppfattningen att även dessa brottsområden, i likhet
            med ekobrotten, skall prioriteras. Jag står fast vid det beslut
            som riksdagen fattade för länge sedan, nämligen att just dessa
            brottsområden skall prioriteras, och denna prioritering har gjorts
            av en bred riksdagsmajoritet.
          </note>
          <note>
            Gun Hellsvik försöker nu riva upp detta ställningstagande. Man
            kan i dag beklaga, inte så mycket det som Jerry Martinger sade,
            utan att
          </note>
          <note>
            Ingbritt Irhammar som tidigare har ställt sig bakom riksdagens
            linje, nu svävar på målet och börjar tala om andra områden. Jag
            vill ha ett klart besked: Står
          </note>
          <note>
            Ingbritt Irhammar fast vid att dessa tre brottsområden skall
            prioriteras?
          </note>
          <note>
            Jerry Martinger är enligt min mening konsekvent.
          </note>
          <note>
            Han har i justitieutskottet reserverat sig emot den skrivning
            som riksdagen sedan beslutade om.
          </note>
          <note>
            Tillsammans med andra moderater godtog han inte den prioritering
            som kom till uttryck i det sistlidna årets budgetproposition.
          </note>
          <note>
            Det är en korrekt linje. Där har aviserats var man står. Och
            det är precis den linje som Gun Hellsvik nu fullföljer. Det är
            en klart moderat politik som nu har blivit införd när det gäller
            brottsbekämpningen.
          </note>
          <note>
            Detta är mycket beklagligt av den enkla anledningen att vi i
            dag kan se ett starkt ökat intresse hos företag, näringslivsorganisationer,
            fackliga sammanslutningar och branschorganisationer att föra en
            aktiv, prioriterad, märk väl prioriterad, kamp mot ekobrottsligheten.
          </note>
          <note>
            I detta sammanhang har det skett en förändring när det gäller
            inställningen som kan skapa nya möjligheter för en mer framgångsrik
            bekämpning av ekobrottsligheten.
          </note>
          <note>
            Det som är mest allvarligt är att Gun Hellsvik i dag genom sitt
            framträdande har gett felaktiga signaler till myndigheter och
            allmänhet. Frågan om hur känsligt detta är har utretts utförligt,
            eftersom vi har haft svårigheter att få genomslag.
          </note>
          <note>
            Till Jerry Martinger kan jag säga att jag gärna kan vara självkritisk
            -- inte heller vi socialdemokrater har gjort tillräckligt på detta
            område. En grupp aktiva socialdemokrater har drivit frågan i åratal.
          </note>
          <note>
            Jag hoppas att det sker ett klart genomslag inom vårt eget parti
            liksom inom näringslivsorganisationer och inom fackliga organisationer.
          </note>
          <note type="speaker">
            Anf. 51 LARS BÄCKSTRÖM (v):
          </note>
          <note>
            Herr talman! Till statsrådet Hellsvik vill jag säga att när jag
            sade att jag hoppas att vi inte skall mötas i alltför många debatter,
            menade jag att jag vet att moderaterna har sagt lag och ordning.
            Jag hade hoppats att man också skulle kunna lägga till lag och
            rättvisa. Med en aktiv justitieminister på detta område behöver
            vi inte mötas i debatter, alltså om det som redan bör göras är
            gjort. Det är det som jag menar. Men jag är rädd för att jag inte
            blir bönhörd i denna fråga. Det är min farhåga. Så måhända får
            vi mötas i debatter.
          </note>
          <note>
            Jag vill ta upp tre punkter. Den första gäller resursfrågan.
            Den andra gäller om hur justitieministern ser på det beslut som
            riksdagen fattade i våras, dvs. det som Hans Göran Franck tog
            upp. Det var nästan total enighet i jusititieutskottet om prioriteringen.
            Det ända undantaget var moderaterna. Den tredje punkten gäller
            om justitieministern tänker verka för ny lagstiftning, t.ex. på
            konkursområdet, för att stävja de planerade konkurser som används
            i konkurrenssyfte.
          </note>
          <note>
            Beträffande resursfrågan hade vi i vänsterpartiet oerhört moderata
            krav i frågan, alltså rent semantiskt, hovsamma. Vi begärde 8
            miljoner mer till polisväsendet och 5 miljoner mer till åklagarmyndigheten
            för att åtgärda resurssituationen. Vi fick avslag. Vill statsrådet
            ge mer resurser till polisväsendet och åklagarväsendet för att
            stävja den ekonomiska brottsligheten? Det är en oerhört konkret
            fråga.
          </note>
          <note>
            Jag vill också fråga justitieministern följande.
          </note>
          <note>
            Delar justitieministern justitieutskottets värdering från i våras
            om att detta är ett prioriterat område, eller intar justitierådet
            den moderata linjen?
          </note>
          <note>
            Representerar således justitieministern regeringen eller moderata
            samlingspartiet? Jag förutsätter att statsrådet rimligen representerar
            regeringen. Då borde statsrådet ansluta sig till den syn som justitieutskottet
            gav uttryck för i våras, jag tror att det var i betänkande 23.
          </note>
          <note>
            Min fråga om en ny lag är mycket konkret. Kan statsrådet medverka
            till att skapa en ny lag på området? Jag tror inte att det behövs
            en ny lagstiftning. Det räcker långt att följa den lagstiftning
            som finns och se till att det finns resurser för det. För närvarande
            håller
          </note>
          <note>
            Stockholmsområdet och Malmöområdet på att bli ett frizonsförsök
            när det gäller vissa avsnitt om ekobrottslighet. Det finns inga
            resurser. Jag talade i tidigare inlägg om 4 000 konkursbrott när
            det är
          </note>
          <note>
            5 000 och om att man har resurser att utreda 1 000.
          </note>
          <note>
            I den digra lunta som jag håller i här, Gun Hellsvik, finns det
            uppgifter på konkurser till ett värde av 9,1
          </note>
          <note>
            miljarder. Det är många konkurser. BRÅ säger att det i tre fjärdedelar
            av fallen är fråga om brottslighet. Denna lista måste göras tunnare,
            Gun
          </note>
          <note>
            Hellsvik, eller hur? Och de misstänkta brotten måste utredas.
            Kan vi mötas om ett år och veta att de misstänkta fallen är utredda?
            Det är en oerhört konkret fråga att ta upp.
          </note>
          <note>
            I mitt sista inlägg kommer jag att ge några tips till statsrådet
            inför budgetberedningen för att det skall kunna skapas mer effektivitet
            inom befintliga ramar.
          </note>
          <note type="speaker">
            Anf. 52 INGBRITT IRHAMMAR (c):
          </note>
          <note>
            Herr talman! Nu talar vi om prioriteringar av brott som skall
            bekämpas, och jag får en direkt fråga om vilka tre områden som
            skall prioriteras. Jag tycker att frågan är fel ställd. Jag kan
            nämligen aldrig acceptera att det är bara tre områden som skall
            vara prioriterade när det gäller brottsbekämpning.
          </note>
          <note>
            Jag nämnde inledningsvis hur viktigt jag anser att det är med
            brottsförebyggande åtgärder. Jag hade uppfattningen att vi i justitieutskottet
            var överens om att detta var ett prioriterat område och att riksdagen
            har ställt sig bakom det. Vi har inte precis använt ordet prioriteringar,
            men vi har sagt att det i alla former av verksamhet skall vara
            viktigt. Litet grand blir detta alltså en lek med ord.
          </note>
          <note>
            Jag kan aldrig ge upp kravet på att brottsoffren måste prioriteras.
            Det är också kopplat till våldsbrott. Då kan man försvara sig
            med att säga att det är fråga om våldsbrott. Men det är det inte
            alltid. Lägenhetsinbrott är inte våldsbrott och ändå finns det
            brottsoffer bakom som verkligen lider.
          </note>
          <note>
            Dessa måste tas om hand. Det måste vara ett prioriterat område
            att ta hand om brottsoffer, vilket justitieministern också har
            uttalat och regeringen står bakom.
          </note>
          <note>
            Sedan finns det en verklighet som styr. Det är självklart att
            om jag skulle vara chef på en polisstation och jag var ensam på
            stationen och fick reda på att någon har blivit nedslagen på gatan,
            fick jag lämna min utredning om ekonomiska brott för att gå ut
            och hjälpa till. Men tyvärr är det inte ens så väl i dag i polisbristens
            Sverige. Det är t.o.m. på det sättet att de som utsätts för våldsbrott
            inte alltid får hjälp direkt. Och de som utsätts för lägenhetsinbrott
            och verkligen är oroliga får inte heller hjälp eller stöd direkt.
            Därför kan vi egentligen inte säga att något av de olika områden
            som vi tidigare har sagt skall vara mycket hårt prioriterade är
            det. Inte ens det kan vi leva upp till i Sverige i dag. Därför
            är det så viktigt att man börjar i rätt ände. Det anser jag att
            den borgerliga regeringen har gjort genom att se till att utöka
            de resurser som man vet krävs redan nu och att sedan avvakta denna
            utredning för att se vilka ytterligare åtgärder som måste vidtas.
          </note>
          <note>
            Anf. 53 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Precis som Lars Bäckström sade är det nog i och
            för sig inte fel på konkurslagstiftningen, utan det är just de
            bristande resurserna som gör att vi inte kan se till att beivra
            de brott som sker i samband med konkurser.
          </note>
          <note>
            Som jag och även andra tidigare har sagt måste vi ha som mål
            att beivra alla brott som begås. Men vi måste också ha modet att
            våga se verkligheten.
          </note>
          <note>
            Hans Göran Franck har i själva interpellationen och sedan i sitt
            anförande pekat på de ökande problemen med ekobrotten. Varför
            har vi dessa ökande problem? Ja, det borde en företrädare för
            det tidigare regeringspartiet ha anledning att fundera en hel
            del över. Under en följd av år har nämligen polisens resurser
            minskat. Och det har inte skett en minskning när det gäller anslagen
            i sig utan när det gäller en viktig resurs, nämligen antalet personer.
            Man har minskat polisutbildningen, och man har inte kunnat fylla
            på med de människor som behövs för att bedriva verksamheter för
            beivrande av brott.
          </note>
          <note>
            För ett antal år sedan inrättades nya ekotjänster.
          </note>
          <note>
            Jag tror att det var Lars Bäckström som tog upp frågan om fler
            ekotjänster. Om jag är rätt informerad har det inrättats 150 nya
            ekotjänster.
          </note>
          <note>
            Men vad har det inneburit? Jo, det har inte funnits utbildade
            människor för att tillsätta dessa tjänster.
          </note>
          <note>
            Därmed har detta bara lett till att vakanserna har ökat. Det
            är därför som vi från den borgerliga regeringen menar att, precis
            som Ingbritt
          </note>
          <note>
            Irhammar sade, vi måste börja i rätt ände, vi måste se till att
            få fram utbildad personal, så att vi kan ta krafttag även mot
            ekobrotten. Detta är emellertid inte något som ligger i dvala
            i dag, men det behöver göras betydligt mer.
          </note>
          <note>
            Jag kan också påpeka att det i äskandena från åklagarmyndigheten
            finns äskande om särskilda medel för ekokurser inför nästa budgetår.
            Och detta har inte den borgerliga justitieministern stoppat på
            vägen.
          </note>
          <note type="speaker">
            Anf. 54 HANS GÖRAN FRANCK (s):
          </note>
          <note>
            Herr talman! Det är alldeles uppenbart att det finns andra viktiga
            kriminalpolitiska frågor. Men man kan inte, som Ingbritt Irhammar
            gjorde, blanda äpplen och päron. Det gör hon i grund och botten
            för att på det sättet så att säga relativisera sönder det beslut
            som hon själv i flera år har stått bakom. I fråga om valet i brottsbekämpningshänseende
            skall nämligen resurserna prioriteras, ges företräde, när det
            gäller de här tre aktuella brottsområdena: ekobrott, narkotikabrott
            och våldsbrott.
          </note>
          <note>
            I den senaste budgetpropositionen uttalar regeringen att polisens
            insatser när det gäller spaning och utredning särskilt bör inriktas
            på våldsbrott, narkotikabrott samt ekobrottslighet, och då speciellt
            det som hotar stora samhälleliga värden som miljöbrottslighet.
            Det är angeläget, förklarade regeringen, att de resurser som statsmakterna
            avdelat för prioriterad verksamhet verkligen används för det avsedda
            ändamålet. Mot detta reserverade sig de moderata ledamöterna i
            justitieutskottet. Det är denna politik som Gun
          </note>
          <note>
            Hellsvik nu fullföljer. Om hon fortsätter på den här inslagna
            vägen, blir hon moderaternas justitieminister men inte Sveriges
            justitieminister.
          </note>
          <note>
            Det här tycker jag är högst betänkligt. Det är verkligen en ny
            politik. Det är mycket märkligt att en centerpartist här så klart
            frånträder den linje som man tidigare har följt. Detta kan bara
            förklaras med att man är mycket mera angelägen om att få vara
            med och regera än om att stå fast vid de beslut som fattades så
            sent som i våras. Det är alldels självklart, som också Gun Hellsvik
            säger, att alla brott skall bekämpas så långt det någonsin är
            möjligt. Men hon har själv varit inne på svårigheterna när det
            gäller att kunna bekämpa all brottslighet. Vi har dessutom en
            betydande dold brottslighet. Vi måste, som Gun Hellsvik själv
            har sagt, träffa ett val. Riksdagen har också träffat detta val,
            vilket jag gång på gång har understrukit.
          </note>
          <note>
            Sedan måste jag säga till Jerry Martinger att den
          </note>
          <note>
            BRÅ-skrift som han åberopade är gjord av
          </note>
          <note>
            Axberger. BRÅ står inte bakom allt det som
          </note>
          <note>
            Axberger har sagt. Tvärtom riktas mycken kritik mot det som han
            han sagt. Vad BRÅ har sagt i den här frågan får alltså en felaktig
            etikett.
          </note>
          <note>
            Till slut: Det gäller att på bred front gå fram mot ekobrottsligheten.
            Felet var, och här har justitieutskottet framfört skarp kritik,
            att rikspolisstyrelsen hade gjort en felaktig prioritering och
            fördelning. För detta fick man motta en enhällig kritik. På den
            punkten avvek inte ens Jerry
          </note>
          <note>
            Martinger. Detta beror på att det är mycket svårt att få genomslag
            när det gäller intentionerna. Det är därför som jag gång på gång
            har sagt att det är mycket farligt och mycket betänkligt att justitieministern
            i dag har gett den här signalen till myndigheterna, vilken kan
            få elakartade konsekvenser.
          </note>
          <note type="speaker">
            Anf. 55 LARS BÄCKSTRÖM (v):
          </note>
          <note>
            Herr talman! Naturligtvis är det riktigt, som statsrådet säger,
            att säkerhet till liv och lem måste tryggas. Jag tänker då på
            detta med kvinnofrid, på
          </note>
          <note>
            Birger Jarl osv. Men det är elementära saker att vi icke behöver
            träta om dem. Vi skall väl ha något annat än en ren nattväktarstat
            för den fysiska säkerheten. Då kommer ekobrotten med i bilden.
          </note>
          <note>
            Här finns det en koppling till andra frågor.
          </note>
          <note>
            Chefen för Stöldskyddsföreningen, Fred Larsered, säger i senaste
            numret av Polistidningen att det finns en övre gräns, att vi måste
            börja åtgärda saker och ting. Han säger:
          </note>
          <note>
            ''-- Hur ska man få de underställda att visa någon moral när
            till exempel en bankdirektör kan hyra en lyxvilla till priset
            av en liten lägenhet, och sedan få komma undan med att han varit
            'i god tro'?''
          </note>
          <note>
            Detta undrar alltså Stöldskyddsföreningens chef, som arbetar
            med just egendomsbrott som drabbar den enskilde individen. Det
            finns således en viss koppling även här.
          </note>
          <note>
            Framför allt gäller det resursfrågorna. Det är riktigt, som statsrådet
            säger, att åklagarväsendet måste ha resurser, så att man kan resa
            till en konferens om ekonomisk brottslighet. Detta visar bara
            hur groteskt läget är. Frågan borde ju inte ens behöva drivas.
            Det är emellertid sakläget just nu.
          </note>
          <note>
            Jag vet t.ex., och det är sanning, att man vid åklagarmyndigheten
            i en viss region inte kunde delta i en konferens om ekonomisk
            brottslighet om inte en annan myndighet betalade resan. Så uttunnade
            är resurserna!
          </note>
          <note>
            Det finns en mängd tjänstemän, men det finns också många ekorotlar
            där tjänsterna bara är besatta till hälften. Så är det. Hur kan
            vi lösa detta problem? Ja, det måste vara marknadsmässiga löner
            för ekonomerna. Det är ju inte bara polismän i största allmänhet
            som behövs, utan det behövs också människor som har en gedigen
            ekonomisk utbildning bakom sig. Det är vad som behövs för att
            vi skall klara dessa saker. Det handlar om att lönerna icke ligger
            i paritet med marknaden. På det viset har skatteförvaltningen
            delvis tömts på personal.
          </note>
          <note>
            Ekobrottsligheten skall ju så att säga stå på fyra ben: skattemyndigheterna,
            kronofogdemyndigheterna, åklagar- och domstolsväsendet samt polisen.
            Här är resurserna mycket klena och så ojämnt fördelade att det
            bord som benen skall stötta upp är ett lutande plan.
          </note>
          <note>
            Pengar försvinner alltså, och brott begås. Det är mycket svårt
            att få stopp på detta just på grund av nämnda lutande plan. Det
            är i detta sammanhang som statsrådet skall kunna säga om det blir
            ytterligare någon resursökning, förutom den till åklagarna. En
            åklagare måste ju kunna åka till en konferens. Det tas här ett
            litet steg, men det är alldeles för klent.
          </note>
          <note>
            Om statsrådet ber sina handläggare att ta fram siffror över ambitionsnivåer
            och beloppsgränser när det gäller den ekonomiska brottsligheten
            kommer hon, tror jag, att ha synnerligen goda argument i samband
            med de interna överläggningarna med fru Wibble om resurser.
          </note>
          <note>
            Det mest lönsamma som man kan göra vad gäller statsfinanserna
            är ju att slopa sparbetingen inom åklagarväsendet. Det skulle
            gynna rättssäkerheten och även statskassan. Det gäller också kronofogdeoch
            skattemyndigheterna liksom polisväsendet.
          </note>
          <note>
            Det är här en fråga om resurser. Dessutom behövs det en ny lagstiftning
            för att det skall gå att åtgärda de planerade konkurser som ändå
            görs i ekonomiskbrottsligt syfte. Det är alltså vad som behövs,
            statsrådet!
          </note>
          <note type="speaker">
            Anf. 56 JERRY MARTINGER (m):
          </note>
          <note>
            Herr talman! Den utredning som jag citerade ur i mitt anförande
            är en utredning om ekonomisk brottslighet som har gjorts inom
            brottsförebyggande rådet. Det är självfallet enskilda personer
            som har gjort utredningen. Så är ju alltid fallet när det gäller
            utredningar inom BRÅ.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 1991/92:5 om den svenska lotterilagstiftningen
          </note>
          <note type="speaker">
            Anf. 57 Statsrådet BO LUNDGREN (m):
          </note>
          <note>
            Herr talman! Sten Andersson i Malmö har frågat mig om jag är
            beredd att medverka till en internationalisering av den svenska
            lotterilagstiftningen i syfte att möjliggöra kasinospel enligt
            internationella regler i Sverige.
          </note>
          <note>
            Sten Andersson säger att det är endast i Sverige och
          </note>
          <note>
            Albanien som kasinospel med internationella regler inte tillåts
            eller planeras tillåtas. Enligt vad jag erfarit har man inte heller
            i Norge f.n. några planer på att tillåta kasinospel enligt internationella
            regler. Däremot har man i Danmark, i Finland och i Polen på senare
            tid byggt ut en kasinoverksamhet av internationell typ. I vår
            omedelbara omvärld blir således det legala kasinospelandet alltmer
            utbrett.
          </note>
          <note>
            Det är troligt att utbyggnaden av kommunikationer och den ökade
            internationaliseringen kommer att medföra att spel på kasino blir
            alltmer vanligt framöver, även bland svenskar.
          </note>
          <note>
            I olika sammanhang har frågan om att inrätta kasinon av internationell
            utformning även i Sverige behandlats.
          </note>
          <note>
            Motiven som framförts för att införa internationella kasinon
            i Sverige har framför allt gällt möjligheterna att motverka den
            illegala spelverksamheten, att främja turismen, att begränsa valutautflödet
            samt att tillföra det allmänna inkomster.
          </note>
          <note>
            De skäl som framförts mot införande av kasinon i
          </note>
          <note>
            Sverige har, som Sten Andersson säger, framför allt rört riskerna
            för spelberoende och därmed förknippade sociala skadeverkningar.
          </note>
          <note>
            Som svar på Sten Anderssons fråga anser jag att det, framför
            allt med anledning av senare tids utveckling i våra grannländer,
            nu finns anledning att närmare studera effekterna av utvecklingen
            i vår omvärld.
          </note>
          <note>
            Ett sådant arbete bör innefatta en kartläggning av situationen
            och senare tids utveckling i våra grannländer samt en beskrivning
            av verksamhetens omfattning och ekonomiska förutsättningar liksom
            av vilka regelsystem som i olika avseenden tillämpas. Med regelsystem
            avser jag frågor om huvudmannaskap, beskattning, tillsyn m.m.
            samt om vilka åtgärder som vidtagits för att undvika att verksamheten
            får negativa sociala följdverkningar.
          </note>
          <note>
            Anf. 58 STEN ANDERSSON i Malmö (m):
          </note>
          <note>
            Herr talman! Jag tackar statsrådet för svaret.
          </note>
          <note>
            Inledningsvis skulle jag vilja ta upp en viss fråga.
          </note>
          <note>
            Det handlar då om en form av insinuation i svaret.
          </note>
          <note>
            Statsrådet har inte självt skrivit svaret och har heller inte
            läst det innan han kom hit.
          </note>
          <note>
            Jag vill dock framhålla att jag i min interpellation inte säger
            att det är tillåtet i Norge att spela på kasinon. Jag säger i
            stället att detta i ''i stort sett samtliga europeiska länder''
            är tillåtet. Däremot finns det i Norge ett myntspel, och detta
            återfinns på samtliga offentliga inrättningar samt i varuhus och
            butiker. Den här verksamheten sker i Röda korsets regi.
          </note>
          <note>
            I går kväll hade jag ett samtal på telefon med en man som är
            mycket initierad i dessa frågor. Han påstod, ja, i princip svor
            han på, att ett lagförslag för närvarande så att säga är på väg
            genom det norska parlamentet och att det numera är tillåtet i
          </note>
          <note>
            Albanien att spela på kasinon enligt internationella regler.
          </note>
          <note>
            Herr talman! För att undvika missförstånd vill jag säga att jag
            själv aldrig har spelat på roulett. Jag har heller aldrig stått
            och dragit i spakarna på någon
          </note>
          <note>
            ''bandit''. Jag tycker att det är en löjlig spelform.
          </note>
          <note>
            Men som politiker vill jag inte bestämma vad andra skall spela
            på.
          </note>
          <note>
            Ett annat missförstånd som kan uppstå i det här sammanhanget
            gäller följande. Statsrådet säger att jag har refererat till de
            sociala problem som kan uppstå om kasinon eller ''banditer'' fullt
            ut får verka i Sverige. Vad jag har återgett är alltså inte mina
            synpunkter utan andras. Jag har gjort det därför att jag anser
            att de är felaktiga. Framför allt ger de uttryck för en kvalificerad
            dubbelmoral som, tyvärr, i alltför stor omfattning märks i Sverige.
          </note>
          <note>
            Det får en annan icke oväsentlig konsekvens. Jag tänker då på
            det s.k. politikerföraktet. Vi skapar ju här i kammaren lagar.
            I vissa fall saknar en majoritet av befolkningen förståelse för
            dessa. Jag vill anföra ett par exempel på dubbelmoral som gör
            att följande uttryck -- det här är inte kritik mot statsrådet
            -- återigen har aktualiserats: När far super är det rätt.
          </note>
          <note>
            Det skulle alltså vara socialt negativt att spela på kasinon
            enligt internationella regler eller att lägga några kronor i en
            ''enarmad bandit''. Men hur är det när staten står som arrangör?
            Om det vore tävlingar på Solvalla i kväll skulle jag kunna åka
            direkt dit och spela för hur mycket pengar jag vill.
          </note>
          <note>
            Om jag har tur och vinner, får jag pengarna i handen inom loppet
            av två minuter.
          </note>
          <note>
            Jag skulle också kunna gå bort till en butik på
          </note>
          <note>
            Drottninggatan och köpa en Trisslott. En sådan kostar 20 kr.
            En vinst om maximalt 1 000 kr. får jag genast kontant i handen.
          </note>
          <note>
            Det finns inte någon ''enarmad bandit'' som kan göra motsvarande
            prestation. Men när staten tjänar pengar tillåts spel. Då struntar
            man totalt i de sociala konsekvenserna!
          </note>
          <note>
            Herr talman! Jag är trots allt nöjd med statsrådets svar. Jag
            hoppas att nämnda kartläggning inte tar för lång tid. Det är min
            principiella uppfattning att myndiga medborgare i ett land själva
            skall få bestämma vilka spelformer de vill utnyttja. Det skall
            inte politikerna avgöra.
          </note>
          <note type="speaker">
            Anf. 59 Statsrådet BO LUNDGREN (m):
          </note>
          <note>
            Herr talman! Jag vill inledningsvis försäkra Sten
          </note>
          <note>
            Andersson om att jag har läst interpellationen. Jag har läst
            och gått igenom det svar som har lämnats.
          </note>
          <note>
            Vi har ägnat om inte någon timme så i alla fall en rätt betydande
            tid åt att diskutera dessa problemställningar i olika sammanhang.
          </note>
          <note>
            Vi kan väl lämna Norge och Albanien därhän. Jag kan förstå varför
            Sten Andersson litet skämtsamt tar upp dessa exempel. Sten Andersson
            kan nog förstå varför jag också noterar dem i mitt svar. Det kan
            vi vara överens om.
          </note>
          <note>
            Jag har till skillnad från Sten Andersson upplevt kasinoverksamheten.
            Jag känner inget större nöje av att spela på roulett av internationell
            typ, men jag har i alla fall sett miljöerna. Jag kan förstå att
            det finns problem som gäller den sociala situationen.
          </note>
          <note>
            Jag var senast i somras i Atlantic City i USA. Det finns uppenbarligen
            problem avseende spelverksamheten.
          </note>
          <note>
            Man får dock konstatera att det i dag förekommer illegal spelverksamhet
            i Sverige som i sin tur för med sig kriminalitet av rätt allvarlig
            art. Det finns en hel del fördelar med att legalisera verksamhet
            som annars bedrivs illegalt. Det gäller i många olika sammanhang.
            Det är ganska uppenbart enligt mitt sätt att se att illegal spelverksamhet
            i ett sådant fall skulle begränsas och kanske näst intill upphöra
            helt, vilket i sig är positivt.
          </note>
          <note>
            Om vi dessutom i vår omvärld har kasinoverksamhet som är lättillgänglig
            för svenskar, på Åland, i Danmark, för att ta ett par exempel,
            är det klart att svenskar ändå har möjlighet att ägna sig åt sådan
            här verksamhet på ett sätt som gör att Sverige tappar arbetstillfällen
            och turism samt att staten och måhända även folkrörelserna tappar
            inkomster. Det finns alltså flera skäl som talar för en legalisering
            och för att man inför denna spelmöjlighet också i Sverige.
          </note>
          <note>
            Men i den kartläggning som skall göras måste självfallet, och
            det kommer jag att se till sker, de sociala skadeverkningarna
            och de sociala problemen belysas. Det tror jag också att vi är
            överens om. Min ambition är att se till att kartläggningen kommer
            i gång så fort som möjligt.
          </note>
          <note>
            Anf. 60 STEN ANDERSSON i Malmö (m):
          </note>
          <note>
            Herr talman! Det är positivt att Sverige nu begåvats med en skatteminister
            som åker världen runt och tittar på de konsekvenser som kan uppstå
            om vi inför vissa företeelser i Sverige. Men innan skatteministern
            reste till Atlantic City röstade han faktiskt, om jag inte missminner
            mig, för att man i
          </note>
          <note>
            Malmö skulle bedriva verksamhet med kasinospel.
          </note>
          <note>
            Det har hela vårt parti stött i tre--fyra år.
          </note>
          <note>
            Det är rätt att man, om det finns sociala problem, givetvis skall
            vara mycket försiktig, så att man inte inför något som skapar
            än värre problem än de man har i dag. Men jag skulle vilja ställa
            en fråga till statsrådet, trots att jag inte på något vis är någon
            förbudsivrare. Det finns i dag bevisligen spelformer i statlig
            regi som har vida värre negativa sociala konsekvenser än kasino
            eller enarmade banditer.
          </note>
          <note>
            Är det statsrådets avsikt att även ompröva tillstånden för dessa
            spelformer?
          </note>
          <note type="speaker">
            Anf. 61 Statsrådet BO LUNDGREN (m):
          </note>
          <note>
            Herr talman! Jag förstår egentligen inte den fråga som Sten Andersson
            nu ställde. Jag har personligen samma uppfattning i sakfrågan
            som jag har redovisat i andra sammanhang tidigare. Jag har givit
            Sten Andersson svaret att jag relativt omgående skall sätta i
            gång med en kartläggning av konsekvenserna av det som händer i
            vår omvärld och göra en bedömning av vilka konsekvenser motsvarande
            regler skulle få i Sverige. Det måste rimligen vara ett svar som
            såvitt jag förstår tillgodoser Sten Anderssons önskemål i detta
            sammanhang.
          </note>
          <note>
            Överläggningen var härmed avslutad.
          </note>
          <note>
            12 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Skrivelse
          </note>
          <note>
            1991/92:20 till näringsutskottet
          </note>
          <note>
            Förslag
          </note>
          <note>
            1991/92:12 till näringsutskottet
          </note>
          <note>
            Motionerna
          </note>
          <note>
            1991/92:N1-N3 till näringsutskottet
          </note>
          <note>
            13 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1991/92:24 om ändring i utsökningsbalken, m.m.
          </note>
          <note>
            1991/92:26 om ändring i lagen (1976:661) om immunitet och privilegier
            i vissa fall
          </note>
          <note>
            1991/92:28 om ändring i tulltaxelagen (1987:1068)
          </note>
          <note>
            m.m.
          </note>
          <note>
            1991/92:31 om vissa internationella åtaganden på atomansvarsområdet,
            m.m.
          </note>
          <note>
            1991/92:33 om fortsatt godtagande av byggprodukter som godkänts
            i annat nordiskt land
          </note>
          <note>
            14 § Anmälan om interpellationer
          </note>
          <note>
            Anmäldes att följande interpellation framställts
          </note>
          <note>
            den 22 oktober
          </note>
          <note type="speaker">
            1991/92:17 av Sten Andersson i Malmö (m) till industriministern
            om konkurrensen på bensinmarknaden:
          </note>
          <note>
            Träffas bensinbolagen i Sverige regelbundet för att göra upp
            om gemensamma priser? Detta har landets bilister länge misstänkt
            och nu har även NO
          </note>
          <note>
            (Näringsfrihetsombudsmannen) den misstanken, men NO saknar tillräckliga
            bevis för att bolagen skall bli fällda i marknadsdomstolen.
          </note>
          <note>
            Bensinbolagen förnekar givetvis alla former av prissamarbete,
            men nya uppgifter som blir alltmer graverande dyker ständigt upp.
            Senast är det en tidning i Skåne som efter en rundringning till
            ett antal bensinstationer konstaterar, att det finns ett hemligt
            avtal mellan flera bensinbolag där det sägs att ett ''bensinkrig''
            inte får startas! Anställda vid bensinstationer bekräftar överenskommelsen.
          </note>
          <note>
            Bensinbolagen centralt hävdar för sin del att den gemensamma
            prissättningen är ett resultat av optimal konkurrens! Enligt NO
            har personer, uppgiftslämnare, detaljerat berättat om bensinbolagens
            samarbete, de är dock ännu inte beredda att inför domstol framträda
            med sina uppgifter.
          </note>
          <note>
            Med en normal konkurrenssituation borde det svenska bensinpriset,
            inte behöva inta en topposition i Europa.
          </note>
          <note>
            Vilka åtgärder är statsrådet berett vidtaga i syfte att stärka
            konkurrensen på bensinmarknaden?
          </note>
          <note>
            den 23 oktober
          </note>
          <note type="speaker">
            1991/92:18 av Widar Andersson (s) till justitieministern om polisövervakningen
            vid större fotbollsmatcher:
          </note>
          <note>
            Statsrådet har enligt uppgifter i en intervju i en dagstidning
            planer på att låta fotbollsklubbarna ta ett större ekonomiskt
            ansvar för polisövervakningen vid större matcher. Detta förslag
            kan om det genomförs innebära att medborgarnas säkerhet och gripandet
            utav brottslingar blir avhängigt ekonomin i enskilda fotbollsklubbar.
          </note>
          <note>
            Statsrådet borde klargöra om det är hennes avsikt att förändra
            polisarbetet i denna riktning också vad gäller andra evenemang
            och större, arrangerade folksamlingar.
          </note>
          <note>
            Är det statsrådets åsikt att hennes förslag enbart är riktat
            mot fotbollsklubbarna på grund av det ökade våldet, så borde statsrådet
            överväga förändringar av polisarbetet som leder till att de organiserade
            uppviglarna, varav vissa med klart uttalade nynazistiska värderingar,
            övervakas, grips och straffas.
          </note>
          <note>
            Statsrådets förslag utgår ifrån att fotbollsvåldet är ett massproblem,
            vilket kräver stora polisinsatser och, enligt förslaget, avgiftsfinansiering
            från klubbarna. Enligt min åsikt förhåller det sig egentligen
            tvärtom. Det är ett litet antal kriminella uppviglare som är problemet.
            Genom riktat polisarbete borde dessa kunna utmönstras och straffas.
          </note>
          <note>
            Har statsrådet övervägt denna infallsvinkel på problemet och
            vad är i så fall hennes argument för att välja avgiftsfinansiering
            i stället för förändrat polisarbete?
          </note>
          <note type="speaker">
            1991/92:19 av Lars Stjernkvist (s) till kommunikationsministern
            om miljövänligare kollektivtrafiksystem:
          </note>
          <note>
            Bilarnas och bussarnas utsläpp är ett påtagligt miljö- och hälsoproblem,
            framför allt i många innerstäder. Därför planeras i många större
            kommuner en övergång till mer miljövänliga kollektivtrafiksystem.
          </note>
          <note>
            Norrköping tillhör den exklusiva skara kommuner som har behållit
            sina spårvagnar. Mycket tyder på att flera kommuner inom kort
            kommer att satsa på detta jämförelsevis miljövänliga alternativ.
            I
          </note>
          <note>
            Norrköping finns långtgående planer på en utbyggnad av spårvägsnätet,
            från dagens två till tre linjer. Av den totala investeringskostnaden
            på ca
          </note>
          <note>
            230 milj.kr. förväntas staten bidra med knappt 100
          </note>
          <note>
            milj.kr.
          </note>
          <note>
            Det är alltså möjligt att sätta spaden i jorden omgående. Den
            nya majoriteten i Norrköping vill emellertid vänta med beslutet.
            Under valrörelsen hänvisade man till kommunens besvärliga ekonomi
            och menade att förutsättningarna för att få ytterligare statsbidrag
            torde förbättras vid en eventuell borgerlig valseger i riksdagsvalet.
          </note>
          <note>
            Det är följaktligen oklart vad som kommer att hända.
          </note>
          <note>
            I samband med att riksdagen i våras behandlade trafikutskottets
            betänkande 1990/91:TU24
          </note>
          <note>
            framgick att det finns en bred uppslutning bakom kravet på en
            förnyelse av storstädernas trafiksystem. En liknande viljeyttring
            återfinns i regeringsdeklarationen.
          </note>
          <note>
            För att åstadkomma konkreta resultat fordras att kommuner och
            stat samverkar.
          </note>
          <note>
            Mot bakgrund av ovanstående frågar jag därför kommunikationsministern:
          </note>
          <note>
            1. Avser statsrådet att vidta ytterligare åtgärder för att påskynda
            övergången till mer miljövänliga kollektivtrafiksystem i de större
            kommunerna?
          </note>
          <note>
            2. Om ja ovan, när och på vilket sätt kan dessa åtgärder påverka
            satsningen på spårvagnar i
          </note>
          <note>
            Norrköping?
          </note>
          <note type="speaker">
            1991/92:20 av Agne Hansson (c) till industriministern om småföretagens
            riskkapitalförsörjning:
          </note>
          <note>
            Tillgången till riskvilligt kapital är en viktig förutsättning
            för att småföretagen skall kunna spela en aktiv roll för näringsliv
            och sysselsättning.
          </note>
          <note>
            Den roll för kreditgivningen som de länsvisa utvecklingsfonderna
            spelar är utomordentligt viktig. På förslag av den tidigare regeringen
            inrättades storregionala riskkapitalbolag. Avsikten var att dessa
            skulle förse småföretagen med riskvilligt kapital genom bl.a.
            lån. Samtidigt beslutades om indragning av en stor del av utvecklingsfondernas
            kapital till staten och de storregionala riskkapitalbolagen.
          </note>
          <note>
            Den nuvarande regeringen har gett klart besked om att systemet
            med de storregionala riskkapitalbolagen inte skall fullföljas.
            Det är ett mycket positivt besked. Utvecklingsfonderna kan spela
            en viktig roll för länens lokala näringsliv och för sysselsättningen,
            förutsatt att de får behålla sitt kapital.
          </note>
          <note>
            Det är viktigt att regeringen klargör vilken roll som utvecklingsfonderna
            skall ha i framtiden och att de kan bidra med kapital för finansiering
            av de mindre företagens investeringar, produktutveckling etc.
          </note>
          <note>
            Med hänvisning till det anförda vill jag därför fråga industriministern:
          </note>
          <note>
            Är industriministern beredd att låta ge de regionala utvecklingsfonderna
            ekonomiska resurser för fortsatt lokal långivningsverksamhet och
            återigen ge utvecklingsfonderna vidgade möjligheter att främja
            småföretag, näringsliv och sysselsättning i länen?
          </note>
          <note>
            15 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 21 oktober
          </note>
          <note type="speaker">
            1991/92:56 av Hugo Hegeland (m) till socialministern om beskattningen
            av småbarnsmammorna och bidragen till daghemmen:
          </note>
          <note>
            I ett pressmeddelande från socialdepartementet den 15 oktober
            sägs att ''de skatter småbarnsmammorna betalar in när de förvärvsarbetar
            räcker för att finansiera subventionerna till dagis''.
          </note>
          <note>
            Med anledning av detta uttalande vill jag fråga:
          </note>
          <note>
            Är socialministern beredd att inför riksdagen redovisa de beräkningar
            som ligger till grund för det citerade påståendet?
          </note>
          <note>
            1991/92:57 av Eva Johansson (s) till statsrådet Bo
          </note>
          <note>
            Lundgren om hyrorna för nyproducerade bostäder:
          </note>
          <note>
            Jag vill fråga vilka omedelbara åtgärder statsrådet tänker vidta
            för att förhindra att hyresnivåerna i nyproducerade bostäder stiger
            kraftigt?
          </note>
          <note type="speaker">
            1991/92:58 av Lars Sundin (fp) till utrikesministern om stödet
            till de baltiska staterna:
          </note>
          <note>
            I regeringsförklaringen har regeringen aviserat omfattande hjälpinsatser
            till Estland, Lettland och
          </note>
          <note>
            Litauen.
          </note>
          <note>
            Mot denna bakgrund vill jag fråga utrikesministern:
          </note>
          <note>
            Hur avser regeringen att utveckla samarbetet med och stödet till
            de självständiga baltiska staterna?
          </note>
          <note>
            1991/92:59 av Elving Andersson (c) till jordbruksministern om
            undersökningsfartyget
          </note>
          <note>
            Argos:
          </note>
          <note>
            Fiskeristyrelsens havsundersökningsfartyg Argos ligger för närvarande
            vid kaj och kan ej fullgöra sina undersöknings- och övervakningsuppgifter
            på grund av statens besparingskrav. Genom att i stort sett halvera
            drifttiden för Argos sparas 2,5 milj.kr.
          </note>
          <note>
            Det är alltså mycket lite pengar som sparas men konsekvenserna
            för miljön och för fisket kan komma att bli mycket stora.
          </note>
          <note>
            Undersökningsfartyget Argos uppgift är bl.a. att genom provtrålning
            undersöka de olika fiskbeståndens storlek, vilket i sin tur utgör
            underlag för bl.a. internationella kvotförhandlingar. Samtidigt
            sker också en miljöövervakning som är mycket viktig för att följa
            miljösituationen i havet.
          </note>
          <note>
            Kortsiktiga sparkrav leder alltså till sämre havsövervakning.
            Dessutom är det dåligt utnyttjande av resurser när Argos långa
            tider ligger upplagd.
          </note>
          <note>
            Är jordbruksministern beredd att ta initiativ till att fiskeristyrelsens
            undersökningsfartyg Argos kan användas effektivare och att vi
            därigenom får en bättre havsövervakning?
          </note>
          <note>
            16 § Kammaren åtskildes kl. 15.51.
          </note>
          <note>
            Förhandlingarna leddes
          </note>
          <note>
            av talmannen från sammanträdet början t.o.m. 7
          </note>
          <note>
            § anf. 29 (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
