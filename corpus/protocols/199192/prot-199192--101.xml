<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--101</head>
          <docDate when="1992-04-27 00:00:00">1992-04-27 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 21 april.
          </note>
          <note>
            2 § Svar på interpellation 1991/92:151 om regionindelningen av
            statliga myndigheter
          </note>
          <note type="speaker">
            Anf. 1 Civilminister INGER DAVIDSON (kds):
          </note>
          <note>
            Herr talman! Bertil Danielsson har ställt tre frågor till mig
            som rör regionindelningen av statliga myndigheter. Alla frågorna
            tar sikte på den splittring som råder i fråga om de statliga organens
            geografiska indelning i regioner.
          </note>
          <note>
            Just nu pågår en intensiv debatt om den regionala nivåns organisation
            och uppgifter. I det sammanhanget är de frågeställningar som Bertil
          </note>
          <note>
            Danielsson tar upp i sin interpellation mycket viktiga.
          </note>
          <note>
            Den förra regeringen tillsatte en särskild utredare
          </note>
          <note>
            (dir. 1991:31) som skall analysera den offentliga verksamhetens
            regionala uppbyggnad och göra en s.k. perspektivstudie med olika
            alternativ för en framtida struktur på regional nivå. I uppdraget
            ingår att överväga om ett enda mönster för den regionala indelningen
            är att föredra eller om det är ändamålsenligt att tillämpa flera
            olika indelningar.
          </note>
          <note>
            En särskild utredning pågår också om länsindelningen i västra
            Sverige (dir. 1991:30).
          </note>
          <note>
            Regeringen beslutade i höstas att påskynda de nämnda utredningarna.
            Tidpunkten när uppdragen skall vara slutförda har därför tidigarelagts
            till den
          </note>
          <note>
            1 juli i år. Jag räknar med att de aktuella utredningsarbetena
            kommer att ge ett betydelsefullt underlag för den fortsatta diskussionen.
            När underlaget föreligger avser regeringen att tillkalla en parlamentarisk
            beredning med uppgift att överväga såväl den regionala verksamhetens
            uppbyggnad som landets indelning i län. Utredningsarbetet kommer
            att bedrivas skyndsamt så att förslag kan presenteras under den
            innevarande mandatperioden.
          </note>
          <note>
            Utan att föregripa det utredningsarbete som skall ske vill jag
            något kommentera de frågor som Bertil
          </note>
          <note>
            Danielsson tar upp i sin interpellation.
          </note>
          <note>
            Jag tror inte att det är realistiskt att räkna med att ens merparten
            av den statliga verksamheten skall ske inom ramen för en gemensam
            regionindelning.
          </note>
          <note>
            I många fall är det inte heller någon direkt olägenhet med att
            en viss verksamhet inte följer ett givet mönster för den regionala
            indelningen. Men visst kan det finnas problem med att olika regionala
            indelningar tillämpas. Jag tror att problemen är störst inom samhällsplaneringen,
            där det handlar om att samordna många olika aktörers agerande.
          </note>
          <note>
            Därför finns det särskilt stor anledning att uppmärksamma vad
            som bör göras för att få till stånd en bättre samordning av regionindelningen
            för sådana statliga verksamheter som berör just samhällsplaneringen.
          </note>
          <note>
            Jag vill för dagen inte uttala mig om behovet av en länsindelningsreform.
            Fördelen med den nuvarande länsindelningen är att den statliga
            länsförvaltningen finns nära människorna. Å andra sidan är det
            naturligtvis inte särskilt bra om vi i vissa delar av landet har
            en länsindelning som inte uppfattas som ändamålsenlig.
          </note>
          <note>
            Det gäller att så långt som möjligt försöka få de statliga önskemålen
            om rationella förvaltningsenheter att stämma överens med människornas
            önskemål om närhet till beslutsfattarna. Därför tycker jag att
            frågan om landets regionala indelning liksom frågan om uppgiftsfördelningen
            på regional nivå förtjänar en bred diskussion. En sådan tror jag
            underlättas om vi skickar ut de utredningsrapporter som vi får
            i början på sommaren på en bred remiss.
          </note>
          <note>
            Jag delar Bertil Danielssons uppfattning om vikten av att näringsgeografiskt
            sammanhållna områden samverkar och uppträder enat. Det är dock
            ännu för tidigt att säga vad en EG-anslutning kan föranleda för
            förändringar i den mängd regionindelningar som redan har etablerats.
          </note>
          <note>
            Regeringens viljeinriktning är att även uppbyggnaden av statens
            egen organisation skall präglas av en anpassning till förändrade
            förutsättningar och ökade behov av samverkan.
          </note>
          <note type="speaker">
            Anf. 2 BERTIL DANIELSSON (m):
          </note>
          <note>
            Herr talman! Jag ber att få tacka statsrådet
          </note>
          <note>
            Davidson för svaret på min interpellation. Svaret andas förståelse
            för de frågor jag har tagit upp, även om de konkreta beskeden
            inte är vad jag hade hoppats.
          </note>
          <note>
            En av anledningarna till min interpellation är riksdagens beslut
            om Samordnad länsförvaltning.
          </note>
          <note>
            Utredningen, som föregick proposition och riksdagsbehandling,
            hade som en av sina huvuduppgifter att skapa förutsättningar för
            en ökad samordning på länsnivå. Det gällde då främst samhällsplaneringsfrågor.
          </note>
          <note>
            Ett av de viktigaste instrumenten för en god utveckling i olika
            delar av landet är goda kommunikationer. Detta underströks i såväl
            utredning som riksdagsbeslut.
          </note>
          <note>
            Innan detta riksdagens beslut trätt i kraft genomfördes inom
            vägverket en organisationsförändring med en utpräglad regionindelning
            som huvudtema. Riksdagen godkände också förändringen.
          </note>
          <note>
            Detta beslut gick stick i stäv mot tanken i den samordnade länsförvaltningen.
            Nu splittrades länens samordning, och viktiga planeringsfrågor
            lyftes ut. En ny mellannivå skapades, och nya regioncentra etablerades.
            I länen finns nu kvar s.k.
          </note>
          <note>
            länsexperter på detta område.
          </note>
          <note>
            Jag tror att detta är olyckligt av två skäl. Dels går länens
            samordning och kraftsamling vad gäller infrastruktursatsningar
            om intet. Dels försvagas perifera områden och svaga delar av landet
            ytterligare, genom att regionkontoren förlades till redan relativt
            starka orter. Ytterkantslän, som
          </note>
          <note>
            Kalmar, förlorade både inflytande och arbetstillfällen. Motsvarande
            mönster kan ses på en rad områden.
          </note>
          <note>
            Denna splittring med regionindelning och med inbördes olika indelningar
            försvårar framtida länsindelningsförändringar och sammanhållna
            regioner.
          </note>
          <note>
            I debatten talas och skrivs mycket om storlän och storregioner,
            t.ex. Norrland, Mälardalen,
          </note>
          <note>
            Västsverige, Sydsverige och Sydostsverige. Mycket av det som
            framförs bygger på föreställningen att
          </note>
          <note>
            Sverige i ett framtida Europa måste och endast kan hävda sig
            om stora regioner inrättas.
          </note>
          <note>
            Vad man i mindre utsträckning gått in på är till vad dessa regioner
            skall användas. Vad är syftet? Vilka uppgifter skall de ha? Först
            när dessa frågor är besvarade bör frågan om indelning och organisatorisk
            uppbyggnad behandlas.
          </note>
          <note>
            Jag anser att det även i framtiden behövs en statlig regional
            administration, i huvudsak byggd på nuvarande länsstyrelser. Gränsjusteringar
            och indelningsförändringar behöver säkert göras på sina håll.
            Tanken på länsparlament ställer jag mig avvisande till.
          </note>
          <note>
            Att bilda storlän omfattande hela landsändar kan givetvis ha
            fördelar ut stordriftssynpunkt, men närheten till invånarna försvinner.
            Storleken på framtidens län är inte avgörande för framgången.
          </note>
          <note>
            Även om statsrådet i sitt svar antyder en vilja att se över vissa
            organs regionindelning, vill jag ändå fråga om en översyn av viktiga
            organ kan komma i fråga för att öka samverkan och samarbete.
          </note>
          <note>
            När det gäller frågan om vår förmåga att hävda oss gentemot EG
            och dess regioner, har detta ganska litet att göra med var på
            kartan vissa gränser dras.
          </note>
          <note>
            Vad det främst handlar om är att kunna sälja varor och att skapa
            goda livsbetingelser för invånarna i olika delar av landet.
          </note>
          <note>
            Jag skall ta ett exempel. Den avgörande frågan om hur lyckad
            glasexporten från det s.k. glasriket i
          </note>
          <note>
            Småland blir, är inte på vilket sätt eller vilken regionindelning
            som byggs upp eller var länsgränserna går. Vad det gäller är hur
            väl exportsatsningarna och marknadsföringen lyckas.
          </note>
          <note>
            Givetvis behövs det samverkan och samarbete för ökad export och
            växande produktion. Detta kan dock inte beslutas fram i regionala
            eller andra organ. Vad som är viktigt är att betingelserna för
            verksamheten blir så bra som möjligt och att onödiga hinder undanröjs.
          </note>
          <note>
            Jag vill slutligen fråga statsrådet Davidson om statsrådet delar
            denna uppfattning och i vilken utsträckning detta kan påverka
            den framtida politiken på detta område.
          </note>
          <note type="speaker">
            Anf. 3 Civilminister INGER DAVIDSON (kds):
          </note>
          <note>
            Herr talman! Jag håller med Bertil Danielsson om att det är viktigt
            att ställa frågan vilka uppgifter regionerna skall ha. I dag har
            vi en splittrad bild.
          </note>
          <note>
            Utvecklingen har gått precis i den riktning som
          </note>
          <note>
            Bertil Danielsson säger. Inte minst när det gäller de statliga
            myndigheterna finns det nu en mängd olika regionindelningar.
          </note>
          <note>
            En del regioner går över ett par eller flera länsgränser, en
            del följer över huvud taget inga länsgränser. Det ställer naturligtvis
            till en del problem när det gäller att samordna verksamheterna.
          </note>
          <note>
            Vi har tillsatt regionutredningen, Birgerssons utredning som
            den brukar kallas, för att vi skall få fram underlag för hur olika
            modeller skulle kunna fungera och vilka uppgifter de olika regionerna
            i de sammanhangen skulle ha.
          </note>
          <note>
            Birgersson arbetar med tre olika modeller. En modell har fått
            arbetsnamnet Regionalt folkstyre.
          </note>
          <note>
            Det innebär att man ser närmare på hur en modell med ett regionalt
            parlament skulle kunna fungera, framför allt inom områden som
            gäller näringslivsutveckling, infrastruktur och samhällsplanering
            i övrigt.
          </note>
          <note>
            Den andra modellen han undersöker har benämnts
          </note>
          <note>
            Kommunal samverkan. Den innebär att det finns bara två nivåer
            med direktval, kommunfullmäktige och riksdag. I den modellen skulle
            så många uppgifter som möjligt föras över till den kommunala nivån.
            Kommunövergripande lösningar får man då klara genom samverkan
            i olika mönster mellan kommunerna.
          </note>
          <note>
            Den tredje modellen benämns Utvecklat nuläge.
          </note>
          <note>
            Den innebär i stort sett att man går vidare med den inriktning
            som angavs i reformen med samordnad länsförvaltning, dvs. att
            staten behåller huvudansvaret för samhällsplaneringen och utvecklingsinsatserna
            på regional nivå och att en samordning sker inom ramen för länsstyrelserna,
            som läget är i dag.
          </note>
          <note>
            Dessa tre modeller arbetar han med, och dem kommer han att lägga
            fram den sista juni i år. När han har gjort det tillsätts en parlamentarisk
            kommitté som skall arbeta vidare, samtidigt som vi kommer att
            skicka ut det här materialet på bred remiss för att, som vi hoppas,
            få i gång en mycket bred diskussion i de här frågorna. Jag vill
            därför inte föregripa resultatet av Birgerssons arbete.
          </note>
          <note>
            Att regionernas betydelse i Europa växer vet vi alla. Men hur
            indelningen i regioner sker, hur de administrativa gränserna dras
            -- det håller jag med om, Bertil Danielsson -- kanske inte är
            det viktiga, utan det viktiga är hur regionerna lyckas samverka
            och bli slagkraftiga gentemot motsvarande regioner ute i Europa.
          </note>
          <note type="speaker">
            Anf. 4 BERTIL DANIELSSON (m):
          </note>
          <note>
            Herr talman! Våra meningsskiljaktigheter är kanske inte så djupgående.
            Det är glädjande att vi är överens om att det finns problem och
            att man måste fästa uppmärksamheten på dem. Jag utgår från att
            man i det utredningsarbete som nu pågår noga penetrerar problemen
            och ser på olika lösningar. Den här interpellationsdebatten kan
            då vara ett led i strävan att fästa uppmärksamheten på det som
            man bör ha under ögonen när man går vidare.
          </note>
          <note>
            Jag inser också att det inte är möjligt för statsrådet att nu
            mer konkret tala om hur den framtida regionindelningen eller länsindelningen
            kan gestalta sig. Det skall jag inte heller kräva. De tre modeller
            som Birgersson har att titta på skall vi givetvis noga gå igenom
            när materialet föreligger, och den parlamentariska kommittén skall
            givetvis ta hand om det materialet.
          </note>
          <note>
            Jag tror att det är viktigt att vi inte förblindas av schablontänkande
            och bara säger att vi skall ha stora regioner som man har i EG
            och tror att man därmed har löst de problem som kan föreligga.
            Man måste ha mycket klart för sig vad man skall göra, på vilket
            sätt det skall göras och vilket syftet är. Den förhoppningen tycker
            jag att jag efter den här debatten kan hysa, att statsrådet har
            fått en vidgad syn på det här. Det är i varje fall min förhoppning.
          </note>
          <note>
            Jag tackar återigen för svaret.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1991/92:180 om försvarspropositionens
            ekonomiska ram
          </note>
          <note type="speaker">
            Anf. 5 Försvarsminister ANDERS BJÖRCK (m):
          </note>
          <note>
            Herr talman! Daniel Tarschys har frågat mig om det är regeringens
            uppfattning att de ekonomiska ramarna skall äga företräde vid
            eventuellt under planeringsperioden uppkommande konflikter mellan
            ram och innehåll.
          </note>
          <note>
            Bakgrunden till interpellantens fråga är hur eventuella konflikter
            mellan beslutat innehåll och beslutade ramar skall hanteras, eftersom
            riksdagen ställer sig bakom också försvarspolitikens innehåll
            under planeringsperioden.
          </note>
          <note>
            Det är regeringens och min uppfattning att det i den nu föreliggande
            försvarspolitiska propositionen föreligger balans mellan resurser
            och uppgifter.
          </note>
          <note>
            Med detta menar jag att de ekonomiska ramarna såvitt det kan
            bedömas kommer att inrymma den föreslagna verksamheten.
          </note>
          <note>
            Samtidigt ligger det, som Daniel Tarschys säger, i sakens natur
            att det är svårt att förutse kostnadsutvecklingen under en så
            lång period som fem år.
          </note>
          <note>
            På det militära området med dess särskilda problem och förutsättningar
            har för att bättre kunna parera osäkerheterna i kostnadsutvecklingen
            reserver dimensionerats och inplanerats i sådan omfattning att
            erforderlig säkerhet bedöms uppnås.
          </note>
          <note>
            Regeringen föreslår dessutom att anslagen för materielanskaffning
            årligen skall räknas upp med
          </note>
          <note>
            1,5 % för teknisk utveckling för att säkerställa planerad anskaffning.
          </note>
          <note>
            För att kunna hantera uppkommande likviditetsproblem föreslår
            regeringen därtill en utvecklad finansiell styrning. Dessa förslag
            ger en ytterligare handlingsfrihet och flexibilitet under perioden
            för att kunna hantera osäkerheter.
          </note>
          <note>
            Planeringsinriktningen för försvarsmakten innebär en omfattande
            förändringsprocess och omstrukturering i vad gäller försvarsmaktens
            krigsoch fredsorganisation. Under de kommande åren skall vidare
            en omfattande personalavveckling genomföras. Dessa åtgärder utgör
            en besparingsförutsättning för planeringen i övrigt.
          </note>
          <note>
            Det går inte att i dag exakt förutse i vilken takt och till vilka
            eventuella merkostnader som dessa kan genomföras. Även vissa försvarsindustriella
            osäkerheter föreligger.
          </note>
          <note>
            Detta innebär i sin tur att det aktuella försvarsbeslutet delvis
            får en ny karaktär.
          </note>
          <note>
            Regeringen redovisar sålunda att inriktningen förutsätter ett
            aktivt åtagande från statsmakternas sida att utöva en kontinuerlig
            uppföljning och kontroll över försvarsbeslutets genomförande samt
            att under genomförandeprocessen fortlöpande kunna ställa medel
            till förfogande i enlighet med vad som redovisas i försvarsbeslutspropositionen.
          </note>
          <note>
            Min samlade bedömning är att de ekonomiska ramarna denna gång
            har goda förutsättningar att realistiskt svara mot angiven verksamhet
            och även klara uppkommande kostnadsökningar.
          </note>
          <note>
            Daniel Tarschys hävdar att även nya behov skall täckas av de
            angivna ramarna.
          </note>
          <note>
            Eventuella nya behov måste prövas utifrån orsakerna till att
            sådana uppstått. Förändras förutsättningarna i vår omvärld för
            de nu gjorda bedömningarna, kan det ställa krav på antingen en
            ny avvägning inom given ram eller att frågan om den totala resursnivån
            omprövas.
          </note>
          <note>
            Med detta vill jag ha sagt, herr talman, att det i dag inte går
            att säga hur eventuella nya behov skall täckas. Det måste avgöras
            från fall till fall utifrån de förutsättningar som råder i den
            aktuella situationen.
          </note>
          <note type="speaker">
            Anf. 6 DANIEL TARSCHYS (fp):
          </note>
          <note>
            Herr talman! Jag ber att få tacka försvarsministern för svaret
            på min interpellation.
          </note>
          <note>
            Bakgrunden är den att det försvarsbeslut som vi nu avser att
            fatta fattas mot bakgrunden av ett nytt säkerhetspolitiskt läge
            i vår omvärld. Risker för
          </note>
          <note>
            Sveriges säkerhet som tidigare varit mycket allvarliga har minskat,
            samtidigt som nya risker har uppstått. De flesta länder runt om
            i Europa drar för närvarande ned på sina försvarsutgifter på ett
            eller annat vis. Vi däremot avser att under de närmaste åren öka
            våra försvarsutgifter.
          </note>
          <note>
            Det är klart att detta väcker berättigade frågor:
          </note>
          <note>
            Varför är det nödvändigt att öka det svenska försvarets utgifter
            i ett läge när säkerheten runt omkring oss faktiskt är större?
          </note>
          <note>
            Svaret på den frågan, som har givits av regeringen i propositionen
            och som jag personligen tycker är riktigt, är att det är nödvändigt
            att gå in för vissa merutgifter helt enkelt därför att det under
            mycket lång tid har funnits försummelser på materielsidan.
          </note>
          <note>
            Vi har helt enkelt rustat ned vårt försvar genom att ha för stor
            kvantitet och för låg kvalitet, och det är nödvändigt att nu kompensera
            en del av dessa försummelser från det förflutna.
          </note>
          <note>
            Men frågan måste då ändå ställas: Går det då att lösa de uppgifter
            som regeringen i försvarspropositionen föresätter sig med de pengar
            som har anvisats?
          </note>
          <note>
            Vi har från det förflutna många exempel på hur riksdagens beslut
            i försvarspolitiska frågor inte har kunnat förverkligas med anvisade
            ramar. Jag ställde min interpellation mot den bakgrunden, och
            jag skulle gärna vilja ha ett otvetydigt ja från försvarsministern
            på frågan om det är regeringens uppfattning att den ekonomiska
            ramen skall äga företräde vid eventuella konflikter mellan ram
            och innehåll som kan uppträda under planeringsperioden. Jag är
            inte säker på om jag kan tolka försvarsministerns svar som ett
            entydigt ja.
          </note>
          <note>
            Jag kan hålla med försvarsministern på en punkt.
          </note>
          <note>
            Om den yttre miljön av någon anledning skulle förändras, om det
            skulle uppstå ett krig i vår närhet, ändras självklart försvarsbeslutets
            förutsättningar. Då går det att överväga att antingen göra omprioriteringar
            inom den givna ramen eller att ändra ramen. Det är fullkomligt
            självklart att detta måste ske om yttre förändringar inträffar.
          </note>
          <note>
            Det är däremot min bestämda bedömning att om förändringar inträffar
            på den inre scenen i Sverige, t.ex. om företrädare för en industri
            säger att en eller annan pinal blir dyrare än tänkt, eller om
            riksdagsmajoriteten i sin ovisshet röstar för ett regemente som
            regeringen vill lägga ned, måste sådana förändringar täckas inom
            den givna ramen.
          </note>
          <note>
            Är det regeringens klara, bestämda uppfattning att inre förändringar,
            dvs. inom Sverige, under den kommande 5-årsperioden skall hanteras
            inom den av riksdagen anvisade finansiella ramen?
          </note>
          <note type="speaker">
            Anf. 7 Försvarsminister ANDERS BJÖRCK (m):
          </note>
          <note>
            Herr talman! Jag vill först understryka vad Daniel
          </note>
          <note>
            Tarschys sade, nämligen att det faktum att det i dag finns ett
            förslag på riksdagens bord, som innebär vissa ökningar av försvarsutgifterna,
            inte på något sätt innebär att Sverige skall upprusta. Det handlar
            uteslutande om att rätta till en del stora försummelser, inte
            minst på materielsidan. Detta gör regeringen i propositionen genom
            att föreslå en minskning av organisationen för att få bättre resurser
            till ökad kvalitet.
          </note>
          <note>
            Länderna omkring oss drar ned anslagen från en hög nivå, men
            vi gör vissa justeringar.
          </note>
          <note>
            Riksdagen har här ett stort ansvar. Jag är glad över att Daniel
            Tarschys har interpellerat om problemet.
          </note>
          <note>
            I sitt inledande anförande nämnde han att det största problemet
            som vi kan komma att få, är att riksdagen inte följer försvarspropositionen
            när det gäller tunga väsentliga delar, t.ex.
          </note>
          <note>
            fredsorganisationerna. Det har varit ett systemtänkande ända
            från början i försvarspropositionen. Det går inte utan vidare
            att byta ett förband eller projekt mot ett annat.
          </note>
          <note>
            Om riksdagen inte följer propositionen -- vilket självfallet
            är riksdagens rätt, det är därför det finns en riksdagsprövning
            -- tar emellertid riksdagen automatiskt på sig ansvaret för att
            se till att det sker en tillfredsställande finansiering. Regeringen
            är underordnad riksdagen. Därför är det nu riksdagen som har ansvaret
            för att propositionen kan följas inom givna ekonomiska ramar.
          </note>
          <note>
            Jag vill besvara Daniel Tarschys fråga med följande. Om propositionen
            följs, är det min bestämda uppfattning att vi inom den givna ramen
            skall klara de problem som kan uppkomma. Jag vill peka på varför
            jag tror detta. Vi har ändrat budgeteringssystemet med införande
            av ramanslag, vilket medger anslagskrediter och i realiteten innebär
            att myndigheterna totalt sett bättre kan använda tilldelade resurser
            under perioden.
          </note>
          <note>
            Herr talman! Vi har infört en faktor för teknisk utveckling på
            1,5 %. Vi har vidare infört möjligheter att få utnyttja försäljningsintäkter
            från fastigheter, mark och materiel, vilket är en skillnad jämfört
            med nuläget. Vi föreslår rationaliseringsåtgärder när det gäller
            vilka intäkter som kan bidra till att stärka försvarsekonomin
            och säkerheten i planeringen. Kort sagt: De rationaliseringsvinster
            som görs behålls, vilket är en förutsättning för att människor
            skall ställa upp på en rationalisering.
          </note>
          <note>
            Vi föreslår och förutser exportintäkter och motköpsarrangemang,
            vilket inte är alltför vanligt.
          </note>
          <note>
            Kapitalkostnader för fast egendom och lånefinansiering av investeringar
            är också något nytt.
          </note>
          <note>
            Herr talman! Jag vill slutligen peka på en ytterligare sak, nämligen
            att vi har planerat in reserver. Alla åtgärderna sammantaget innebär
            att jag tror -- och det är min ärliga uppfattning -- att om riksdagen
            följer försvarspropositionen skall vi kunna, precis som Daniel
            Tarschys önskar, hålla oss inom den givna ramen.
          </note>
          <note type="speaker">
            Anf. 8 DANIEL TARSCHYS (fp):
          </note>
          <note>
            Herr talman! Jag tror att jag på Folkpartiets vägnar kan förbinda
            mig att vi inte skall bryta igenom den givna ramen. Jag hoppas
            att Anders Björck kan göra detsamma för Modrata samlingspartiets
            del.
          </note>
          <note type="speaker">
            Anf. 9 Försvarsminister ANDERS BJÖRCK (m):
          </note>
          <note>
            Herr talman! Självfallet lägger inte jag på regeringens vägnar
            fram en proposition om jag inte tror att den håller. Den här propositionen
            har föregåtts av ett mycket noggrant arbete, som jag just redovisat
            för kammaren, med en lång rad nya inslag för att uppnå det Daniel
            Tarschys med all rätt önskar sig. Men nu är propositionen på riksdagens
            bord. Det sker en behandling i försvarsutskottet.
          </note>
          <note>
            Men ytterst är det kammaren som har ansvaret för att propositionen
            får en sådan utformning till slut, i form av ett riksdagsbeslut,
            att oönskade effekter på ekonomin inte uppstår.
          </note>
          <note type="speaker">
            Anf. 10 DANIEL TARSCHYS (fp):
          </note>
          <note>
            Herr talman! Jag håller helt med Anders Björck i denna senare
            bedömning. Man skulle kunna tillföra följande. Ytterst är det
            regeringen som har ansvaret för landets ekonomi. Sverige befinner
            sig i ett sådant läge beträffande statsutgifterna att det inte
            går att acceptera att budgetunderskottet ökar.
          </note>
          <note>
            Därför måste även regeringen, om riksdagen skulle vara oklok
            nog att införa förändringar, se till att korrigerande förslag
            läggs fram för riksdagen.
          </note>
          <note>
            Anf. 11 Försvarsminister ANDERS BJÖRCK
          </note>
          <note>
            (m):
          </note>
          <note>
            Herr talman! Jag har samma uppfattning som
          </note>
          <note>
            Daniel Tarschys när det gäller att begränsa budgetunderskottet.
            Jag uttrycker en gemensam förhoppning att riksdagen antar regeringens
            proposition utan kostnadsfördyrande inslag.
          </note>
          <note>
            Förste vice talmannen anmälde att Daniel Tarschys anhållit att
            till protokollet få antecknat att han inte ägde rätt till ytterligare
            inlägg.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1991/92:167 om den svenska utbildningsnivån
          </note>
          <note type="speaker">
            Anf. 12 Utbildningsminister PER UNCKEL (m):
          </note>
          <note>
            Herr talman! Göran Lennmarker har frågat mig vad jag avser att
            göra för att bryta den hittillsvarande utvecklingen som med långtidsutredningens
            ord lett till att ''Sverige framstår som ett relativt lågutbildat
            land''.
          </note>
          <note>
            Det är en avgörande fråga för hela vårt lands framtid som Göran
            Lennmarker ställer. Jag håller med om att det är svårt att jämföra
            kunskapsnivåer mellan elever i olika länder. Det är däremot inte
            korrekt att kunskaperna skulle vara så mycket mer mätbara i matematik
            än i andra ämnen.
          </note>
          <note>
            Bakgrundsfaktorer som t.ex. undervisningstid, klasstorlek och
            lärarkompetens går att bedöma också för andra ämnen än matematik.
            Som långtidsutredningen konstaterar hade Sverige dåliga resultat
            i matematik i grundskolan på 80-
          </note>
          <note>
            talet. En viktig orsak var att riksdagen 1967 beslöt att den
            gamla tvååriga fackskolan skulle räcka som grund för lärarutbildning.
            Den matematik lärarkandidaterna hade med sig var helt enkelt inte
            tillräcklig. Viktigt blir då hur internationella jämförelser tas
            emot och vilket genomslag de får i politiken. I fråga om matematiken
            ändrades antagningsreglerna så att det nu krävs matematik från
            treårig N- eller T-linje för att bli matematiklärare. Det gjordes
            också en stor satsning på lärarfortbildning i ämnet.
          </note>
          <note>
            Herr talman! Regeringen kommer att vara mycket uppmärksam på
            att utbildningens kvalitet måste kunna mätas och mäta sig i ett
            internationellt perspektiv. Detta är just vad jag uttalade i min
            anmälan till budgetpropositionen tidigare i år. Det är angeläget
            att sådana jämförelser görs. Det svenska utbildningsväsendet måste
            ligga i kvalitativ världsklass. Det är nödvändigt för att kompensera
          </note>
          <note>
            Sveriges relativa litenhet och våra språkliga begränsningar.
            Bra är helt enkelt inte gott nog.
          </note>
          <note>
            Det svenska utbildningssystemet har också just granskats av OECD.
            Resultat från denna utvärdering kommer att föreligga under hösten.
          </note>
          <note>
            Dess resultat blir en viktig del av det fortsatta reformarbetet
            inom hela utbildningsväsendet.
          </note>
          <note>
            Ett tydligt bevis på regeringens strävan att förbättra utbildningskvaliteten
            är de helt nya direktiven till den läroplanskommitté som den förra
            regeringen tillsatte. Större vikt skall nu läggas vid kunskaper
            som är beständiga över tiden, såsom i bl.a. just matematik. Kommittén
            skall generellt stärka ämnenas ställning, bl.a. utifrån en analys
            av ämnesstrukturen i ett internationellt perspektiv, främst mot
            bakgrund av förhållandena i EG-
          </note>
          <note>
            länderna. Blockämnena avskaffas. Samma grundsyn präglar också
            det förslag till en ny lärarutbildning som just nu behandlas av
            riksdagen.
          </note>
          <note>
            Kraven på lärarnas ämneskunskaper skärps samtidigt som lärarbanan
            öppnas för flera med gedigna bakgrundskunskaper.
          </note>
          <note>
            Regeringen har, herr talman, helt nyligen lagt fram en proposition
            om valfrihet och fristående skolor.
          </note>
          <note>
            Sådana skolor skall få rätt till bidrag från kommunerna på i
            princip samma villkor som de kommunala skolorna. Därmed får föräldrar
            och elever även i praktiken full frihet att välja en fristående
            skola på grundskolenivå. Till hösten avser regeringen att återkomma
            med förslag till ökad valfrihet inom det kommunala skolväsendet.
          </note>
          <note>
            Därvid kommer också möjligheten att välja en annan än hemkommunens
            skola att behandlas, liksom sådana mellanformer som entreprenadskolor.
            Då skall också förslag komma om valfrihet på gymnasienivå. Monopoliseringen
            av skolan är härmed bruten.
          </note>
          <note>
            Kvalitetskonkurrensen uppmuntras.
          </note>
          <note>
            Ett tredje område där regeringen just tagit initiativ till förbättringar
            är den företagsförlagda utbildningen. Göran Lennmarker efterlyser
            en lärlingsutbildning. I propositionen om vissa gymnasie- och
            vuxenutbildningsfrågor (prop.
          </note>
          <note>
            1991/92:157) föreslås just en ny, treårig lärlingsutbildning,
            där företagen är huvudmän och gymnasieskolan ger undervisning
            i vissa allmänna kärnämnen. Skolministern har också i propositionen
            framhållit att det är ytterst väsentligt att det inom yrkesförberedande
            program i gymnasieskolan finns en reell näringslivsanknytning.
            Regeringen har emellertid ambitionen att också finna andra vägar
            för att skapa nya attraktiva yrkesförberedande utbildningar med
            stark anknytning till näringslivet. Därför kommer initiativ att
            tas till en fortsatt beredning av bl.a.
          </note>
          <note>
            lärlingsutbildningen.
          </note>
          <note>
            Regeringens ambitioner när det gäller den högre utbildningen
            är av flera slag. Den första frågan jag vill behandla gäller antalet
            ungdomar som bereds plats i högskolan. Det är vanskligt att jämföra
            siffror som gäller den högre utbildningen mellan olika länder,
            eftersom det finns så många olika definitioner av vad högre utbildning
            faktiskt är.
          </note>
          <note>
            Mycket tyder emellertid på att det är en lägre andel av varje
            ungdomsgeneration som går igenom högre utbildning i Sverige än
            i andra länder som vi har anledning att jämföra oss med. Vi är
            en liten nation, och det är därför viktigt för vår konkurrenskraft
            att vi kan hävda oss kunskapsmässigt. Det gäller därför att öka
            andelen ungdomar som ges möjlighet till högre utbildning, att
            erbjuda längre utbildningsprogram och att hålla kvaliteten på
            en hög nivå.
          </note>
          <note>
            Vi är nu inne i en period av utbyggnad av högskolan. Riksdagen
            beslöt förra året att 5 000
          </note>
          <note>
            nya platser skulle inrättas under innevarande budgetår. I årets
            budgetproposition och i propositionen om lärarutbildningen har
            jag föreslagit ytterligare 5 000 platser för nästkommande budgetår.
            Jag har också aviserat att jag i 1993 års budgetproposition kommer
            att föreslå en ytterligare utbyggnad för högskolan som skall omfatta
            sammanlagt 8 000 nybörjarplatser under nästkommande treårsperiod.
            Drygt 500
          </note>
          <note>
            nybörjarplatser för språkstudier föreslogs i förra veckans kompletteringsproposition.
            Jag vill emellertid understryka att utbyggnaden av universitet
            och högskolor måste ske med beaktande av höga kvalitetskrav. Den
            enskilde har rätt att begära bästa tänkbara utbildning, inte minst
            med tanke på den inte oansenliga egna uppoffringen.
          </note>
          <note>
            Den otillräckliga tillgången på disputerade lärare sätter i dag
            gränser för den möjliga expansionstakten. Regeringens ambition
            att fördubbla examinationsfrekvensen av doktorander till sekelskiftet
            är en viktig del i strävan att långsiktigt bygga ut den högre
            utbildningens volym.
          </note>
          <note>
            Herr talman! För några månader sedan presenterades en promemoria
            från utbildningsdepartementet, ''Fria universitet och högskolor'',
            som innehåller en strategi för reformer för universitet och högskolor
            och som syftar till en frigörelse för den högre utbildningen från
            statens omedelbara inflytande. Rapporten har varit ute på en bred
            remiss, och jag avser att återkomma till riksdagen före sommaren
            med en proposition i frågan. Regeringens avsikt är att genom en
            ny lag ge universitet och högskolor förutsättningar för ett friare
            förhållande gentemot regering och riksdag.
          </note>
          <note>
            Dagens linjesystem kommer att avvecklas och ett större utrymme
            skapas för ett mer varierat utbildningsutbud. Effektiviteten i
            högskolan stimuleras genom införandet av en examensförordning
            som reglerar vilka olika examina högskolorna får ge. Intresset
            fokuseras mer på det antal studenter som examineras än på det
            antal som tas in. Systemet ställer också höga krav på att kvaliteten
            hålls på en god nivå och att högskolorna själva tar ansvar för
            detta. Rätten att få examinera studenter görs beroende av om kvalitetskraven
            upprätthålls.
          </note>
          <note>
            Dessa insatser, herr talman, främjar kvaliteten genom att öka
            konkurrensen mellan högskolorna.
          </note>
          <note>
            De bör kompletteras med förändringar av anslagssystemet för att
            göra detta till ett medel i strävan att belöna goda resultat i
            meningen hög kvalitet och effektivitet.
          </note>
          <note>
            Frigörelsen från statsmakternas styrning ökar universitets och
            högskolors möjlighet till profilering. Dessa insatser för alla
            universitet och högskolor kan komma att förenas med en överföring
            av vissa universitet och/eller högskolor samt tillkommande icke
            statliga universitet och högskolor till en annan form av förvaltning,
            nämligen stiftelseformen. Denna kan ge utrymme för ytterligare
            profilering och därmed mångfald i högskolesystemet.
          </note>
          <note>
            Till slut: De åtgärder jag här har redovisat kommer att höja
            den svenska utbildningsstandarden väsentligt. Det är viktigt att
            så sker. Härutöver krävs emellertid att vi börjar värdera gedigen
            utbildning högre. Avkastningen på den investering som utbildning
            utgör är i Sverige för låg för att vi långsiktigt skall kunna
            hävda oss internationellt.
          </note>
          <note>
            Det är av avgörande betydelse att vi förmår ändra på detta förhållande.
          </note>
          <note type="speaker">
            Anf. 13 GÖRAN LENNMARKER (m):
          </note>
          <note>
            Herr talman! Jag ber att få tacka utbildningsministern för detta
            mycket utförliga och konkreta svar. Det är glädjande att läsa
            svaret, eftersom det innebär att det har tagits betydande initiativ
            för att ändra den hittillsvarande utbildningspolitiken, vilken
            har lett till det resultat som ju långtidsutredningen ger ett
            ganska bistert betyg, nämligen att Sverige framstår som ett relativt
            lågutbildat land.
          </note>
          <note>
            Man kan tycka att detta är särskilt egenartat med tanke på att
            Sverige är ett land som haft en god start på utbildningsområdet.
            Vi har en lång tradition, med en folkskolestadga som infördes
            redan 1842,
          </note>
          <note>
            30 år innan Japan införde sin. Vi hade lyckan att inte delta
            i två världskrig, och Sverige kunde på 50-
          </note>
          <note>
            och 60-talen, långt tidigare än många andra länder, satsa på
            utbildning. Andra länder fick under den tiden ägna resurserna
            åt att bygga upp sönderbombade städer, broar och allehanda ting
            som hade förstörts under kriget. Betyget på svensk utbildningspolitik
            är naturligtvis så mycket bistrare när man trots dessa fördelar
            -- en lång historisk tradition och den fördel som låg i att vara
            ett oskatt land -- ändå har uppnått ett sådant mediokert resultat.
          </note>
          <note>
            Vi har ju också under lång tid haft ett mycket högt skattetryck
            i Sverige och betydande -- kanske ofta de största i världen --
            offentliga satsningar på utbildning. Det gör att det här resultatet
            blir ännu märkligare.
          </note>
          <note>
            Det finns många olika bedömningar på utbildningen. Jag läste
            på påskdagen en artikel om hur man i USA var mycket bekymrad över
            utvecklingen vad gäller utbildningen och särskilt vad gäller hur
            många som går vidare till högre utbildning. Jag vill citera en
            mening från artikeln:
          </note>
          <note>
            ''Men faktum är att 40 % av de vita ungdomarna går vidare till
            högre utbildning, medan ca 29 % av de svarta och asiaterna gör
            det.'' Det var uttryck för ett stort bekymmer. När man sedan tittar
            i långtidsutredningen upptäcker man att drygt 20 %
          </note>
          <note>
            av en årskull i Sverige utexamineras från postgymnasial utbildning,
            och man kan då jämföra det med USA.
          </note>
          <note>
            Också i den nyligen publicerade Human
          </note>
          <note>
            Development Report bekräftas att Sverige har ett ganska mediokert
            resultat på utbildningsområdet.
          </note>
          <note>
            Av den andledningen, herr talman, menar jag att det är både viktigt
            och riktigt att man genomför förändringar på utbildningsområdet.
            Jag vill ställa en fråga till utbildningsministern: När tror utbildningsministern
            att det kan vara möjligt att
          </note>
          <note>
            Sverige återtar sin rättmätiga plats i utbildningsvärlden, att
            Europas bästa skola också ger resultat i att utbildningsnivån
            i det svenska samhället kanske är en av Europas bästa? När kan
            man tro att detta ger resultat?
          </note>
          <note type="speaker">
            Anf. 14 Utbildningsminister PER UNCKEL (m):
          </note>
          <note>
            Herr talman! Får jag instämma i de bedömningar som Göran Lennmarker
            gjorde i sitt anförande.
          </note>
          <note>
            Men låt mig medge att jag nog blir honom svaret skyldig i fråga
            om den tidpunkt när vi i Sverige kommit dithän att Sverige har
            en utbildningsnivå som är tillräcklig.
          </note>
          <note>
            Innan jag går vidare i den delen vill jag understryka att när
            man talar om att Sverige skall ha en tillräcklig utbildningsnivå,
            så gäller det en utbildningsnivå som måste -- det finns inga möjligheter
            att reservera sig på denna punkt -- ligga i den absoluta världsklassen.
            Sverige är ju, som jag antydde tidigare, ett litet land. Vi svenskar
            är av
          </note>
          <note>
            Gud fader placerade på ett ställe på jorden där det inte bor
            så rasande många andra människor. Vi talar dessutom ett språk
            som knappt någon utanför vårt eget land begriper. Dessa handikapp
            kan vi inte göra någonting annat åt än att vara bäst i allting
            annat.
          </note>
          <note>
            Då Göran Lennmarker frågar mig när vi är framme vid målet, så
            handlar det om att vi bokstavligen är framme vid målet att Sverige
            har en utbildningsnivå som inte är lika bra som andra länders
            utan som är bättre än nästan alla andra länders. Jag tror att
            detta kommer att ta tid, framför allt därför att det förutsätter
            en kulturell förändring i vår syn på utbildning.
          </note>
          <note>
            Jag antydde tidigare att avkastningen på svenska utbildningsinvesteringar
            är låg. SNS konjunkturråd redovisar i en rapport som kom för någon
            månad sedan uppgifter som säger att avkastningen för varje extra
            utbildningsår som svenska elever eller studenter går igenom är
            ungefär hälften mot vad samma avkastning är i jämförbara länder
            ute i världen. För de yngre studerande förefaller den att vara
            hälften av hälften.
          </note>
          <note>
            Jag tror att innan vi gör något av avkastningen, dvs.
          </note>
          <note>
            belöningen för hårt gediget utbildningsarbete, kommer vi att
            ha svårt att nå fram till positionen att få ett utbildningssystem
            som hävdar sig, mätt i världsklass. Därför är det viktigt att
            vi omedelbart börjar förändra synen på vad utbildning faktiskt
            skall vara värd. Därigenom kommer vi att kunna locka fler att
            läsa längre, därigenom kommer vi att kunna locka fler att bli
            doktorer, något som i sin tur är förutsättningen för att vi skall
            kunna utbilda tillräckligt många vid våra universitet och högskolor,
            och detta behövs för att de lärare som skall utbilda våra unga
            i skolan skall ha tillräcklig kvalitet. Jag gör mig inga illusioner
            om att det här arbetet kommer att gå fort, men om vi inte börjar
            målmedvetet nu kommer vi aldrig fram till den punkt dit vi måste
            nå.
          </note>
          <note type="speaker">
            Anf. 15 GÖRAN LENNMARKER (m):
          </note>
          <note>
            Herr talman! Jag tackar för det svaret. Det här är ett arbete
            som brådskar, just genom att det tar lång tid, och jag förstår
            att det är omöjligt att ge ett bestämt besked. Det var kanske
            litet retoriskt jag ställde min fråga.
          </note>
          <note>
            Men det är ingen tvekan om att Sverige måste återta den plats
            som vårt land hade en gång. Jag vet inte hur man mätte internationella
            utbildningsnivåer en gång i tiden, men vi var mycket tidigt ute
            i detta land. Vi hade tidigt en bred folkbildning och därmed en
            bas för att bygga en bildning och en kunskapsnivå för hela folket.
            Det är viktigt att vi nu återtar den traditionen, och därför tycker
            jag att det var bra med detta utförliga svar om konkreta åtgärder
            som redan är på gång.
          </note>
          <note>
            Jag hoppas att de kommer att följas av fler och ber att få önska
            utbildningsministern lycka till i detta mycket viktiga arbete
            att återföra den svenska fanan på rätt plats när det gäller utbildningsstandarden
            i internationell jämförelse.
          </note>
          <note type="speaker">
            Anf. 16 Utbildningsminister PER UNCKEL (m):
          </note>
          <note>
            Herr talman! Jag tackar för välgångsönskan och vill lägga till
            en enda liten aspekt som faktiskt kan bidra till att öka tempot.
            Det är att vi skall förmå samla oss kring något som litet högtidligt
            skulle kallas för ett slags nationell ansats för att gå i land
            med uppgiften. Vi måste definiera problemet entydigt som vi har
            gjort i detta meningsutbyte och samla föräldrar, lärare och universitetsfolk
            bakom den ansatsen samt bli ense om att det inte finns någon rätt
            för oss att misslyckas.
          </note>
          <note>
            Tack, herr talman!
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1991/92:125 om handläggningstiderna
            vid BITS
          </note>
          <note type="speaker">
            Anf. 17 Statsrådet ALF SVENSSON (kds):
          </note>
          <note>
            Herr talman! Peeter Luksep har frågat mig hur många ansökningar
            om bistånd till Baltikum som inkommit till BITS under innevarande
            och föregående budgetår samt hur många av dessa ansökningar som
            bifallits helt eller delvis resp.
          </note>
          <note>
            avslagits. Peeter Luksep har vidare frågat om det finns ansökningar
            som har lämnats obesvarade och om det förekommer att ansökningar
            har tagit längre tid att behandla än tre månader.
          </note>
          <note>
            Herr talman! BITS fick år 1990 ansvaret för att förmedla 458
            milj.kr. av den miljard som anvisades för stöd till reformprocessen
            i Östeuropa. Medlen skulle enligt regeringens beslut användas
            under tre år för kunskaps- och teknologiöverföring inom områden
            som miljö, näringsliv, förvaltning och infrastruktur.
          </note>
          <note>
            Länderna kring Östersjön prioriterades. Enligt regeringens beslut
            avsattes 270 milj.kr. för insatser i Polen och 150 milj.kr. för
            insatser i övriga Centraloch Östeuropa med tyngdpunkt på Baltikum.
            38
          </note>
          <note>
            milj.kr. avser konsultfonder för projektförberedelser hos Världsbanken
            och den
          </note>
          <note>
            Europeiska utvecklingsbanken (EBRD). Hela det anvisade beloppet
            har nu fördelats.
          </note>
          <note>
            BITS har sedan år 1990 beviljat finansiering av 120
          </note>
          <note>
            insatser i Baltikum till ett sammanlagt belopp om
          </note>
          <note>
            93 milj.kr. Ytterligare insatser till ett sammanlagt värde om
            5 milj.kr. är för närvarande under beredning och kommer att beslutas
            inom kort. För
          </note>
          <note>
            Polen är hela ramen intecknad. I och med detta och pågående stöd
            till övriga länder, däribland
          </note>
          <note>
            Tjeckoslovakien och Ungern, har beslut fattats om användandet
            av hela den tillgängliga medelsramen för insatser i Central- och
            Östeuropa. På mindre än två år har BITS således berett och fattat
            beslut om fördelningen av den medelsram som den tidigare regeringen
            anvisade för samarbetet under tre år.
          </note>
          <note>
            Detta har varit möjligt tack vare det stora intresse som olika
            organisationer och företag visat för stöd till Central- och Östeuropa
            samt mycket förtjänstfulla insatser från BITS personal.
          </note>
          <note>
            BITS fördelning av medel på olika insatser sker utifrån framställningar
            från berörda länder om att genomföra ett visst projekt med en
            svensk samarbetspart. Att enbart ett svenskt företag eller en
            svensk institution vänder sig till BITS och erbjuder sina tjänster
            räcker således inte som beslutsunderlag. Kravet på en framställning
            från mottagarlandet fungerar som en garanti för att de insatser
            som görs får den prioritet i landet som är nödvändig för ett effektivt
            genomförande av insatsen. För att säkerställa mottagarens engagemang
            och ansvar för verksamheten ställer
          </note>
          <note>
            BITS härvid även krav på att kostnader i lokal valuta skall täckas
            av mottagarlandet.
          </note>
          <note>
            Under de första åtta månaderna av innevarande budgetår har BITS
            fått 425 framställningar och förslag på samarbetsprojekt i Central-
            och
          </note>
          <note>
            Östeuropa. 273 av dessa har avsett insatser i
          </note>
          <note>
            Baltikum. En del av dessa förslag har avslagits då de ej avsett
            kunskapsöverföring eller då insatsen ej bedömts vara av strategisk
            betydelse för reformprocessen. För ett fyrtiotal framställningar
            som inkommit under de senaste månaderna har ett positivt besked
            ej kunnat ges under innevarande budgetår till följd av att den
            tillgängliga medelsramen varit fullt intecknad.
          </note>
          <note>
            Vad gäller beredningstiderna vid BITS så har tiden från framställan
            till beslut varierat. För ca 25 % av insatserna har beslut fattats
            inom en månad från det att framställningen gjorts. För ca 70 %
            av insatserna har beslut fattats inom tre månader efter framställan.
            För ca 10 % av insatserna har tidsutdräkten från framställan till
            beslut varit tio månader eller mer. I dessa fall har handläggningstiden
            förklarats av att baltisk och svensk part behövt omarbeta och
            precisera projektet innan beslut kunnat fattas.
          </note>
          <note>
            Herr talman! Slutligen vill jag konstatera att förslagen till
            BITS om insatser i Central- och
          </note>
          <note>
            Östeuropa vida överstigit de finansiella ramar som
          </note>
          <note>
            BITS disponerat. Redovisningar som finns från
          </note>
          <note>
            BITS liksom informationer från mottagarlandet visar samtidigt
            att en lång rad värdefulla insatser redan genomförts eller är
            på väg att genomföras.
          </note>
          <note>
            Regeringen har i årets budgetproposition föreslagit att anslaget
            för samarbetet med Central- och
          </note>
          <note>
            Östeuropa räknas upp kraftigt. Som bekant är frågan om fördelningen
            av stödet föremål för behandling i riksdagen. En viss del av stödet
            kommer att kanaliseras genom BITS. Detta innebär att många av
            de ansökningar som nu inte kunnat besvaras kan prövas.
          </note>
          <note type="speaker">
            Anf. 18 PEETER LUKSEP (m):
          </note>
          <note>
            Herr talman! Jag ber att få tacka statsrådet för svaret. Frågorna
            föranleds givetvis av det intresse som jag, liksom många andra
            ledamöter och säkert också statsrådet, har upplevt från det svenska
            samhällets sida för bistånd till Baltikum. Svaret visar också
            det stora intresset för att delta i sådana biståndsprojekt.
          </note>
          <note>
            På några punkter blev dock svaret oklart för mig, och jag skulle
            gärna vilja höra om statsrådet kan utveckla synpunkterna vidare.
            Det gäller först
          </note>
          <note>
            BITS syn på vilka framställningar man över huvud taget skall
            ta ställning till. BITS har då en princip, som statsrådet också
            redovisar, nämligen att framställningar om insatser skall komma
            från berörda länder och avse genomförande av ett projekt där en
            svensk samarbetspart medverkar.
          </note>
          <note>
            Det är i och för sig en riktig princip. Visserligen finns det
            då stora svårigheter att finna korrekta prioriteringsordningar
            i de berörda länderna på grund av den oklara politiska och legala
            situationen i dessa länder.
          </note>
          <note>
            Det är naturligtvis ändå riktigt att det är de berörda länderna
            som skall prioritera vilket bistånd man vill ha av Sverige. Men
            jag har vid ett tillfälle uppfattat att BITS-chefen anser att
            BITS bara behöver svara på sådana framställningar som enligt BITS
          </note>
          <note>
            uppfattning kommer i korrekt ordning och att man lämnat framställningar,
            som har kommit från svenska sökande direkt till BITS, obesvarade
            --
          </note>
          <note>
            antingen helt och hållet eller under mycket lång tid.
          </note>
          <note>
            Jag undrar om statsrådet på rak arm vet om det i de siffror som
            redovisas på framställningar till BITS
          </note>
          <note>
            ingår sådana ansökningar som enligt BITS
          </note>
          <note>
            uppfattning inte är framställda i korrekt ordning.
          </note>
          <note>
            Den andra oklarheten gäller själva siffrorna. Enligt statistik
            har BITS fått 425 framställningar och förslag på samarbetsprojekt.
            Av dessa har ett fyrtiotal uppenbarligen inte blivit positivt
            besvarade. Statsrådet redogjorde för procentsatser över hur lång
            tid det har tagit från framställan till beslut. Dessa procentsatser
            summerar inte till
          </note>
          <note>
            100 % utan märkligt nog till 105 %. Dessutom redovisar de inte
            alla svarstider. Alla de framställningar som är besvarade efter
            en väntetid på mellan tre och tio månader saknas. Det är något
            fel i räkneoperationen. Det kan vara något så simpelt som ett
            skrivfel, men jag får inte ordning på detta.
          </note>
          <note>
            Det framgår inte heller om procentsatserna avser sådana framställningar
            som har lett till positivt svar eller om de också inkluderar sådana
            framställningar som har avslagits. Jag tror att det finns en hel
            rad ansökningar om bistånd till i och för sig mycket vällovliga
            projekt, men ändock projekt till vilka man rimligen måste säga
            att pengarna inte kommer att räcka. I sådana fall är det bättre
            att sökandena får ett snabbt avslag än att de går i månader och
            väntar på något som ändå slutar i avslag. För sökanden kan det
            ha inneburit kostnader i form av resor. För parterna i Baltikum
            kan det ha medfört besvärande omständigheter. De kanske har bokat
            konferenslokaler och börjat göra reklam för verksamheter, kurser
            m.m., som sedan inte kan komma till stånd.
          </note>
          <note>
            Jag tror att en del av besvikelsen i det svenska samhället avser
            sådana ansökningar som tyvärr måste avslås, men där avslaget kommer
            efter mycket lång väntetid.
          </note>
          <note>
            BITS kommer nu av allt att döma att få ett väsentligt större
            bistånd till Östeuropa att hantera.
          </note>
          <note>
            Det sker en mycket glädjande ökning av östbiståndet. Enligt det
            förslag som riksdagen skall ta ställning till i övermorgon skulle
            även BITS få mera pengar. Man undrar då om BITS verkligen kommer
            att kunna hantera den biståndsgivningen på ett något snabbare
            och smidigare sätt än vad man hittills har lyckats med. Detta
            ingår i och för sig inte i mina frågor men det vore intressant
            att höra om statsrådet har någon uppfattning på den punkten.
          </note>
          <note type="speaker">
            Anf. 19 Statsrådet ALF SVENSSON (kds):
          </note>
          <note>
            Herr talman! Jag är helt överens med Peeter
          </note>
          <note>
            Luksep om att det kan vara svårt, men man skall ha stor förståelse
            för att man försöker finna korrekta prioriteringsordningar i länder
            som går från planekonomi till marknadsekonomi. Jag vill gärna
            understryka att det är mycket viktigt för det ligger också i kunskapsöverförandet
            att man får ta litet tid på sig. Man bör respektera motpartens
            önskemål och de resonemang som krävs innan beslutet kan fattas.
            Jag kan inte tänka mig något annat än att
          </note>
          <note>
            BITS är engagerat så till den grad att man vill testa ansökningar
            visavi mottagarlandet och presentera dem där. Det vore förfärligt
            annars.
          </note>
          <note>
            När det gäller procentsatserna sade jag trots allt cirka. Man
            har tagit jämna siffror. Peeter Luksep, låt oss inte hänga upp
            oss på detta. Det rör sig i runda tal om 25, 70 och 10 %. Jag
            tycker inte att det är så dåliga siffror om man skall se till
            handläggningen och karakterisera den som långsam eller snabb.
          </note>
          <note>
            Detta är inte avsett som någon kritik, men en del är mera skickade
            att presentera sina projekt än andra.
          </note>
          <note>
            Det är naturligtvis mycket viktigt att BITS noggrant går igenom
            projekten. Det kan hända -- vilket jag tycker framgick av mitt
            svar -- att av och till presenteras ett projekt som är bra inte
            riktigt så fullödigt som man borde ha presentarat det. Då får
            man ta viss korrespondens för att göra det mera fullödigt. Jag
            är övertygad om att BITS har som enda mål att det skall gå så
            snabbt som möjligt.
          </note>
          <note>
            Herr talman! Precis som Peeter Luksep sade känner vi av att det
            från svenska folket finns mycket stora förväntningar på att något
            görs, och att det görs snabbt och kraftfullt. Därutöver är vi
            själva besjälade av den viljan.
          </note>
          <note type="speaker">
            Anf. 20 PEETER LUKSEP (m):
          </note>
          <note>
            Herr talman! Jag tror givetvis att statsrådet har den ambitionen.
            Jag skulle ändå vara tacksam om statsrådet för sin egen del skulle
            gå hem och fundera litet på matematiken, inte minst för att vi
            skall få klarhet i hur det egentligen ligger till.
          </note>
          <note>
            Sådana ansökningar som kommer till BITS i, enligt
          </note>
          <note>
            BITS uppfattning, felaktig ordning, dvs. direkt från en svensk
            sökande, vidarebefordras inte för bedömning i Baltikum. De blir
            i stort sett liggande och får i bästa fall någon form av svar
            om att det hela har gått till i fel ordning. Men jag tror att
            det svaret från BITS ofta uteblir. Det uppfattas som mycket irriterande
            av dem som tyvärr inte vet att det finns en annan ordning för
            detta.
          </note>
          <note>
            Jag kan förvisso acceptera att det rör sig om avrundade procentsatser.
            Men dessa procentsatser gäller uppenbarligen sådana framställningar
            som leder till insatser. Det sägs att för 25 % av insatserna har
            beslut fattats inom en månad, för
          </note>
          <note>
            70 % av insatserna inom tre månader och för 10 %
          </note>
          <note>
            av insatserna har tidsutdräkten från framställan till beslut
            varit tio månader eller mer. Det handlar inte enbart om bifallna
            ansökningar. Det är oftast inte de som klagar. De som klagar är
            naturligtvis de som efter mycket lång väntetid har fått klart
            sig för att de inte får några pengar.
          </note>
          <note>
            Även om siffrorna är avrundade saknas hela kategorin insatser
            som har lett till beslut inom tre till tio månader. Jag tror att
            det är större fel på siffrorna än man spontant kanske kan tänka
            sig inom ramen för en avrundning.
          </note>
          <note>
            Det svenska samhället och förvisso den svenska regeringen har
            nu på många sätt manifesterat ett mycket starkt politiskt stöd
            för de baltiska ländernas frigörelse och för Östeuropas omvandling
            till demokrati och marknadsekonomi.
          </note>
          <note>
            Det är därför också angeläget att de som tar fasta på det här
            och har god vilja att genomföra olika projekt uppfattar att signalerna
            de möter när de kommer i närkontakt med svenska myndigheter som
            skall utöva denna positiva vilja motsvarar de politiska signalerna.
            Jag tror att det återstår att göra en del förbättringar.
          </note>
          <note type="speaker">
            Anf. 21 Statsrådet ALF SVENSSON (kds):
          </note>
          <note>
            Herr talman! Frågan från Peeter Luksep gällde att det har förekommit
            att det tar längre tid än tre månader att behandla en ansökning.
            Jag tycker nog att mitt svar har klargjort att så är fallet, men
            att
          </note>
          <note>
            BITS utifrån statistiken ändå inte behöver skämmas för sitt sätt
            att hantera ärendena.
          </note>
          <note>
            Jag är helt klar över -- det är vi säkert alla -- att det är
            de som inte får igenom sina önskemål som klagar. Det är naturligtvis
            lätt att förstå. Peeter
          </note>
          <note>
            Luksep vet att jag här inte kan redovisa en mängd ansökningar
            som inte har accepterats eller fått bifall.
          </note>
          <note>
            Jag kan dock dra en parallell från katastrofområdet och säga
            att vi har hur många idéer och förslag som helst. Trots att man
            från början många gånger tycker att det här aldrig kommer att
            gå och att det är ogörligt vill man ändå vara så pass sjyst att
            man använder en del tid för att undersöka om det ändå skulle vara
            möjligt att genomföra någon del av förslaget och göra det rimligt.
            När man sedan kanske ändå måste säga att det inte går möts man
            av besvikelse. Det får man finna sig i.
          </note>
          <note>
            Det viktiga är att det kapital som BITS har att förfoga över
            har använts på ett sätt som balterna tycker är rimligt och riktigt.
            Kapitalet borde ha varit större, men det kan vi inte skylla BITS
            för.
          </note>
          <note>
            Hittills har jag inte nåtts av kritik ifrån de mottagande parterna.
          </note>
          <note>
            Överläggningen var härmed avslutad.
          </note>
          <note>
            6 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Utrikesutskottets betänkande 1991/92:UU16
          </note>
          <note>
            Socialförsäkringsutskottets betänkande
          </note>
          <note>
            1991/92:SfU8
          </note>
          <note>
            7 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 24 april
          </note>
          <note type="speaker">
            1991/92:184 av Pär Granstedt (c) till utrikesministern om biståndet
            till Baltikum:
          </note>
          <note>
            Under den gångna vintern har de baltiska länderna genomgått energikriser
            av varierande svårighetsgrad. Den utlösande faktorn var att den
            tidigare oljeförsörjningen inte längre fungerade.
          </note>
          <note>
            Sverige lämnade ett visst, men ganska blygsamt och sent stöd
            för att lindra konsekvenserna.
          </note>
          <note>
            En viktig faktor bakom de baltiska staternas energiproblem är
            dock den bristande energihushållningen. Bl.a. är bostadshus och
            andra byggnader mycket bristfälligt isolerade. Om inget görs åt
            detta kommer försörjningsproblemen att bli bestående. Det är i
            praktiken ekonomiskt omöjligt att på ett godtagbart sätt värma
            det befintliga byggnadsbeståndet med olja till världsmarknadspris.
          </note>
          <note>
            Behovet av ett omfattande isoleringsprogram är därför mycket
            trängande. Sverige har ett utomordentligt gott kunnande på detta
            område och en betydande industriell kapacitet -- för närvarande
            t.o.m. överkapacitet. Det vore därför mycket lämpligt att vi i
            stor skala bidrog till att genomföra ett sådant isoleringsprogram.
          </note>
          <note>
            Om svensk industri skulle kunna engageras i insatser av detta
            slag skulle det också få en gynnsam sysselsättningseffekt i Sverige
            och därmed onödiggöra en del arbetsmarknadsåtgärder i
          </note>
          <note>
            Sverige. Det borde därför vara möjligt att delvis finansiera
            en verksamhet av detta slag utöver de anslag som redan finns för
            östbistånd.
          </note>
          <note>
            Med hänsyn till det anförda ber jag att få ställa följande fråga
            till utrikesministern.
          </note>
          <note>
            Är utrikesministern beredd att överväga en svensk insats för
            att stödja ett program för isolering av bostäder och andra byggnader
            i Baltikum.?
          </note>
          <note>
            8 § Kammaren åtskildes kl. 13.00.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
