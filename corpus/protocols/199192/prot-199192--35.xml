<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--35</head>
          <docDate when="1991-11-29">1991-11-29</docDate>
        </div>
      </front>
      <body>
        <div>
          <note>
            1 § Svar på interpellation 1991/92:28 om Kloster
          </note>
          <note>
            Speedsteel AB
          </note>
          <note>
            Anf. 1 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Bengt-Ola Ryttar har frågat mig om det är regeringens
            avsikt att sakligt pröva det franska företaget Eramets förvärv
            av Kloster
          </note>
          <note>
            Speedsteel och därvid eftersträva bästa möjliga förutsättningar
            för Kloster Speedsteel.
          </note>
          <note>
            Förvärvet är tillståndspliktigt enligt lagen
          </note>
          <note>
            (1982:617) om utländska förvärv av svenska företag m.m. Regeringen
            kommer, intill dess nämnda lag upphör att gälla, att pröva de
            ansökningar som ingivits.
          </note>
          <note>
            Eramets ansökning om förvärvstillstånd bereds för närvarande
            på näringsdepartementet. På den första frågan vill jag svara att
            ansökningen kommer att sakligt prövas av regeringen liksom övriga
            ansökningar om förvärvstillstånd som kommit in till departementet.
          </note>
          <note>
            Vad gäller frågan om att eftersträva de bästa möjliga framtida
            förutsättningarna för Kloster
          </note>
          <note>
            Speedsteel är jag inte beredd att kommentera det enskilda fallet.
            Generellt sett är det ledningens och styrelsens förmåga att leda
            och utveckla företaget och de anställdas insatser som lägger grunden
            för ett företags framtida förutsättningar. Det ankommer också
            på ägaren att fatta beslut som enligt normala företagsekonomiska
            principer tryggar företagets utveckling på bästa sätt.
          </note>
          <note>
            Den nya regeringens politik syftar till att skapa ett bättre
            näringslivsklimat och bättre tillväxtförutsättningar, till gagn
            för såväl Kloster
          </note>
          <note>
            Speedsteel som andra företag.
          </note>
          <note>
            Statens uppgift inom näringspolitiken är att ange ramar och regelsystem
            för näringslivets verksamhet och att bidra till att skapa betingelser
            för långsiktig tillväxt. Staten bör inte styra utvecklingen i
            enskilda företag. Goda förutsättningar för företagen är, oberoende
            av utländskt eller svenskt ägande, av avgörande betydelse för
            att främja sysselsättningen och säkra välfärden.
          </note>
          <note type="speaker">
            Anf. 2 BENGT-OLA RYTTAR (s):
          </note>
          <note>
            Herr talman! Jag ber först att få tacka näringsministern för
            svaret på min interpellation om Kloster Speedsteel AB. Jag tycker
            dock att svaret är något motsägelsefullt.
          </note>
          <note>
            Inledningsvis säger näringsministern att ansökan kommer att prövas
            på ett sakligt sätt, och det torde innebära att prövningen skall
            ske enligt lag och utbildad praxis. Men huvuddelen av svaret är
            en beskrivning av gällande 1700-talsdoktrin, som går ut på att
            regeringen skall lägga sig i så litet som möjligt i företagens
            sätt att fungera. Hur rimmar det med att prövningen enligt lagen
            (1982:617)
          </note>
          <note>
            faktiskt förutsätter att regeringen lägger sig i och har synpunkter?
          </note>
          <note>
            Kloster Speedsteel är världsledande i snabbstålsbranschen, och
            det är ett lönsamt företag. Företaget har sin verksamhet förlagd
            till små orter, som är helt beroende av de arbetstillfällen som
            Kloster Speedsteel ger.
          </note>
          <note>
            Jan Stenbäck, som äger företaget genom Kinnevik, har valt att
            överge det för att få loss pengar så att han kan bli svensk TV-kung.
            För att nå sitt mål säljer han företaget till det franska statliga
            företaget
          </note>
          <note>
            Eramet. Precis som många statliga svenska företag har Eramet
            bra lönsamhet och god likviditet, vilket självfallet är ett starkt
            skäl för att fullfölja affären.
          </note>
          <note>
            Så är inte fallet med den strukturellt bäste tänkbare köparen.
          </note>
          <note>
            Det finns emellertid också invändningar mot denna affär. Det
            Eramet-ägda snabbstålsföretaget
          </note>
          <note>
            Commentryenne tillverkar ungefär samma produkter som Kloster
            Speedssteel. Man kommer självfallet att på sikt samordna produktionen
            i de två företagen, vilket i sämsta fall kan innebära stora förändringar
            och förlust av arbetstillfällen i
          </note>
          <note>
            Långshyttan, Vikmanshyttan eller i Söderfors.
          </note>
          <note>
            Därför är det mycket viktigt att Eramet gör utfästelser inför
            köpet som skapar bästa möjliga förutsättningar för Kloster Speedsteels
            framtid.
          </note>
          <note>
            Därför frågar jag näringsministern om han är beredd att medverka
            till att Kloster Speedsteel även i framtiden får fungera som ett
            självständigt företag även om man samordnar produktionen med
          </note>
          <note>
            Commentryenne. Är näringsministern vidare beredd att medverka
            till att Kloster Speedsteel inte blir köpt för sina egna pengar
            och att vinstuttag i framtiden inte sätts före investeringar?
            Det är också viktigt att Metall och tjänstemannafacken får rimliga
            möjligheter till insyn och påverkan i den nya företagskonstellationen.
            Dessutom är det viktigt att
          </note>
          <note>
            Eramet och Kloster Speedsteel träffar avtal om
          </note>
          <note>
            Söderfors Powder och om tillgång till Böhler-
          </note>
          <note>
            Uddeholms säljorganisation.
          </note>
          <note>
            Som jag ser det är det av nationellt intresse att det världsledande
            snabbstålsföretaget ligger i Sverige.
          </note>
          <note>
            Framför allt måste det vara regeringens skyldighet att på bästa
            möjliga sätt ta till vara de berörda människornas möjligheter
            till arbete och trygghet.
          </note>
          <note>
            Därför hoppas jag verkligen att näringsministern tar sitt ansvar,
            trots att det kan kännas litet ideologiskt motbjudande.
          </note>
          <note type="speaker">
            Anf. 3 LARS SVENSK (kds):
          </note>
          <note>
            Herr talman! Efter 25 år i stålbranschen känner jag att två saker
            måste föras fram i den här interpellationsdebatten. Den första
            är att vi måste komma ihåg att svensk stålindustri på 1970-talet
            genomgick en ordentlig strukturrationalisering på ett sätt som,
            vill jag påstå, saknar motstycke på andra håll i världen. Denna
            strukturrationalisering, som skedde med statens hjälp och goda
            minne har, såvitt jag förstår, varit ett föredöme för övriga
          </note>
          <note>
            Europa. Vi fick ett antal stålverk där varje verk var skräddarsytt
            för en specialitet. Produktionsmässigt och kvalitetsmässigt har
            företagen varit framgångsrika. Det gäller inte minst Kloster
          </note>
          <note>
            Speedsteel.
          </note>
          <note>
            Kloster Speedsteel är i dag det enda stålverk i
          </note>
          <note>
            Sverige som producerar snabbstål. Vi måste därför ta i beaktande
            vad länsstyrelsen i Uppsala län påpekar, nämligen vikten av att
            se företaget som ett s.k. K-företag. Trots att avrustning nu pågår,
            så har snabbstål ändå en strategisk betydelse.
          </note>
          <note>
            Produktionsbortfallet från Kloster Speedsteel kan inte så lätt
            ersättas, eftersom företaget i dag är världsledande i sin bransch.
          </note>
          <note>
            En annan aspekt, som jag tycker är värld att ta fasta på, är
            att de svenska stålverken, trots sin genomgångna strukturrationalisering
            och effektivisering, har svårt att stanna kvar och överleva i
            svensk ägo. Det är kanske inte det viktiga vem som står som ägare,
            men det finns fall där de svenska stålverkens konkurrenter fungerar
            med hjälp av direkta eller indirekta statssubventioner.
          </note>
          <note>
            Även om det inte direkt är fallet i affären
          </note>
          <note>
            Speedsteel-Eramet, så är det värt att påpeka. Vi kan, menar jag,
            ta lärdom från stålindustrin.
          </note>
          <note>
            Strukturrationaliseringar och effektiviseringar i all ära, men
            de är inte alltid lösningen på industrins problem. Konkurrensen
            sker ju inte alltid på lika villkor. Det kan då tyvärr också hända
            att den bäste och mest effektive får lägga sig. Det är något att
            ta fasta på nu när svensk industri genomgår en ny strukturomvandling
            på samma sätt som stålindustrin gjorde på 1970-talet.
          </note>
          <note>
            Det regeringen nu gör tycker jag är riktigt -- en god framförhållning
            -- men det är också viktigt att samtidigt komma ihåg att de företag
            som måste ut på exportmarknaden inte alltid möter konkurrens på
            lika villkor.
          </note>
          <note>
            Herr talman! Låt mig tala i klartext. Hur stor är risken, näringsministern,
            för att vi som nu är duktiga och tar vårt ansvar för att få effektiva
            och lönsamma företag, av konkurrens- och sysselsättningsskäl får
            se dessa uppköpta av utländska ''statssubventionerade'' företag?
          </note>
          <note>
            Anf. 4 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Det ligger ingen motsättning i svaret som sådant.
            Vi kommer att följa gällande lag. Men som Bengt-Ola Ryttar vet
            har vi framlagt ett förslag till riksdagen om att upphäva den
            nämnda lagen.
          </note>
          <note>
            Vår principiella uppfattning är att den har spelat ut sin roll.
            Det tycker jag att erfarenheterna har visat.
          </note>
          <note>
            Regeringen har inte varit särskilt framgångsrik när den har ställt
            krav på utländska förvärvare av svenska företag. Vi kommer emellertid
            att göra en prövning enligt gällande lag, och fram till dess prövningen
            och beredningen är klar i departementet kan jag av förklarliga
            skäl inte gå in på den enskilda affären. Det skulle bryta mot
            gällande praxis att göra det.
          </note>
          <note>
            Rent allmänt kan jag säga, precis som jag gjorde i mitt interpellationssvar,
            att man inte kan ställa större krav på ett utländskt företag som
            går in i en bransch än man kan ställa på motsvarande svenska företag
            eller på något annat företag som gör företagsförvärv. Somliga
            tror kanske att det finns någon typ av övervinster eller överkapacitet
            som gör att dessa företag har förutsättningar att bära andra samhällsintressen
            än vad konkurrenterna gör, men så är nästan aldrig fallet. Det
            skulle förmodligen förhindra många riktiga och strukturellt framgångsrika
            affärer. Självfallet är det de enskilda företagens egen utvecklingskraft,
            förmåga till omvandling och möjligheter att vara konkurrenskraftiga
            enheter som avgör om de skall kunna överleva och expandera. Det
            är alltså rationaliteten och konkurrenskraften som är avgörande.
            Det är också sådana frågor som den här regeringen ägnar utomordentligt
            stor del av sin tid åt i syfte att stärka den svenska industrin
            och stegvis ta Sverige ur den nuvarande ekonomiska situationen.
          </note>
          <note>
            Den doktrin som Bengt-Ola Ryttar talar om, dvs.
          </note>
          <note>
            att staten inte skall lägga sig i enskilda företagsaffärer, må
            i sina grundvalar komma från
          </note>
          <note>
            1700-talet. Men det är trots allt den doktrinen som i praktiken
            har lett fram till hela västvärldens välstånd och som i dag i
            land efter land alltmer anammas. Den har varit utomordentligt
            framgångsrik. Företagen skall själva få fatta besluten. Det är
            de som har den bästa kompetensen att göra det.
          </note>
          <note>
            Jag håller självklart med om att svensk industri skall arbeta
            på lika villkor som utländsk. I vårt arbete i EG-kommissionen
            gör vi utomordentligt stora ansträngningar för att få bort alla
            typer av olika stödformer till enskilda företag.
          </note>
          <note>
            Industristödspolitik är inte framgångsrik i vare sig
          </note>
          <note>
            Sverige eller utomlands. Den är inte heller bra för konkurrensen,
            utan denna skall ske på lika villkor.
          </note>
          <note>
            I regeringen prövar vi för närvarande exempelvis energiprissättningen
            i Sverige för att se till att svensk industri får samma villkor
            som utländsk industri när det gäller att konkurrera om framtida
            investeringar och därmed kunna bli konkurrenskraftig på respektive
            marknader.
          </note>
          <note type="speaker">
            Anf. 5 BENGT-OLA RYTTAR (s):
          </note>
          <note>
            Herr talman! Det är i detta fall inte fråga om att ställa högre
            krav på Eramet som ägare än på andra företag. Men det finns ett
            klart intresse av att den svenska enheten, Kloster Speedsteel,
            får förutsättningar att fungera som ett självständigt företag
            och inte blir dränerat på pengar.
          </note>
          <note>
            Näringsministern säger att konkurrensförmågan är avgörande för
            företagens överlevnad. Ja, det är den. Men då måste företagen
            också ges möjligheter att agera självständigt och på basis av
            egna kvalifikationer. Det anser jag vara oerhört viktigt i detta
            fall.
          </note>
          <note>
            Vad gäller frågor om marknadsekonomi och 1700-
          </note>
          <note>
            talsdoktriner vill jag säga att det ändå är en viss skillnad
            på en marknadsekonomi och laisser fairepolitik. Det tycker jag
            faktiskt att en del av regeringspolitiken bär spår av i dagens
            läge.
          </note>
          <note>
            Näringsministern! Är de fyra krav som jag anser viktiga och vill
            få uppfyllda på något sätt orimliga?
          </note>
          <note>
            Jag förstår att näringsministern är förhindrad att i förväg göra
            några utfästelser här i kammaren. Det vore dock intressant att
            få ett generellt omdöme från honom om dessa krav.
          </note>
          <note>
            Anf. 6 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Som tidigare nämnts är jag förhindrad att kommentera
            det enskilda fallet. Jag tycker att Bengt-Ola Ryttar egentligen
            själv har svarat på sin fråga i och med att han inte ansåg att
            det skulle ställas högre krav på ett utländskt förvärvande företag
            än på motsvarande svenska företag.
          </note>
          <note>
            2 § Svar på interpellation 1991/92:26 om kontraktsvård
          </note>
          <note>
            Anf. 7 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Birgit Henriksson har frågat mig vilka kriterier
            som bör gälla för att hem för missbrukare skall få ta emot dömda
            och vad jag avser att göra för att hindra att s.k. kontraktsvård
            inte bara blir en snabb väg till frihet för fängelsedömda personer.
            Frågan är föranledd av att en man, som dömts till s.k. kontraktsvård,
            har begått nya brott under vårdtiden efter att ha avvikit från
            ett behandlingshem. Av interpellationen framgår också att mannen
            tidigare har haft flera s.k. § 34-vistelser på olika behandlingshem
            enligt lagen om kriminalvård i anstalt under den tid han avtjänade
            fängelsestraff.
          </note>
          <note>
            Möjligheten att döma till kontraktsvård infördes den 1 januari
            1988. Kontraktsvård kan användas som en ersättning för fängelsestraff
            huvudsakligen i sådana fall då brottsligheten har sin grund i
            alkohol- eller narkotikamissbruk. Det är också möjligt att tillämpa
            samma ordning när något annat förhållande som påkallar vård eller
            behandling i väsentlig mån kan antas ha bidragit till brottsligheten.
            Kontraktsvård beslutas genom en s.k. kvalificerad föreskrift vid
            skyddstillsyn.
          </note>
          <note>
            Genom föreskriften skall den dömde åläggas att genomgå behandling
            enligt en särskild och av domstolen fastställd behandlingsplan.
            Om den planerade behandlingen i avgörande grad har bidragit till
            att domstolen bestämt påföljden till skyddstillsyn, skall i domslutet
            anges hur långt fängelsestraff som skulle ha dömts ut om fängelse
            i stället hade valts som påföljd. Om den dömde inte fullföljer
            behandlingen enligt planen kan skyddstillsynen ersättas av fängelse
            genom beslut av domstol.
          </note>
          <note>
            Av förarbetena till lagstiftningen om kontraktsvård framgår bl.a.
            att alla former av missbrukarvård och annan behandling skall kunna
            förekomma --
          </note>
          <note>
            alltifrån öppen poliklinisk behandling till vård i slutna former.
            I det särskilda fallet skall den behandlingsform väljas som svarar
            mot den misstänktes vårdbehov.
          </note>
          <note>
            Vidare framgår att domstolen i sin bedömning skall väga den föreslagna
            behandlingen mot brottets art och svårhet. Vid denna prövning
            måste domstolen naturligtvis beakta hur den föreslagna behandlingen
            är utformad i fråga om vårdtid, regler och behandlingsinnehåll.
            En kontraktsvård som består av exempelvis några månaders poliklinisk
            behandling med boende i eget hem torde kunna förekomma endast
            vid relativt lindrig brottslighet.
          </note>
          <note>
            Däremot torde t.ex. en längre tids institutionsvård med efterföljande
            öppenvård kunna förekomma även vid relativt grov brottslighet.
          </note>
          <note>
            I förarbetena framhålls dock att detta inte betyder att vissa
            former av kontraktsvård bör väljas endast av allmänpreventiva
            skäl. Valet av vårdform skall göras uteslutande med utgångspunkt
            i vårdbehovet, och visar det sig i något fall att den tänkta vårdformen
            är alltför kortvarig eller öppen för att kunna accepteras av domstolen
            med hänsyn till brottets beskaffenhet, får man avstå från kontraktsvård.
          </note>
          <note>
            Så långt förarbetena. När det gäller tillämpningen kan man konstatera
            att ca 370 personer årligen dömts till kontraktsvård sedan påföljdsvarianten
            infördes. De alternativa fängelsestraffen har en spridning från
            en månad till två år och sex månader med en övervikt för korta
            straff, dvs. straff på mellan en och fyra månader. 1990 var strafftiden
            i medeltal fem och en halv månad.
          </note>
          <note>
            Vårdformerna varierar. För 68 % av kontraktsvårdsfallen består
            vården av vistelse i behandlingshem. 25 % behandlas polikliniskt
            eller i strukturerade program i frivårdens regi. Flertalet av
            dem som får vård i öppna former är dömda för rattfylleri.
          </note>
          <note>
            En uppföljning som gjorts av kriminalvårdsstyrelsen visar att
            av dem som dömdes under tiden fr.o.m. den 1 januari 1988
          </note>
          <note>
            t.o.m. den 28 februari 1990 hade 51 % fullföljt sin behandling
            och gått ur övervakningen vid undersökningstillfället våren 1991.
            För 9 % pågick fortfarande övervakningen. För 40 % hade skyddstillsynen
            undanröjts.
          </note>
          <note>
            Jag övergår nu till de s.k. § 34-placeringarna. Enligt
          </note>
          <note>
            34 § kriminalvårdslagen kan en intagen under vissa förutsättningar
            få vistas utanför anstalt under längre tidsperioder om det sker
            i rehabiliteringssyfte. Beslut om sådan vistelse fattas av övervakningsnämnden
            eller av kriminalvårdsnämnden. Förutsättningarna är att den intagne
            genom en sådan vistelse kan bli föremål för särskilda åtgärder
            som kan antas underlätta hans anpassning i samhället och att det
            föreligger särskilda skäl. Under budgetåret 1988/89
          </note>
          <note>
            påbörjades 901 s.k. § 34-placeringar. 75 % avsåg behandlingshem.
            40 % av dessa placeringar avbröts före frigivningsdagen.
          </note>
          <note>
            Enligt min mening finns det för närvarande inga skäl att frångå
            den ordning som hittills gällt i fråga om vilka vårdformer som
            får användas för kontraktsvård och § 34-placeringar. Även i fortsättningen
            bör man kunna utnyttja de olika vårdformer som finns. En detaljreglering
            av formerna för vården i den riktning som Birgit
          </note>
          <note>
            Henriksson antyder, skulle leda till att påföljdsvarianten inte
            kan tillämpas i många fall där den i dag anses befogad och av
            allt att döma fungerar väl. Jag håller självfallet med Birgit
          </note>
          <note>
            Henriksson om att det inte är bra när kontraktsvård och § 34-placeringar
            misslyckas, men jag vill samtidigt erinra om att skyddstillsynen
            normalt undanröjs och ersätts med fängelse om den som dömts till
            kontraktsvård inte fullföljer behandlingsplanen och att den som
            missköter en
          </note>
          <note>
            § 34-placering återförs till fängelset.
          </note>
          <note>
            Slutligen vill jag nämna att kriminalvårdsstyrelsen har fått
            i uppdrag att utvärdera tillämpningen av både kontraktsvården
            och § 34-vistelserna i de särskilda direktiven inför anslagsframställningen
            för budgetperioden 1993/94--1995/96. Uppdraget skall redovisas
            i anslagsframställningen nästa år.
          </note>
          <note>
            Jag får då anledning att återkomma till frågan. Jag vill också
            nämna att det av regeringsförklaringen framgår att kontraktsvården
            skall utvecklas. Det är ytterligare en anledning för mig att återkomma
            till frågan.
          </note>
          <note type="speaker">
            Anf. 8 BIRGIT HENRIKSSON (m):
          </note>
          <note>
            Herr talman! Jag vill börja med att tacka justitieministern för
            svaret.
          </note>
          <note>
            Jag är tacksam över att få veta att kriminalvårdsstyrelsen har
            fått i uppdrag att utvärdera tillämpningen av såväl kontraktsvården
            som § 34-vistelserna. Det är nämligen i tillämpningen av reglerna
            det brister -- det är alldeles uppenbart.
          </note>
          <note>
            Jag relaterar i min interpellation i första hand ett aktuellt
            fall, men tyvärr, fru justitieminister, är det långt i från det
            enda. Det är inte ens det enda i
          </note>
          <note>
            Västmanland. Även där förekommer upprepade missbruk av § 34-placeringarna.
            Åtta gånger har mannen i det fall jag relaterar varit föremål
            för denna kontraktsvård utan att över huvud taget bli fri från
            sitt missbruk. Han har dessutom langat från vårdenheten.
          </note>
          <note>
            Jag har varit i kontakt med bl.a. polismän i mitt län, och de
            är långt ifrån nöjda med sakernas tillstånd.
          </note>
          <note>
            Man har berättat om hur svårt det är att hålla kontroll på dessa
            ''frigångare'' -- eller vad man skall kalla dem. De sitter ju
            på behandlingshem, som är helt utan personal efter kl. 17.00 och
            därefter hela natten till morgonen. Polisen får inte reda på var
            och när de placeras. Sekretesslagstiftningen hindrar detta. Bevisligen
            fortsätter många med sitt missbruk. I samband med att polis har
            genomsökt rum på behandlingshem efter avvikning o.d. har de nämligen
            hittat narkotika. Detta, fru justitieminister, är icke adekvat
            vård i mina ögon.
          </note>
          <note>
            Vanliga människor, som upprepade gånger får läsa om sådana här
            fall i tidningarna, mister tilltron till rättsskipningen. Det
            har t.ex. redovisats fall då personer har ''snackat sig till''
            kontraktsvård och kunnat leva ett behagligt liv på ett öppet behandlingshem
            som om ingenting har hänt för att sedan den sista veckan göra
            något så att kontraktet bryts och de åter får krypa in i fängelset.
            Dessa personer har då haft en ganska behaglig
          </note>
          <note>
            ''fängelseperiod'' utan alltför stora störningar i den personliga
            livsstilen, och de har definitivt inte slutat missbruka droger.
          </note>
          <note>
            Herr talman! Jag anser, liksom justitieministern, att det borde
            gå att bygga ut kontraktsvården. Men då måste uppföljningen vara
            mycket effektivare och utvärdering och kontroll betydligt tuffare.
            Man måste t.ex. finna sig i att lämna urinprov eller blodprov,
            man måste kunna kontrolleras. Att det, som i dag, t.o.m. kan handlas
            med narkotika från öppna behandlingshem är något som måste stoppas.
          </note>
          <note>
            Justitieministern nämner i sitt svar att 40 % av dem som fått
            § 34-placeringar fått skyddstillsynen undanröjd. Men från initierat
            håll berättar man om hur smarta många är i dag och hur detta har
            satts i system -- jag talade ju nyss om hur personer ser till
            att få en fängelsevecka i slutet av perioden. Man måste därför
            redan i dag göra något åt sakläget.
          </note>
          <note>
            Bl.a. borde det vara omöjligt att gång på gång på gång kunna
            få denna form av kontraktsvård utan att man förändrar sitt beteende
            det minsta.
          </note>
          <note>
            I gårdagens Svenska Dagbladet skriver förre rikspolischefen Carl
            G Persson en lång artikel under rubriken ''Regeringen måste ta
            krafttag mot knarket''. Han pekar bl.a. på att det nu finns flera
            undersökningar och översikter -- från polis, tull och socialvård
            -- samt uppgifter från beslag som klart visar att missbruket är
            allvarligt. Jag delar Carl G
          </note>
          <note>
            Perssons uppfattning att det är nödvändigt att snabbt se över
            både behandlingslagstiftningen och praxis. Man måste även ha en
            lagstiftning som gör det möjligt att mer effektivt återföra missbrukare
            till varaktig drogfrihet.
          </note>
          <note>
            Opinionen tar klart avstånd från narkotika. Trots detta har den
            förra regeringen gjort mycket litet för att stoppa missbruket.
            Man har gått ut med slogans, men man har inte företagit några
            förändringar i verklig mening.
          </note>
          <note>
            Jag vill därför fråga justitieministern: Vad ämnar justitieministern
            vidta för åtgärder för att förhindra uppenbart missbruk av kontraktsvårdsmöjligheten
            och för att det skall bli möjligt att kontrollera att drogfrihetsmålet
            -- löftet -- verkligen efterlevs?
          </note>
          <note type="speaker">
            Anf. 9 STEN SÖDERBERG (nyd):
          </note>
          <note>
            Herr talman! Fru justitieminister! Sedan den 1
          </note>
          <note>
            januari 1988 finns möjligheter att döma missbrukare och andra
            till kontraksvård. Ny
          </note>
          <note>
            Demokrati vill ha en ordentlig översyn av kontraktsvården, och
            vi vill ha reda på vilka resultat som uppnåtts. Vi vill ha verkliga
            vårdprogram, som den dömde förbinder sig att följa. Vi ser gärna
            att man har en form av avtal, liknande civilrättsliga avtal.
          </note>
          <note>
            För att vården skall kunna fylla sin funktion krävs att kriminalvården
            och socialvården förmår ge den dömde en adekvat vård. Det finns
            brister som leder till återfall, och det vill vi motverka genom
            en än mer aktiv kriminalpolitik.
          </note>
          <note>
            Därför vill jag fråga, fru justitieminister, om det finns en
            vilja att förändra och göra en ordentlig översyn av kontraktsvården.
          </note>
          <note type="speaker">
            Anf. 10 JOHAN BROHULT (nyd):
          </note>
          <note>
            Herr talman! Då det gäller behandlingshem och vård av narkomaner
            finns det i dag mycket enkla metoder för att medicinskt kontrollera
            vem som har ett behandlingsschema. Tyvärr har dessa metoder inte
            kunnat implementeras, av olika skäl. Om det vid olika tillfällen,
            okontrollerat och oannonserat tas urinprov och vederbörande accepterar
            att han är föremål för en urinprovskontroll, som kan göras precis
            när som helst, visar det om missbruket fortgår eller icke. En
            vistelse på ett sådant här hem i stället för fängelse borde då
            innebära att klienten får underteckna ett kontrakt där han förbinder
            sig att regelbundet ställa upp på denna urinprovskontroll. Den
            kan alltså företagas precis när som helst, och det finns ingen
            chans att smita undan med sitt narkotikamissbruk.
          </note>
          <note>
            Detta tycker jag skulle vara en självklar regel som alla hade
            att rätta sig efter. Det är mycket enkelt, men det har icke implementerats.
          </note>
          <note>
            Anf. 11 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag vill göra klart att kontraktsvården bygger just
            på att man träffar en överenskommelse med den som skall omfattas
            av vården om innehållet i kontraktsvården. I detta kan också ingå
            en överenskommelse om att den dömde ställer upp på urinprov.
          </note>
          <note>
            Sedan kan det rimligen inte vara min sak att tala om innehållet
            i vården. Det är domstolen som fastställer detta, och jag som
            minister kan bara uttala mig om målen med verksamheten. Men det
            kan alltså ingå i själva kontraktet och gör det också i viss utsträckning.
          </note>
          <note>
            När det sedan gäller de mera övergripande frågor som Birgit Henriksson
            tog upp, har jag full förståelse för hennes tveksamhet inför att
            man använder behandlingshem som enbart har personal på dagtid
            för vård av detta slag. Enligt vad jag har inhämtat anser kriminalvårdsstyrelsen
            att det i många fall är en fördel ur behandlings- och kontrollsynpunkt
            om ett behandlingshem har personal som tjänstgör nattetid.
          </note>
          <note>
            Uppföljningsstudier visar att många avbryter behandlingen kort
            tid efter placeringen, och behovet av nattpersonal är därför stort
            under den inledande behandlingsplanen.
          </note>
          <note>
            Alla åtgärder som kan vidtas för att minimera misslyckanden skall
            naturligtvis också vidtas. Det kan t.ex. handla om att göra noggrannare
            utredningar innan man föreslår kontraktsvård eller en § 34-placering,
            att bättre förbereda den som skall placeras, att vara noggrann
            vid valet av behandlingshem och ställa krav på vården samt att
            förbättra kontrollen under den tid som behandlingen pågår.
          </note>
          <note>
            Det här är frågor som vi har anledning att återkomma till, som
            jag sade inledningsvis, men man måste samtidigt vara realist och
            räkna med att det inte går att undvika att en viss del av placeringarna
            misslyckas. Som jag också tidigare påpekade leder misslyckandena
            i fråga om kontraktsvård normalt till att skyddstillsynen undanröjs
            och ersätts med fängelse och i fråga om
          </note>
          <note>
            § 34-placeringar till att den som missköter sig återintas på
            kriminalvårdsanstalten. För den dömde handlar det alltså om ett
            val mellan någon form av behandling och fängelse, inte om ett
            val mellan behandling och ett liv i frihet.
          </note>
          <note type="speaker">
            Anf. 12 BIRGIT HENRIKSSON (m):
          </note>
          <note>
            Herr talman! Jag tackar justitieministern för de senare synpunkterna,
            framför allt att hon anser, liksom kriminalvårdsstyrelsen, att
            det bör finnas tjänstgörande nattpersonal på de s.k. § 34-
          </note>
          <note>
            hemmen. Det är främst de placeringarna som jag tycker är svårast.
            Domstolarna, framför allt tingsrätterna, har redan blivit mera
            restriktiva, och när föreskrifterna lämnas ser de efter hur många
            gånger försök har gjorts och misslyckats. Jag har alltså reagerat
            mest mot § 34-placeringarna, som man gång på gång -- upp till
            åtta gånger -- kan prata sig till och där man uppenbarligen kan
            bryta och icke vara med på urinprovstagning. Det vore ett minimikrav.
          </note>
          <note>
            Jag vet att man t.ex. på Hinseberg, riksanstalten för kvinnor,
            sedan många år har infört frivilliga kontrakt, där kvinnorna har
            ställt upp på urinprovstagning och slutit ett riktigt kontrakt
            om att bygga upp sin hälsa och vara drogfri. På
          </note>
          <note>
            Österåker finns något liknande. Det går alltså, men det har inte
            införts på § 34-hemmen, självfallet därför att det praktiskt taget
            inte finns någon personal. Det här oroar oss djupt, och det oroar
            också polisen, som inte ens vet var de är placerade.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1991/92:30 om jämställdhet och pornografi
          </note>
          <note>
            Anf. 13 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Berith Eriksson har frågat bostadsministern om regeringen
            avser att förändra nuvarande lagstiftning mot pornografi för att
            ytterligare främja jämställdheten mellan könen.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Låt mig till att börja med säga att även jag tror att pornografi
            kan påverka mäns uppfattning om kvinnor negativt och därigenom
            motverka våra strävanden efter jämställdhet mellan könen.
          </note>
          <note>
            När det gäller lagstiftning måste en utgångspunkt vara att andra
            inskränkningar i yttrandefriheten inte görs än sådana som är nödvändiga
            för att värna om andra, mycket betydande, allmänna och enskilda
            intressen. Ett sådant betydande intresse har dock ansetts föreligga
            bl.a. när det gäller att förhindra spridningen av våldspornografi.
            I denna typ av bilder skildras regelmässigt den avbildade kvinnan
            på ett grovt kränkande och nedvärderande sätt. Genom föreningen
            av våld och sexualitet innebär sådana skildringar en särskild
            risk för att män påverkas negativt i sin kvinnosyn och i sitt
            beteende mot kvinnor.
          </note>
          <note>
            Därför finns det, som Berith Eriksson påpekar, straffbestämmelser
            som gäller skildring av bl.a.
          </note>
          <note>
            sexuellt våld. Det jag syftar på är bestämmelser i brottsbalken
            om olaga våldsskildring. Dessa bestämmelser gäller dels alla slags
            bilder som skildrar sexuellt våld eller tvång, dels rörliga bilder
            som innehåller närgångna eller utdragna skildringar av grovt våld
            mot människor och djur.
          </note>
          <note>
            Straffansvaret gäller både den som sprider och den som framställer
            sådana bilder, om de är avsedda att spridas. Maximistraffet för
            detta brott skärptes den
          </note>
          <note>
            1 januari i år till fängelse i två år (prop. 1989/90:70,
          </note>
          <note>
            KrU30, rskr. 309, SFS 1990:894). I samband med skärpningen beslutade
            riksdagen även att anta en lag om granskning och kontroll av filmer
            och videogram (prop. 1989/90:70, KrU30, rskr. 309,
          </note>
          <note>
            SFS 1990:886). Lagen innebär att framställningar i filmer och
            videogram som skall visas offentligt även i fortsättningen skall
            granskas och godkännas i förväg av statens biografbyrå. När det
            gäller filmer och videogram som inte skall visas offentligt innebär
            lagen en starkt intensifierad tillsyn över marknaden i syfte att
            komma till rätta med de problem som orsakats av spridningen av
            våldsskildringar. I samband med den nya lagstiftningen beslutades
            om ett särskilt åtgärdsprogram. I det ingick bl.a. inrättande
            av ett råd med uppgift att följa marknadsutvecklingen, att ta
            initiativ till ett informations- och utbildningsprogram på videogramområdet
            och att ge stöd till lokala initiativ.
          </note>
          <note>
            Det är min starka förhoppning att dessa åtgärder skall bidra
            till att sanera marknaden. Det betyder emellertid inte att man
            kan slå sig till ro, utan utvecklingen på området måste noga följas.
            Det är bl.a. därför som justitiekanslern nyligen fått i uppdrag
            att utvärdera bestämmelserna om olaga våldsskildring för att se
            om ytterligare åtgärder behövs. Utredningsarbetet skall vara klart
            senast den 1 juli nästa år.
          </note>
          <note>
            Jag vill också peka på att det finns andra bestämmelser i brottsbalken
            som ger möjlighet att ingripa mot pornografiska skildringar, t.ex.
          </note>
          <note>
            bestämmelserna om barnpornografibrott och det s.k. skyltningsförbudet
            (16 kap. 10 c och 11 §§
          </note>
          <note>
            brottsbalken).
          </note>
          <note>
            Berith Eriksson anser, om jag förstår henne rätt, att det i jämställdhetslagstiftningen
            bör slås fast att pornografi är diskriminerande och därmed ett
            hot mot jämställdheten. Som jag hoppas har framgått av vad jag
            redan sagt, delar jag den uppfattningen att det finns former av
            pornografi som klart kan betecknas som oförenliga med våra jämställdhetssträvanden.
            Det är väsentligt att det finns effektiva bestämmelser mot sådan
            pornografi.
          </note>
          <note>
            På den punkten tror jag inte att det finns någon åsiktsskillnad
            mellan mig och Berith Eriksson.
          </note>
          <note>
            Tillämpningsområdet för den nuvarande jämställdhetslagen är emellertid
            begränsat till arbetslivet. En ny jämställdhetslag träder i kraft
            den 1 januari 1992 (prop. 1990/91:113, AU17, rskr. 288, SFS 1991:433).
            Även i denna lag är tillämpningsområdet begränsat till arbetslivet.
          </note>
          <note>
            Bl.a. därför tror jag inte att det vore lämpligt att reglera
            frågan om pornografi i jämställdhetslagen.
          </note>
          <note type="speaker">
            Anf. 14 BERITH ERIKSSON (v):
          </note>
          <note>
            Herr talman! Jag får börja med att tacka justitieministern för
            svaret.
          </note>
          <note>
            Jag vill ställa frågan: Vad vet kvinnor som justitieministern
            och jag om porren -- egentligen?
          </note>
          <note>
            Jag tror att de flesta av oss kvinnor inte funderar särskilt
            mycket över vad pornografi är. Ändå påverkas vi alla av den syn
            på kvinnor, män, sexualitet och relationer som pornografin förmedlar.
            Den s.k. dagligvaruporren säljs tillsammans med ost och bröd i
            matvaruaffärerna lika naturligt som andra dagligvaror. Men det
            faktum att den finns där, lättillgänglig för alla, innebär inte
            att kvinnor i allmähet vet vad dessa tidningar innehåller, eftersom
            vi inte är konsumenter av porrtidningar. Genom att inte köpa slipper
            vi se innehållet, men vi slipper som individer därmed inte undan
            konsekvenserna, som negativa företeelser i samhället.
          </note>
          <note>
            Jag interpellerade ministern som har ansvaret för jämställdhetsfrågor
            därför att jag inte ville hamna i debatten om våldspornografi.
            Jag anser att även den tillåtna pornografin handlar om makt, våld,
            underordning och kontroll. Ett exempel på en bild i ett sådant
            här alster kan vara den som visades på det seminarium som ROKS
            hade för kvinnor i våras, där en naken kvinna är uppbunden och
            upplagd på ett serveringsfat, med texten: ''Att binda upp en kalkon
            på rätt sätt kräver sin man.''
          </note>
          <note>
            Ett annat exempel är en naken kvinna i en spjälsäng med babyhätta,
            napp och en batong i underlivet.
          </note>
          <note>
            Vilka associationer spelar man på då?
          </note>
          <note>
            I pornografin saknas tvåsamheten, kärlek och erotik på lika villkor.
            Där framställs kvinnor som objekt, varor, som enbart är till för
            att brukas av män.
          </note>
          <note>
            De som agerade mot borttagandet av lagen om sårande av tukt och
            sedlighet på 60-talet blev stämplade som sippa puritaner och moralister.
            Det kanske fanns sådana också, men där fanns även de som förstod
            hur utvecklingen skulle bli. Men också nu är det rädslan för att
            bli betraktad som en moralist som inte är intresserad av sex som
            avhåller många kvinnor från att reagera på den här företeelsen
            och agera.
          </note>
          <note>
            Jag är inte jurist och kan inte komma med några snygga lagförslag,
            men jag tror inte längre på nya lagar i brottsbalken, eftersom
            de vi redan har fungerar så erbarmligt dåligt. Det senaste jag
            läste angående åtalsförsök på våldspornografiområdet gällde en
            bildserie i den tillåtna porrtidningen
          </note>
          <note>
            Svenska Hustler, där en man hugger huvudet av en kvinna och sätter
            dit huvudet av sin älskarinna, som har omkommit i en trafikolycka.
            Efter den transplantationen har mannen samlag med sin skapelse.
            Den serien friades av justitiekanslern, därför att våldet, att
            skära huvudet av kvinnan, och samlaget inte fanns på samma bild!
            Man undrar ju om justitiekanslern har förstått det här med serier.
          </note>
          <note>
            De lagar vi har behöver alltså verkligen ses över och utvärderas.
            Jag undrar om justitieministern är beredd att bidra till det.
          </note>
          <note>
            Vad jag blev mycket intresserad av var kommittédirektiven om
            grupptalan vid svenska domstolar. Jag hoppas att det kan bli en
            öppning för att föra talan enligt en modell liknande den som några
            delstater i USA har, där en kvinna kan föra talan mot en porrtidning
            som hon anser skadar och förnedrar kvinnor som grupp och få en
            civil rättslig prövning av det. Det är, fru justitieminister,
            dags för oss kvinnor att informera oss om pornografin och dess
            skadeverkningar och att göra något åt den -- männen kommer inte
            att göra det åt oss.
          </note>
          <note type="speaker">
            Anf. 15 BARBRO WESTERHOLM (fp):
          </note>
          <note>
            Herr talman! När jämställdhetsfrågorna kommer på tapeten är det
            som regel fråga om löneskillnader, orättvisor i pensionssystemet,
            brist på kvinnor på ledande poster i förvaltning, näringsliv och
            politik eller arbetsfördelningen i hemmet som diskuteras.
          </note>
          <note>
            Det är naturligtvis mycket viktiga frågor, men det är också viktigt
            att diskutera de attityder som är grunden till det ojämställda
            samhället. Det är här pornografin kommer in, där våldspornografin
            och barnpornografin är de värsta avarterna.
          </note>
          <note>
            Vi har, som justitieministern sade, lagar och vi har en barnkonvention
            som fördömer de värsta avarterna av pornografi, men det sker övertramp,
            och det sker dagligen. Det kan man konstatera bara man går in
            i butikerna. Därför måste det ske en skärpning av tillsynen av
            de lagar som vi faktiskt har och som skulle förhindra att en del
            av den här pornografin producerades. Det måste svida ordentligt
            i dem som producerar och säljer de här produkterna, som ju påverkar
            attityderna till kvinnor så negativt.
          </note>
          <note>
            Allra viktigast är det naturligtvis att angripa roten till det
            hela, nämligen efterfrågan. De män som efterfrågar pornografi,
            i synnerhet våldspornografi, måste ha en störd syn på kvinnor.
            Det styrks av den koppling mellan våldtäkter, kvinnomisshandel
            och pornografi som påvisats i de forskningsrapporter som Berith
            Eriksson refererade till.
          </note>
          <note>
            Att få fram orsaken till att män väljer att köpa och titta på
            de här produkterna är naturligtvis en angelägen forskningsuppgift,
            men sådant tar sin tid. Nu är det viktigt att de lagar och konventioner
            som vi har om videogram, olaga våldsskildring och barnpornografi
            tillämpas. Jag tycker också att videogram för visning i hemmen
            borde inbegripas i lagstiftningen, men det sade ju riksdagen för
            inte så länge sedan nej till.
          </note>
          <note>
            Tyvärr visar det sig i resursknapphetens tid att man prioriterar
            bort övervakningen av den här typen av lagbrott. Därför är det
            bra att JK fått i uppdrag att utvärdera bestämmelserna av olaga
            våldsskildring för att se om ytterligare åtgärder behövs. Men
            jag tycker att det är viktigt att vi också stimulerar allmänheten
            att anmäla de brott man ser, ja, att öppna ögonen för dem och
            att leta efter dem. Jag tror faktiskt att man skulle kunna få
            många kvinnor att anmäla övertramp på det här området om de bara
            stimulerades att göra det. Jag tror att det är viktigare just
            nu än att ändra jämställdhetslagen, även om jag sympatiserar med
            Berith Erikssons uppfattning att jämställdhetslagen måste bidra
            till en attitydförändring ute i samhället. Jag tror att attitydförändringar
            kan ske på andra vägar.
          </note>
          <note type="speaker">
            Anf. 16 KJELL ELDENSJÖ (kds):
          </note>
          <note>
            Herr talman! Jag tycker att det kan vara på sin plats att också
            en man ställer upp i en debatt av det här slaget -- det är ju
            annars mest kvinnor som brukar debattera de här frågorna.
          </note>
          <note>
            Som Berith Eriksson här påpekade kanske vi som debatterar de
            här frågorna egentligen vet litet för litet i ämnet. Det är faktiskt
            många år sedan jag bläddrade i någon pornografisk tidning, men
            jag vet i alla fall av andras vittnesbörd och annan information
            att det oftast rör sig om kvalificerat, förnedrande dravel, ofta
            med sadistiska inslag.
          </note>
          <note>
            Därför anser jag att det är mycket viktigt att så många som möjligt
            -- också män -- står upp och skarpt tar avstånd från pornografiska
            tidningar och videofilmer.
          </note>
          <note>
            Jag delar Berith Erikssons uppfattning att det med all sannolikhet
            finns en koppling mellan våldtäkter, kvinnomisshandel och pornografi.
            Att pornografiska alster av olika slag dessutom hos en del sexfixerade
            män skapar en bild av kvinnan som enbart ett sexobjekt för fritt
            utnyttjande är ställt utom allt tvivel.
          </note>
          <note>
            Själv har jag inte sett någon pornografisk videofilm mer än ett
            groteskt våldspornografiskt inslag som i upplysningssyfte visades
            i TV för några år sedan, och det räckte för mig. Jag mådde faktiskt
            så illa av det att jag inte kunde se det till slut.
          </note>
          <note>
            Herr talman! Det är bedrövligt att hänsynslösa människor, gripna
            av Mammon, skall kunna profitera på denna typ av verksamhet. För
            min del kan jag inte förstå att det finns människor som kan få
            ut något positivt av våldspornografi. De måste helt enkelt vara
            sjuka, och då ligger naturligtvis kopplingen till våldtäkt och
            kvinnomisshandel mycket nära.
          </note>
          <note>
            Jag stöder helt tanken på att med alla tillgängliga medel sanera
            i pornografiträsket. Dess syn på kvinnan och den vulgära framställning,
            som ju pornografiska alster innebär, av något av det finaste vi
            har, nämligen kärleken mellan man och kvinna, måste resolut avvisas
            och bekämpas.
          </note>
          <note>
            Jag minns från min tidiga ungdom att någon skolkamrat visade
            någon pornografisk tidning som han köpt i smyg -- på den tiden
            smögs det med den här typen av tidningar, helt enkelt därför att
            det ansågs omoraliskt att läsa sådana. Nu kan man konstatera att
            de bilder som då visades, åtminstone i de alster som min skolkamrat
            hade inhandlat, var rena barnleken i jämförelse med vad som nu
            finns att tillgå i vulgaritet och råhet.
          </note>
          <note>
            Man kan då fråga sig varför utvecklingen fortsatt att gå i negativ
            riktning, det vill säga mer pornografiska alster, och grövre,
            råare och vulgärare framställning, samtidigt som man talar alltmer
            om och strävar mot större jämställdhet mellan könen.
          </note>
          <note>
            Personligen tror jag att det etiska vakuum som blivit mer och
            mer markerat allteftersom det etiska fundament som bygger på de
            kristna grundvärderingarna under främst 1960- och 1970-
          </note>
          <note>
            talen tonats ned som normgivande för barn och ungdomar har haft
            mycket negativ betydelse i det här sammanhanget. Det s.k. fria
            sexuella umgänget, som sedan 1960-talet förordats som normalt,
            har säkert också påverkat mängden av pornografisk produktion och
            inte minst det våldsvulgära framställandet, detta för att alstren
            i ett sexuellt frisläppt samhälle skall vara tillräckligt spektakulära
            för att attrahera sexualfixerade människor.
          </note>
          <note>
            Mot den beskrivna bakgrunden borde vi litet till mans och som
            politiska beslutsfattare fundera över hur vi på nytt skall få
            tillbaka en etisk grund som ger oss ett mer balanserat synsätt
            beträffande den sexuella utlevelsen. Man må ha vilken åsikt som
            helst om gammaldags samlevnadsmoral, men allt som var förr var
            inte fel.
          </note>
          <note>
            Herr talman! Det är min förhoppning att den nya regeringen tar
            itu med det pornografiska dravel som nu flödar i Sverige och som
            från många synpunkter, och då också jämställdhetssynpunkt, är
            förnedrande och fullständigt oacceptabelt.
          </note>
          <note>
            Anf. 17 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Berith Eriksson frågade i sitt inlägg om jag var
            beredd att ändra lagen. Jag vet inte om jag skall tolka Kjell
            Eldensjös propå om att vi skall
          </note>
          <note>
            ''ta itu med dravlet'' som ett motsvarande förslag.
          </note>
          <note>
            Jag har svårt att se att vi når längre eller uppnår större effekter
            genom att förändra lagstiftningen.
          </note>
          <note>
            Vi måste hela tiden göra avvägningar gentemot yttrandefriheten.
          </note>
          <note>
            Däremot menar jag, som också Barbro Westerholm och Kjell Eldensjö
            varit inne på, att vi alla som opinionsbildare -- merparten av
            oss är också föräldrar -- har ett mycket stort ansvar för att
            visa vårt avståndstagande från pornografin för att den vägen påverka
            attityderna. Det här är i högsta grad en attitydfråga, en fråga
            där vi inte kan uppnå förändringar genom lagstiftning i första
            hand utan genom våra uttalanden. Jag är en av dem som helt klart
            tar avstånd från pornografi och vad den står för.
          </note>
          <note type="speaker">
            Anf. 18 BERITH ERIKSSON (v):
          </note>
          <note>
            Herr talman! Jag sade i mitt inlägg inte att jag ville att justitieministern
            skulle ändra de lagar vi har mot våldspornografi utan att man
            skulle se över dem, utvärdera dem, och därefter möjligtvis, om
            det behövs, föreslå förändringar av dem.
          </note>
          <note>
            Så till frågan om att påverka attityder. När man tittar på de
            undersökningar som har gjorts om vilka åldrar de flesta konsumenter
            av pornografiska alster befinner sig i finner man att de är män
            mellan
          </note>
          <note>
            16 och 24 år. Man har därför anledning att fråga sig:
          </note>
          <note>
            Varifrån får de sina attityder? Får de dem från skolan, föräldrarna,
            samhället, eller får de dem från pornografin?
          </note>
          <note>
            I det sammanhanget vill jag också ställa frågan: Vad är det som
            gör att gruppvåldtäkter är vanligt förekommande bland ungdomar
            enligt skolläkare och personal på ungdomsmottagningar, som nu
            slår larm om det? Vad är det för fel när ett projekt som nyligen
            kom med en delrapport visar att 7 % av alla
          </note>
          <note>
            17-åriga flickor har varit utsatta för sexövergrepp av personer
            som är minst fem år äldre än de själva?
          </note>
          <note>
            Det här är alltså en variant av den gamla frågan om vad som kom
            först -- hönan eller ägget? Det är, menar jag, inte lätt att påverka
            attityder så länge man inte angriper roter till den negativa påverkan
            som förekommer.
          </note>
          <note>
            Det jag definitivt ville undvika var att hamna i den stereotypa
            bilden av pornografin. Antingen är kvinnan hora eller madonna,
            eller också är det de och vi. Antingen är man frigjord eller sexfientlig,
            eller också saknar man etik osv. Det förhindrar att man använder
            ögonen till att se på detta på ett just nu nödvändigt sätt. Det
            förhindrar att man informerar sig och även utifrån ser på det
            som i dag tillåts när det gäller pornografi. Det motverkar i allra
            högsta grad det vi eftersträvar, nämligen jämlikhet och jämställdhet
            i samhället.
          </note>
          <note type="speaker">
            Anf. 19 BARBRO WESTERHOLM (fp):
          </note>
          <note>
            Herr talman! Jag tycker att opinionsbildningen är viktigare än
            att diskutera utformningen av lagar.
          </note>
          <note>
            När vi talar om hur vi förändrar attityder, tror jag att det
            är oerhört väsentligt att komma in på sex och samlevnad. Kjell
            Eldensjö tog upp hur vi visar kärlek mellan människor. Jag tror
            att sex- och samlevnadsundervisningen i skolan måste prioriteras
            betydligt mer än vad som har varit fallet under de senaste åren.
            I mitten av 70-talet, i samband med att vi fick den nya abortlagen,
            gjordes mycket intensiva satsningar. Det syntes också i abortsiffror.
            Jag tror att de ungdomarna fick en helt annan respekt för vad
            kärlek och hänsyn till varandra betyder än vad många av dagens
            ungdomar får. Detta tror jag är en viktigare insats än mycket
            annat.
          </note>
          <note>
            Jag håller inte med Kjell Eldensjö om att allt var så gott och
            väl förr. Jag har nog en annan syn på hur man visar kärlek till
            varandra i olika parförhållanden. Men det är viktigt att lyfta
            fram just den dimension som Kjell Eldensjö gör; kärlek mellan
            människor och hänsyn till varandra samt förändringen av synen
            på kvinnan, från att hon är ett sexobjekt till att hon är en jämställd
            partner i ett kärleksförhållande.
          </note>
          <note type="speaker">
            Anf. 20 JOHAN BROHULT (nyd):
          </note>
          <note>
            Herr talman! Jag håller fullständigt med Barbro
          </note>
          <note>
            Westerholm om att attitydförändringarna är det som är viktigast.
            Däremot tycker jag också att lagarna är viktiga. Det är inget
            fel på de lagar som finns. Felet är att de inte tillämpas på ett
            sådant sätt som skulle vara möjligt. Jag tycker att det skulle
            vara ganska enkelt att ingripa mot dem som säljer sådan litteratur
            som är stridig mot svensk lag.
          </note>
          <note type="speaker">
            Anf. 21 KJELL ELDENSJÖ (kds):
          </note>
          <note>
            Herr talman! Jag sade inte att allt var väl förut,
          </note>
          <note>
            Barbro Westerholm, utan att allt inte var fel. Det är en väsentlig
            skillnad.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1991/92:31 om s.k.
          </note>
          <note>
            frigång vid kriminalvårdsanstalterna
          </note>
          <note>
            Anf. 22 Justitieminister GUN HELLSVIK
          </note>
          <note>
            (m):
          </note>
          <note>
            Herr talman!Göthe Knutson har -- mot bakgrund av ett i massmedia
            refererat fall -- frågat mig om jag har för avsikt att se över
            bestämmelserna och rutinerna för frigång vid våra fängelser.
          </note>
          <note>
            Jag vill först säga att jag inte tänker kommentera de fall som
            Göthe Knutson refererar till i sin interpellation. Efter det att
            Göthe Knutson lämnade in sin interpellation har det kommit fram
            ytterligare liknande uppgifter som för mig framstår som anmärkningsvärda.
            Regeringen beslutade därför den 21 november att ge justitiekanslern
            i uppdrag att utreda omständigheterna i dessa fall.
          </note>
          <note>
            Vi kommer alltså att senare få veta om det begåtts några fel
            i samband med de nu aktuella frigångsfallen.
          </note>
          <note>
            Frigången regleras i 11 § lagen om kriminalvård i anstalt. Enligt
            den bestämmelsen kan en intagen i kriminalvårdsanstalt, för att
            underlätta anpassningen i samhället, under dagtid arbeta eller
            studera utanför fängelset. Frigången skall i huvudsak ske från
            lokalanstalt, men om särskilda skäl föreligger kan frigång ske
            även från en riksanstalt. Det är ca 1 200 fångar som årligen påbörjar
            frigång.
          </note>
          <note>
            Frågan om tillämpningen av frigången för olika kategorier av
            intagna i kriminalvårdsanstalt har varit uppe till diskussion
            tidigare. År 1984
          </note>
          <note>
            avlämnade en arbetsgrupp inom justitiedepartementet promemorian
            (DsJu 1985:1)
          </note>
          <note>
            ''Lyxfångar -- finns dom?''. Efter remissbehandlingen av promemorian
            ändrades 11 §
          </note>
          <note>
            i tillämpningsförordningen till lagen om kriminalvård i anstalt
            som bl.a. gäller frigång. Där framgår nu att kriminalvårdsmyndigheten
            vid beslut om frigång särskilt skall beakta om den intagne behöver
            inskolning i arbetslivet eller om frigången annars väsentligen
            underlättar hans försörjningsmöjligheter efter frigivningen.
          </note>
          <note>
            Kriminalvårdsstyrelsen har vid flera tillfällen gjort uppföljningar
            av tillämpningen av frigångsbestämmelserna, senast i en rapport
            år
          </note>
          <note>
            1988 från kriminalvårdsstyrelsens forskningsoch utvecklingsgrupp.
            Styrelsen har med anledning av de fall som Göthe Knutson refererar
            till nu beslutat att se över tillämpningen av bestämmelserna om
            frigång under de senaste åren och då särskilt analysera vilka
            effekter den decentraliserade beslutsordningen har fått när det
            gäller tillämpningen av frigången. Skulle det visa sig att de
            insatser som styrelsen har gjort för att främja en stabil utveckling
            av frigångsinstitutet inte är tillräckliga, kommer styrelsen att
            överväga att införa mera preciserade föreskrifter inom det aktuella
            området, alternativt föreslå en lagändring.
          </note>
          <note>
            Regeringen har, som jag nämnde inledningsvis, gett justitiekanslern
            i uppdrag att utreda omständigheterna kring de uppmärksammade
            frigångsfallen. Jag vill emellertid här passa på tilfället att
            tala om att jag anser att det finns anledning att se över frigångsinstitutet
            i ett större sammanhang. Jag planerar att föreslå regeringen att
            en parlamentarisk kommitté tillkallas för att utvärdera 1973 års
            kriminalvårdsreform. Då är det naturligt att se över om det finns
            behov av ändrade regler för bl.a. frigång.
          </note>
          <note type="speaker">
            Anf. 23 GÖTHE KNUTSON (m):
          </note>
          <note>
            Herr talman! Jag tackar justitieminister Gun
          </note>
          <note>
            Hellsvik för svaret. Jag är mycket nöjd med svaret och med redogörelsen.
            Justitieministern har snabbt och resolut vidtagit åtgärder.
          </note>
          <note>
            Vi kunde höra här och nu att tre åtgärder är på gång. Sedan jag
            interpellerade har regeringen för det första vänt sig till justitiekanslern
            och givit honom i uppdrag att utreda omständigheterna i det speciella
            fall som jag har tagit upp i min interpellation.
          </note>
          <note>
            För det andra görs nu inom kriminalvårdsverket en översyn av
            tillämpningen av bestämmelserna om frigången.
          </note>
          <note>
            För det tredje planerar justitieministern att tillsätta en parlamentarisk
            utredning och att utvärdera 1973
          </note>
          <note>
            års kriminalvårdsreform. Bl.a. kommer reglerna för frigång att
            uppmärksammas, berättar justitieministern. Det är bra. Det är
            mycket bra.
          </note>
          <note>
            Det märks att vi har fått en ny regim i justitiedepartementet.
            Efter åren av socialdemokratiskt styre på 80-talet behöver mycket
            göras på bl.a. kriminalvårdens område.
          </note>
          <note>
            Frigången är en av de företeelser som måste uppmärksammas. Allmänhetens
            förtroende för lag och ordning måste återvinnas.
          </note>
          <note>
            Det har rått en slapphet på sina håll inom kriminalvården, men
            inte överallt. På många anstalter är det utomordentligt god ordning.
            Jag skulle vilja passa på att framhålla
          </note>
          <note>
            Österåkersanstalten, med de mycket bestämda regler som förekommer
            där, vilka uppenbarligen har lett till att det ytterst sällan
            förekommer avvikelser, alltså rymningar.
          </note>
          <note>
            Det exempel som jag har tagit upp handlar om en tungt belastad
            ekonomisk brottsling.
          </note>
          <note>
            Uppenbarligen förekommer det också narkotikabrott i hans tidigare
            verksamhet.
          </note>
          <note>
            Han dömdes alltså till fyra års fängelse. Om jag nu har fått
            rätt uppgifter, är det redan under första året av det fyraåriga
            fängelsestraffet som han har fått frigång. Under fem månaders
            tid har han kunnat fortsätta sin brottslighet, samtidigt som han
            åtminstone formellt skall ha suttit intagen på
          </note>
          <note>
            Svartsjöanstalten. Han har varje morgon kunnat gå ut till sin
            mycket eleganta och dyrbara Mercedes som står utanför fängelseporten
            och åka in till
          </note>
          <note>
            Stockholm. Där har han ägnat sig åt brottslig verksamhet.
          </note>
          <note>
            Hur har man på anstalten kunnat åse detta? Man har, säger man,
            enligt reglerna och rutinerna ringt till den restaurang där brottslingen
            har arbetat --
          </note>
          <note>
            eller åtminstone har det ansetts att han har sitt arbete där
            -- och kontrollerat att han finns där, osv.
          </note>
          <note>
            Men si, där fanns han inte.
          </note>
          <note>
            Får jag då framföra som en speciell anmärkning att det är anmärkningsvärt
            att en person som enligt samfällda tidningsuppgifter och uppgifter
            som jag har inhämtat hos polisen betraktas som något av en maffiakung
            -- han har verkat inom bl.a.
          </note>
          <note>
            restaurangbranschen -- placeras under frigången inom samma bransch.
          </note>
          <note>
            Jag skulle vilja rekommendera läsning av
          </note>
          <note>
            Aftonbladet den 31 oktober i år, där det beskrivs åtskilligt
            mer än vad justitieministern kan redogöra för här efter hon enligt
            praxis inte kan ta upp ett enskilt fall. Jag rekommenderar också
            läsning av
          </note>
          <note>
            Expressen den 11 oktober under rubriken
          </note>
          <note>
            ''Maffiakungen greps -- i sin cell''. Där framgår bl.a.
          </note>
          <note>
            att det inte bara rör sig om grova bedrägerier, utan det har
            också förekommit narkotika.
          </note>
          <note>
            Frigång har diskuterats, som justitieministern påpekade, åtskilliga
            gånger. Det förekommer frigång i flera andra länder också, däribland
          </note>
          <note>
            Danmark, Norge och Finland. Men där är det uppenbarligen mer
            rigorösa linjer för verksamheten.
          </note>
          <note>
            Det kan påpeks att den statistik som kriminalvårdsstyrelsen kommit
            ut med i år visar att det är rätt många avvikelser under frigången.
            Som jag minns det visar statistiken på i snitt åtta à nio avvikelser
            under frigången varje månad, några också i de fall där vederbörande
            är intagen på sluten anstalt. Det är alltså inte bara på öppen
            anstalt som det förekommer frigång.
          </note>
          <note>
            Än en gång: Tack för svaret, justitieministern.
          </note>
          <note type="speaker">
            Anf. 24 STEN SÖDERBERG (nyd):
          </note>
          <note>
            Herr talman! Fru justitieminister! Ny Demokrati ser också med
            gillande på den parlamentariska utredningen. Jag vill emellertid
            kort påpeka att vi ändå har en behandlingstanke inom kriminalvården,
            det får inte glömmas bort. Vår behandlingstanke bygger på idén
            att brottslingen sätts i centrum. Dessa aktuella fall visar ju
            att man har haft väldigt litet behandlingstanke och satt brottslingen
            väldigt litet i centrum.
          </note>
          <note>
            Humanitära skäl skall styra vår syn. Det innebär inte att vi
            anser att fängelserna skall vara sjukhusmiljöer och dölja det
            faktum att det trots allt handlar om tvång och inlåsning. Orsaken
            till kriminalitet hos den enskilde skall klarläggas under strafftiden.
            Det skall också pågå en vettig behandling, inte bara i form av
            utsläpp på morgonen. Vi är väldigt tacksamma för den kommande
            utredningen.
          </note>
          <note>
            Anf. 25 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Det finns anledning för mig att göra några ytterligare
            kommentarer till det jag tog upp i mitt svar. Jag nämnde där bl.a.
            att jag har för avsikt att föreslå regeringen att en parlamentarisk
            kommitté skall få i uppdrag att utvärdera 1973 års kriminalvårdsreform.
            Då är det naturligt att också se över olika former av utevistelser
            under verkställigheten av fängelsestraff. En sådan utvärdering
            kan t.ex. visa att de nuvarande reglerna behöver stramas upp för
            att minska risken för sådana misslyckanden som de vi här har diskuterat.
          </note>
          <note>
            Vidare finns det anledning för mig att närmare informera om det
            uppdrag som regeringen har givit till justitiekanslern. Regeringen
            har alltså uppdragit åt justitiekanslern att granska och redovisa
            omständigheterna kring verkställigheten av fängelsestraffen i
            de aktuella fallen. I uppdraget ingår att se på de beslut som
            har fattats i fråga om anstaltsplaceringar, frigång och andra
            utevistelser under straffverkställigheten, grunderna för dessa
            beslut samt formerna för uppföljningen och kontrollen av vistelserna
            utanför anstalten.
          </note>
          <note>
            Dessutom skall justitiekanslern undersöka i vad mån uppgifter
            hos polis och åklagare skulle kunna ha påverkat de beslut som
            kriminalvårdsmyndigheterna har fattat i de aktuella fallen. Vidare
            ingår i uppdraget att utreda och redovisa vilka åtgärder som har
            vidtagits från kriminalvårdsstyrelsens och regionmyndighetens
            sida för att säkerställa en rimlig avvägning mellan de olika intressen
            som gör sig gällande vid beslut om placeringar och olika former
            av utevistelser i fall som dessa. Därvid omfattar uppdraget även
            frågan vilka effekter den delegerade beslutsordningen inom kriminalvårdsverket
            kan ha haft.
          </note>
          <note type="speaker">
            Anf. 26 GÖTHE KNUTSON (m):
          </note>
          <note>
            Herr talman! Nu har jag all anledning att tacka justitieministern
            för den komplettering hon gjorde där hon närmare beskrev det utredningsuppdrag
            som de flesta av oss vill beteckna som mycket angeläget. Det borde
            kunna betraktas som mycket angeläget av alla, inte minst inom
            kriminalvården, som tyvärr fått generellt mycket dåligt anseende
            på grund av att så många av de intagna har kunnat missköta permissioner
            utan att det hänt något speciellt. Man har kunnat promenera ut
            i friheten, så som storspionen och landsförrädaren Bergling gjorde.
            Det var en promenad rakt ut i friheten.
          </note>
          <note>
            Inom vissa anstalter han man låtit sig luras på ett utomordentligt
            originellt sätt. Man har uppenbarligen inte tagit sin arbetsuppgift
            med det allvar som svenska folket har anledning att kräva --
          </note>
          <note>
            kriminalvården kostar väldigt mycket.
          </note>
          <note>
            Det är anmärkningsvärt att det under de intagnas frigång i stort
            sett bara görs rutinkontroller per telefon. Så har det visat sig
            vara inte bara i det här fallet utan också i många andra. Justitieministern
            nämnde att fler fall har kommit till hennes kännedom efter det
            att jag väckt min interpellation.
          </note>
          <note>
            En tillförordnad föreståndare på en anstalt sade:''Vi har gjort
            allt vi skall göra enligt rutinerna.'' Men då är rutinerna synnerligen
            otillräckliga! Det framgår också av Svenska
          </note>
          <note>
            Dagbladet den 31 oktober i år. Jag nämnde tidigare
          </note>
          <note>
            Aftonbladets och Expressens skildringar av det speciella fall
            som jag har tagit upp. Förvisso har även andra tidningar i Sveriges
            land genom TT
          </note>
          <note>
            redovisat en del fakta.
          </note>
          <note>
            Men det är naturligtvis inte hela sanningen som har kommit fram.
          </note>
          <note>
            Till sist vill jag nämna att Svartsjöanstalten figurerat i frigångsfall
            på ett synnerligen anmärkningsvärt sätt. För något år sedan satt
            där en annan ekonomisk storbrottsling, och han levde ungefär samma
            brottsliga lyxliv som den person som jag här har tagit upp.
          </note>
          <note>
            Överläggningen var härmed avslutad.
          </note>
          <note>
            f401 &gt; 5 § Svar på interpellation 1991/92:45 om nedskärningar
            inom kriminalvården
          </note>
          <note>
            Anf. 27 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Gudrun Schyman har frågat mig om regeringen kommer
            att vidta några årgärder för att rädda narkomanvårdsverksamheten
            vid
          </note>
          <note>
            Österåkersanstalten och om regeringen kommer att återuppta verksamheten
            vid behandlingsavdelningen på Härlandaanstalten.
          </note>
          <note>
            Jag återkommer strax till Gudrun Schymans tredje fråga. Gudrun
            Schyman inleder sin interpellation med påståendet att det under
            den senaste tiden har kommit flera larmrapporter om nedskärningar
            inom kriminalvården och att dessa nedskärningar främst har drabbat
            behandlingsinriktade projekt.
          </note>
          <note>
            Låt mig först kommentera de påstådda larmrapporterna om nedskärningar
            inom kriminalvården. Det är korrekt att kriminalvården har ställts
            inför krav på att rationalisera verksamheten. Bakgrunden till
            det rationaliseringsarbete som nu pågår inom kriminalvården är
            att all statlig verksamhet numera ställs inför krav på ökad effektivitet
            och produktivitet. Detta ledde fram till ett förslag från den
            förra regeringen i 1991 års budgetproposition, att en rationaliseringsplan
            skulle läggas fast för kriminalvårdsverket för budgetåren 1991/92
            --
          </note>
          <note>
            1995/96. Förslaget i budgetpropositionen följdes upp med ett
            särskilt regeringsuppdrag till kriminalvårdsstyrelsen den 24 januari
            1991. I det regeringsbeslutet angavs de närmare riktlinjerna för
            rationaliseringsarbetet. Det bör understrykas att riksdagen inte
            hade någon erinran mot förslaget i budgetpropositionen.
          </note>
          <note>
            Jag har inte för avsikt att föreslå att den plan som har lagts
            fast för rationaliseringsarbetet inom kriminalvårdsverket rivs
            upp. De resurser som finns inom den offentliga sektorn måste användas
            effektivare. Jag kan inte se något skäl till att kriminalvården
            skall undantas från de effektivitetskrav som gäller för övrig
            statlig verksamhet.
          </note>
          <note>
            Det är också viktigt att ge besparingskraven inom kriminalvården
            rimliga proportioner.
          </note>
          <note>
            Kriminalvården kostar i dag staten omkring 3
          </note>
          <note>
            miljarder kronor om året. Totalt skall kriminalvårdsverket spara
            30 milj.kr. om året under den aktuella femårsperioden. Av de resurser
            som frigörs genom rationaliseringarna skall 10 milj.kr. om året
            dras in till statskassan som besparing. Resten, dvs. 20 milj.kr.
            om året, kan användas för olika effektivitetsfrämjande åtgärder
            inom kriminalvården. Det handlar alltså om att minska kostnaderna
            för
          </note>
          <note>
            ''basverksamheten'', bl.a. för att få utrymme för åtgärder som
            kan höja kvaliteten på verksamheten vid fängelser och inom frivården.
            Jag är medveten om att det pågående rationaliseringsarbetet kan
            upplevas som påfrestande för de anställda inom kriminalvården,
            men talet om larmrapporter ter sig något överdrivet. Besparingskraven
            är enligt min mening förenliga med en fortsatt hög ambitionsnivå
            i fråga om säkerhet och kvalitet i övrigt, om besparingarna fördelas
            rätt i organisationen.
          </note>
          <note>
            Det är kriminalvårdsstyrelsen, regionmyndigheterna och de lokala
            myndigheterna inom kriminalvården som har ansvaret för fördelningen
            av besparingarna. Det är alltså inte en fråga för regeringen.
            Några konkreta beslut i fråga om hur stora besparingar som skall
            göras på Österåkersanstalten har ännu inte fattats, om jag är
            rätt informerad.
          </note>
          <note>
            Överläggningar om detta pågår. Däremot kan jag försäkra Gudrun
            Schyman att kriminalvårdsstyrelsen inte har några planer på att
            avveckla narkomanvårdsverksamheten vid
          </note>
          <note>
            Österåkersanstalten. Regeringen behöver alltså inte vidta några
            årgärder för att rädda verksamheten där.
          </note>
          <note>
            Jag är inte heller beredd att föreslå regeringen att verksamheten
            vid behandlingsavdelningen på
          </note>
          <note>
            Härlandaanstalten återupptas. Regeringen biföll den 14 november
            i år en framställning från kriminalvårdsstyrelsen beträffande
            verksamheten vid kriminalvårdsanstalterna Härlanda och
          </note>
          <note>
            Högsbo. Beslutet innebär att de tolv platserna på den s.k. behandlingsavdelningen
            vid
          </note>
          <note>
            Härlandaanstalten avvecklas och att kriminalvården i stället
            utnyttjar samtliga 47
          </note>
          <note>
            platser vid den nya lokalanstalten i Högsbo för motivationsarbete
            med narkotikamissbrukare.
          </note>
          <note>
            Enligt kriminalvårdsstyrelsen kan en väl fungerande motivationsverksamhet
            byggas upp vid Högsboanstalten genom att personalen från behandlingsavdelningen
            på Härlandaanstalten flyttas dit.
          </note>
          <note>
            Detta regeringsbeslut har för övrigt också sin grund i ett förslag
            i 1991 års budgetproposition.
          </note>
          <note>
            Där föreslogs nämligen att Härlandaanstalten skulle läggas ned
            och att platsbortfallet skulle kompenseras genom om- och tillbyggnad
            av ett antal modernare anstalter, bl.a. av den slutna riksanstalten
            Skogome. Riksdagen hade inte heller någon erinran mot det förslaget.
          </note>
          <note>
            Slutligen vill jag kommentera Gudrun Schymans tredje fråga, nämligen
            frågan om vilka åtgärder regeringen kommer att vidta för att uppfylla
            regeringsdeklarationens skrivning om att bekämpa missbruket på
            fängelserna. Som svar på den frågan vill jag hänvisa till mitt
            svar här i kammaren för några veckor sedan på interpellationer
            om kriminalpolitiken framställda av Gudrun Schyman och Hans Göran
            Franck. Jag framhöll då att regeringen vill öka insatserna för
            att få kriminalvårdsanstalterna narkotikafria. I
          </note>
          <note>
            detta arbete ingår också att öka antalet anstalter och avdelningar
            på anstalter som arbetar med särskilda behandlings- och motivationsprogram
            för narkotikamissbrukare. Sådana insatser leder till en bättre
            kriminalvård och kan på sikt medföra en positiv utveckling av
            återfallstalen. Regeringen kommer alltså inte, vilket Gudrun Schyman
            hävdar i sin interpellation, att nöja sig med en inlåsning av
            fångarna.
          </note>
          <note type="speaker">
            Anf. 28 GUDRUN SCHYMAN (v):
          </note>
          <note>
            Herr talman!Jag skall be att få tacka justitieministern för svaret.
            Jag konstaterar att det inte är mycket som vi är överens om. Vi
            beskriver verkligheten väldigt olika.
          </note>
          <note>
            I sitt svar tog justitieministern upp att riksdagen har ställt
            sig bakom besparingsförslag, och det är ingen som har protesterat
            mot det. Jag tror inte heller vänsterpartiet protesterade. Tvärtom
            ville vi att man skulle lägga ned ännu fler av de fängelser som
            finns, eftersom vi anser att fängelsestraff inte är något effektivt
            sätt att få människor att upphöra med att vara kriminella. Dessutom
            hade vi en förhoppning om att en ansvarsfull regering och underlydande
            myndigheter inte skulle göra dessa besparingar rakt av utan hänsyn
            till innehållet i verksamheten, den s.k. osthyvelsmetoden. Men
            så sker nu, vilket får dessa konsekvenser för de behandlingsinriktade
            insatser som görs inom kriminalvården, på Österåker och förut
            vid
          </note>
          <note>
            Härlandaanstalten.
          </note>
          <note>
            Det är inte fråga om obefogade larmrapporter. De är framsprungna
            ur en verklighet och levererade av den personal som arbetar på
            dessa avdelningar, och jag tror att personalen vet vad den talar
            om.
          </note>
          <note>
            Jag är överens med justitieministern om att kriminalvården inte
            skall undantas från de effektivitetskrav som gäller för övrig
            statlig verksamhet. Men man måste ställa sig frågan: Vad är det
            som är effektivt i det här sammanhanget?
          </note>
          <note>
            Det mest effektiva borde väl vara att se till att de som i dag
            är kriminella slutar att vara det, vilket måste utgöra måttet
            på effektiviteten och på samhällsnyttan. Detta skall dessutom
            ske under humana former. På det här viset skulle det bli en stor
            besparing.
          </note>
          <note>
            Justitieministern sade att av 30 milj.kr. skall 20
          </note>
          <note>
            milj.kr. gå tillbaka och användas inom kriminalvården, men problemet
            är att dessa 20
          </note>
          <note>
            milj.kr. inte får användas till löner, utan de skall användas
            för effektivitetsfrämjande åtgärder inom kriminalvården. Det handlar
            om att minska kostnaderna för ''basverksamheten'', står det i
            interpellationssvaret. Jag har nu på morgonen talat med ledningen
            för Österåkersanstalten, och jag frågade då anstaltschefen, Annbritt
          </note>
          <note>
            Grünewald, om hon visste vad detta betydde. Det visste hon inte.
            Också hon undrade vad effektivitetshöjande åtgärder som minskar
            kostnaderna för basverksamheten innebar. Det är ett byråkratiskt
            uttryck, och man har inte särkilt klart för sig vad det betyder
            i praktiken.
          </note>
          <note>
            Hon berättade att de neddragningar och sparbeting som man har
            att räkna med på
          </note>
          <note>
            Österåkersanstalten i praktiken innebär, även om allt inte är
            beslutat ännu, att man måste skära ned på tjänsterna. Man måste
            gå över från att ha behandlingsassistenter till att ha vårdare,
            vilket innebär att man sänker kompetensen. Det betyder att man
            lägger behandlingsuppgifter på personal som inte har utbildning
            för detta. I praktiken innebär det att man inte kan ha dagens
            verksamhet, som har varit så lyckosam.
          </note>
          <note>
            Visserligen säger man kanske inte öppet att narkomanvårdsverksamheten
            på
          </note>
          <note>
            Österåkersanstalten skall avvecklas, men det sker bakvägen genom
            sparbetingen utan att det tas hänsyn till effekten av verksamheten.
            Har man inte personal och kompetens, kan man inte heller bedriva
            ett behandlingsinriktat arbete. Så är det ju.
          </note>
          <note>
            I vad gäller Härlandaanstalten vill jag säga att jag och den
            personal som har sysslat med motivationsarbete vid anstalten tycker
            att det är mycket konstigt att man säger att man vill utveckla
            en verksamhet samtidigt som man lägger ned en fungerande verksamhet.
            Jag vet att personalen upplever detta som inte bara påfrestande
            utan som ett sabotage samtidigt som man säger sig vilja verka
            för att behandlingsinriktade avdelningar skall få större utrymme.
            Varför lägger man ned en fungerande verksamhet? Följden har ju
            blivit den att personalgruppen har splittrats och spritts för
            vinden. Man har inte tagit till vara kompetens som har funnits
            i gruppen. Man har inte byggt underifrån på en existerande fungerande
            verksamhet och låtit den utvecklas. Man lägger ned och tar inte
            hänsyn till det arbete som har gjorts. Det är milt sagt påfrestande
            för personalen.
          </note>
          <note>
            Det är inte bara personalen vid
          </note>
          <note>
            Österåkersanstalten som har reagerat, det tror jag
          </note>
          <note>
            Gun Hellsvik känner till. Det gäller t.ex. den mycket omfattande
            grupp som kallar sig
          </note>
          <note>
            Onsdagsgruppen, som består av vårdpersonal av olika kategorier.
            Hela missbruksvården i
          </note>
          <note>
            Göteborg, narkomanvårdsgrupperna i väster, centrum, norr, på
            Hisingen, Rävlandagruppen, prostitutionsgruppen, Solmugruppen,
            polikliniken för narkotikamissbrukare, RFHL-G, narkomanvårdsteamet,
            skyddskonsulenterna, basstationen på Hisingen och diakonicentralen
            står bakom Onsdagsgruppen. Jag kunde räkna upp flera. Man har
            gått till samlad protest mot sättet att bedriva nedläggningen
            och sparnitet.
          </note>
          <note>
            Justitieministern sade på slutet att man inte tänker nöja sig
            med inlåsning av fångarna. Jag tror att en sammanfattning på hur
            det står till beträffande verksamheten för närvarande är den att
            man går från en blygsam behandlingsambition till ett rent fångförvar,
            och detta tycker jag är en utveckling som strider mot de stolta
            deklarationerna i regeringsdeklarationen, där man säger att man
            skall arbeta för narkotikafria fängelser och en ökning av behandlingsinsatserna.
          </note>
          <note type="speaker">
            Anf. 29 KARL GUSTAF SJÖDIN (nyd):
          </note>
          <note>
            Herr talman! Häromdagen ställde jag, fru justitieminister, en
            fråga angående framtiden för
          </note>
          <note>
            Karlskronaanstalten som, vilket justitieministern höll med om,
            har en duktig kader av motivatörer.
          </note>
          <note>
            Justiteministerns första svar gick ut på att det inte fanns några
            pengar till anstalten. I det andra svaret sade justitieministern
            ''att denna fråga för närvarande var föremål för intensiva diskussioner''.
          </note>
          <note>
            Jag hoppas att diskussionerna blir framgångsrika, så att Karlskronaanstalten
            kan bevaras. Jag hänvisar till slutet av det svar som Gudrun
          </note>
          <note>
            Schyman fick på sin interpellation, nämligen att det i det fortsatta
            arbetet ingår att också öka antalet anstalter och avdelningar
            på anstalter som arbetar med särskilda behandlings- och motivationsprogram
            för narkotikamissbrukare.
          </note>
          <note>
            Jag vill understryka att sådana insatser leder till en bättre
            kriminalvård och kan på sikt medföra en positiv utveckling när
            det gäller återfallstalen.
          </note>
          <note>
            Herr talman! Jag kan med tillfredsställelse konstatera att justitieministern
            och jag talar samma språk. Det ligger i linje med Ny
          </note>
          <note>
            Demokratis uppfattning i dessa frågor.
          </note>
          <note>
            Slutligen, fru justitieminister! Nu har jag fått svaren. Det
            som återstår är resultaten av samtalen.
          </note>
          <note>
            Anf. 30 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag är inte i den här debatten beredd att gå in
            på frågan om Karlskronaanstalten utan vill ta upp Gudrun Schymans
            frågor och påståenden.
          </note>
          <note>
            Först vill jag göra klart att det inte är aktuellt att förändra
            verksamheten på Österåkersanstalten.
          </note>
          <note>
            Där är det regeringen som har påverkansmöjlighet. Om ett beslut
            om verksamhetsförändringar skulle bli aktuellt, är det regeringen
            som har att fatta beslutet.
          </note>
          <note>
            Regeringen har icke för avsikt att fatta ett sådant beslut.
          </note>
          <note>
            Oberoende av vad Gudrun Schyman säger finns det inget beslut
            beträffande resurserna till
          </note>
          <note>
            Österåker. Det pågår diskussioner. I
          </note>
          <note>
            sammanhanget bör det kanske också påpekas --
          </note>
          <note>
            det framgick inte riktigt av vad Gudrun Schyman sade -- att det
            finns en mycket stor skillnad mellan personalmängden vid Österåkersanstalten
            och vad som är gängse personaltäthet på våra anstalter.
          </note>
          <note>
            Tidigare har det också från anstaltens sida kommit ett förslag
            om en viss begränsning av personalen.
          </note>
          <note>
            När det gäller nedläggning av Härlandaanstalten vill jag säga
            att det är fråga om att slopa 12 platser där man arbetar med motivation
            och inrätta 47
          </note>
          <note>
            platser. Vi får alltså betydligt fler platser som vi inte skulle
            ha råd med, om vi behöll de 12
          </note>
          <note>
            platserna.
          </note>
          <note>
            Beträffande personalen gäller det väl för oss alla att vi oroar
            oss över förändringar, men enligt det besked som vi fick i går
            från regionchefen i
          </note>
          <note>
            Göteborg har personalen ändrat inställning när den väl fick klart
            för sig helheten, dvs. när den fick veta att det inte är fråga
            om att sluta med motivationsarbetet utan om att flytta över verksamheten
            och ge flera möjlighet att få behandling. Detta är alltså det
            besked som vi fick i går.
          </note>
          <note type="speaker">
            Anf. 31 GUDRUN SCHYMAN (v):
          </note>
          <note>
            Herr talman! Jag tycker att det är intressant att justitieministern
            och jag håller oss informerade om verkligheten genom att vända
            oss till olika nivåer och till olika personalkategorier.
          </note>
          <note>
            Jag har som sagt talat med ledningen för
          </note>
          <note>
            Österåkersanstalten i dag på morgonen.
          </note>
          <note>
            Ledningen känner sig inte alls lugnad av de besked som justitieministern
            har gett i interpellationssvaret. Chefen tycker att hon ser en
            utveckling från en blygsam behandlingsambition till rent fångförvar.
            Det var hennes ord som jag använde tidigare. Hon menar att detta
            är kännetecknande för hela den svenska kriminalvårdens utveckling
            i dag. Jag delar denna uppfattning. Det framkom också vid vår
            debatt för några veckor sedan. Anstaltschefen menar att besparingskraven
            måste gå ut över personalen.
          </note>
          <note>
            Det är där som de s.k. stora vinsterna kan göras.
          </note>
          <note>
            Det går ut över vilken kompetens personalen kan ha, vilka löner
            man har råd att betala och därmed naturligtvis också ambitionen
            beträffande verksamheten.
          </note>
          <note>
            Det är bra att justitieministern nu säger att detta är regeringens
            ansvar. Och regeringen är den som man får ''hänga'' om verksamheten
            på
          </note>
          <note>
            Österåkersanstalten förändras i den riktning som man där befarar.
            Det är bra att justitieministern säger att det är regeringens
            ansvar, eftersom det i interpellationssvaret stod att det inte
            var en fråga för regeringen utan att det var kriminalvårdsstyrelsen
            och regionkontoren som hade ansvar för den.
          </note>
          <note>
            Det är också intressant att göra iakttagelsen att man genom att
            tillskapa dessa nya regioner och regionkontor har tillskapat 120
            nya byråkrattjänster som man kanske skulle kunna vara utan. I
            stället hade dessa pengar kunnat läggas direkt i verksamheten.
            Det är en reflexion, och det vore intressant att höra hur justitieministern
            ser på detta. Men det är bra om man på Österåker kan få så lugnande
            besked att man där med full förvissning kan så att säga köra på
            och bedriva den mycket goda verksamhet som finns där och att man
            kan vara säker på att den inte kommer att drabbas av nedskärningar.
          </note>
          <note>
            Jag har talat med personalen på Härlanda. Jag har inte talat
            med regionchefen utan med dem som arbetar i verksamheten. De har
            varit mycket bekymrade. De har inte blivit lugnade, och flera
            har slutat och sökt sig till andra arbeten.
          </note>
          <note>
            Det som jag förvånas över är hur man på detta sätt bryter ned
            en fungerande verksamhet. Sedan sägs det visserligen att denna
            verksamhet kan byggas upp på nytt med ett större antal platser.
            Men varför tar man inte fasta på kärnan? Och varför låter man
            inte den personalgrupp som har funnits fortsätta med sitt arbete
            och utveckla det? Det är ju det som är så frustrerande för människor
            som har ambitioner.
          </note>
          <note type="speaker">
            Anf. 32 GÖTHE KNUTSON (m):
          </note>
          <note>
            Fru talman! I ett av mina inlägg i den tidigare interpellationsdebatten
            nämnde jag
          </note>
          <note>
            Österåkersanstalten som ett gott föredöme när det gäller narkotikabekämpning
            på anstalter. Jag nämnde också att man där har mycket klara och
            bestämda regler och en handfast ledning. Vi är nog litet till
            mans övertygade om att det behövs mycket bestämda regler. Jag
            kan beteckna reglerna på
          </note>
          <note>
            Österåkersanstalten som mycket hårda. Där godtas inte några undantag
            från regeln om att de intagna skall lämna urinprov. De skall således
            hela tiden ställa upp på kravet att inte på något sätt ta in narkotika
            på anstalten.
          </note>
          <note>
            Nu har jag en alldeles speciell anledning till detta inlägg.
            Jag tycker nämligen att man så ensidigt fokuserar behandlingsprogram
            och motivationsprogram när det gäller bekämpning av narkotika
            på anstalterna.
          </note>
          <note>
            När jag har talat med många anställda inom kriminalvården, som
            arbetar i denna dystra verklighet, säger de nästan allihop att
            det finns ett sätt att förhindra att narkotika kommer in på anstalter,
            och det är att använda sig av narkotikahundar. Knappast ett enda
            gram narkotika går förbi en utbildad narkotikahund.
          </note>
          <note>
            Jag har själv sett narkotikahundar komma in på anstalter och
            efter en liten stund av våldsam aktivitet sätta sig ned på golvet
            och bokstavligen bara yla. Då säger den som vet att den hunden
            har fått för mycket narkotika i sig för de närmaste 14
          </note>
          <note>
            dagarna.
          </note>
          <note>
            Vad säger oss detta? Jo, att det finns så mycket narkotika på
            en och annan och kanske på flera anstalter att narkotikahunden
            blir fullkomligt utslagen efter en stund.
          </note>
          <note>
            Jag skulle vilja höra justitieministerns synpunkter när det gäller
            att använda fler narkotikahundar på anstalterna. Det tar emellertid
            några år innan en hund blir fullständigt utbildad. Men resurser
            finns genom utbildningen vid den särskilda hundskolan.
          </note>
          <note>
            Det är något anmärkningsvärt att man från visst håll inom myndigheterna
            anser att det finns tillräckligt med narkotikahundar. Detta som
            svar på motionskrav på större anslag till fler narkotikahundar.
            Detta har tagits upp vid justitieutskottets ärendebehandling,
            och man förundras över att det finns olika synpunkter på detta.
            Man har som bekant från Lions ordnat insamlingar till narkotikahundar
            för att ge tullen sådana, därför att den svenska staten inte ansett
            sig ha råd att anslå medel till sådana hundar.
          </note>
          <note>
            Sammanfattningsvis, herr talman, finner jag det anmärkningsvärt
            att man inom kriminalvården inte begär anslag för att skaffa fler
            narkotikahundar och placera dem på ett sådant sätt att det inte
            kommer in någon narkotika på anstalterna. Detta är alltså enligt
            dem som arbetar i verkligheten fullt möjligt. Jag är fullt medveten
            om att det finns en uppfattning om att den enskilda internens
            integritet gås för när. På detta område är väl Sverige mästare
            i att ta hänsyn.
          </note>
          <note type="speaker">
            Anf. 33 Justitieminister GUN HELLSVIK (m):
          </note>
          <note>
            Herr talman! Göthe Knutsons frågor om narkotikahundar är jag
            inte beredd att kommentera. Jag kan kommentera målen med verksamheten
            -- narkotikafrihet -- men hundar är rimligen ett medel som jag
            i detta sammanhang inte kan föra in i diskussionen.
          </note>
          <note>
            Det är kanske säkrast att jag för Gudrun Schyman klarlägger det
            som jag tidigare sade beträffande
          </note>
          <note>
            Österåker. Vad regeringen fattar beslut om är inriktningen av
            verksamheten. Hur man sedan inom kriminalvården fördelar medlen
            kan regeringen inte lägga sig i så länge de mål som är satta för
            verksamheten uppfylls.
          </note>
          <note>
            Sedan för Gudrun Schyman ett mycket konservativt resonemang när
            det gäller Härlanda och Högsbo. Härlanda får enligt henne icke
            röras.
          </note>
          <note>
            Där finns tolv väl fungerande platser. Men om vi inte rör Härlanda
            kan vi inte heller få de 47 platser som vi nu får i stället på
            Högsbo.
          </note>
          <note>
            Den som aldrig är beredd att göra förändringar i befintlig verksamhet
            rikserar att missa den positiva utveckling som jag är övertygad
            om att även
          </note>
          <note>
            Gudrun Schyman strävar efter.
          </note>
          <note type="speaker">
            Anf. 34 GUDRUN SCHYMAN (v):
          </note>
          <note>
            Herr talman! jag tror inte att det är en riktig beskrivning som
            justitieministern gör om att jag för ett konservativt resonemang
            och att jag inte är för förändringar. Vad jag säger är: Varför
            lägger man ned en fungerande verksamhet? Varför tar man inte till
            vara den kompetens, det kunnande och den erfarenhet som finns
            hos en personalgrupp som har arbetat upp en fungerande verksamhet
            som har just det syftet och det målet som regeringen säger sig
            vilja ha? Varför lägger man ned något som fungerar i stället för
            att bygga vidare på det?
          </note>
          <note>
            Jag tycker inte att det ligger så mycket nytänkande i att köra
            över en personalgrupp som har arbetat upp en verksamhet som fungerar.
            Den personalgrupp som har jobbat med dessa 12 platser säger själv
            att om man hade fått vara kvar och fortsätta att arbeta tills
            detta nya fanns, när det var möjligt att bokstavligt talat flytta
            in i lokalerna, hade man gjort det. Men så har det inte gått till.
          </note>
          <note>
            Verksamheten läggs ned innan det finns någon ny.
          </note>
          <note>
            Personalgruppen splittras. Det är väl inte att vara särskilt
            nytänkande att bete sig på detta sätt mot en kompetent personal?
            Jag tycker att det handlar om ren idioti. Om den nya regeringen
            anser att idioti är detsamma som nytänkande är det bara att beklaga,
            justitieministern, att det rör sig så trögt.
          </note>
          <note>
            Jag skulle bara vilja säga följande till Göthe
          </note>
          <note>
            Knutson. När jag talar om behandlingsinriktning tycker Göthe
            Knutson att det är att se mycket ensidigt på detta. Men det är
            inte fråga om att se på detta ensidigt, utan det är fråga om att
            ta reda på hur vi får ut det vi vill av verksamheten, nämligen
            att människor slutar att använda narkotika och att vara kriminella.
            Det är vad det handlar om. Då är det behandling som gäller. Straff
            fungerar inte. Det vet vi.
          </note>
          <note>
            Att öka antalet polishundar kan möjligen ses som ett inslag i
            strävandena att försöka stoppa något.
          </note>
          <note>
            Det är dock att märka att verksamheten på
          </note>
          <note>
            Österåker är bra. Den är synnerligen behandlingsinriktad. Vidare
            är den frivillig.
          </note>
          <note>
            Fångarna söker sig själva dit. De vill alltså delta i denna verksamhet.
            De är alltså motiverade.
          </note>
          <note>
            Det är just i detta med motivation och behandling som lösningen
            ligger. Det är då fråga om en reell lösning. Det handlar alltså
            inte bara om att få bort obehagliga saker från gator och torg.
            Man arbetar med människor. Man ger människor möjligheter till
            rehabilitering, både i sina egna och i samhällets ögon, så att
            de kan få ett värdigt liv. Det är vad som uppnås här, och det
            bör vara syftet med all vård --
          </note>
          <note>
            även med kriminalvården.
          </note>
          <note type="speaker">
            Anf. 35 GÖTHE KNUTSON (m):
          </note>
          <note>
            Herr talman! Om syftet är Gudrun Schyman och jag helt överens.
            Förmodligen gäller det också svenska folket i stort.
          </note>
          <note>
            Jag uppfattade Gudrun Schymans inlägg här, pedagogiskt upplagt
            som det var, så, att detta med polishund och straff skulle vara
            synonyma begrepp.
          </note>
          <note>
            Så ser jag inte på detta.
          </note>
          <note>
            De narkotikahundar som jag talade om och som jag tyckte att det
            var lämpligt att föra in i den här debatten skall mera ses som
            ett komplement i fråga om behandlings- och motivationsprogrammen,
            som ju är rätt dyrbara. Med hjälp av dessa hundar, som relativt
            sett är billigare, kan man stoppa införseln av narkotika till
            fängelserna.
          </note>
          <note>
            Som flera andra här i kammaren, och det gäller även i justitieutskottet,
            är jag informerad om
          </note>
          <note>
            Österåkersanstaltens uppläggning av program.
          </note>
          <note>
            Man har inte bara en motivationsinriktning, ett behandlingsprogram,
            utan man har också mycket stränga regler. Det kan ju vara så,
            och det påpekade
          </note>
          <note>
            Gudrun Schyman, att någon avviker eller inte ställer upp på rutinen
            med dagligt urinprov eller kravet på att över huvud taget inte
            befatta sig med narkotika. Vederbörande kommer då inte att vara
            kvar på anstalten. Men varför inte se till att det blir så på
            fler anstalter?
          </note>
          <note>
            Det är väl knappast otillbörligt att man på våra fängelser, kriminalvårdsanstalter
            -- här skulle jag vilja understryka att just begreppet vård är
            viktigt --
          </note>
          <note>
            ser till att det inte kommer in någon narkotika.
          </note>
          <note>
            Det finns många anmärkningsvärda inslag i den debatten. Fängelseledningen
            får t.ex. inte gå igenom litteratur som överlämnas till interner
            och som ibland -- uppenbarligen är det så -- är välförsedd med
            narkotika. Det har förekommit debatter om detta tidigare.
          </note>
          <note>
            Kort sagt: Riksdagen bör se till att det på alla sätt, eller
            i lämpliga former, förhindras att narkotika förs in på fängelser.
            Att detta skall ske med motivationsförtecken och att det skall
            det finnas program för det här, förutom detta med att narkotikahundar
            används, har säkert ingen något att invända emot.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1991/92:33 om den nya arbetsförmedlingslagen
          </note>
          <note>
            Anf. 36 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Stig Rindborg har frågat mig om jag avser att riva
            upp den nya arbetsförmedlingslagen innan den träder i kraft.
          </note>
          <note>
            Bakgrunden till Stig Rindborgs fråga är den nya lag om arbetsförmedling
            och uthyrning av arbetskraft som riksdagen antog tidigare i år.
            Lagen, som är avsedd att ersätta 1935 års lag i samma ämne, träder
            enligt riksdagsbeslutet i kraft den 1 januari 1992. I
          </note>
          <note>
            korthet innebär den nya lagen vissa uppmjukningar i förhållande
            till 1935 års lag, främst när det gäller möjligheten att bedriva
            uthyrningsverksamhet och förmedling av arbetskraft i företagsledande
            eller verksledande ställning.
          </note>
          <note>
            Emellertid är det regeringens uppfattning att varken 1935 års
            lag eller 1991 års lag uppfyller de krav som måste kunna ställas
            för att åstadkomma en väl fungerande arbetsmarknad. Även om den
            nya lagen innebär vissa lättnader för de berörda företagens verksamhet
            är den omgärdad av alltför många begränsningar. Därför har också
            regeringen anmält att ett förslag förbereds om att avskaffa arbetsförmedlingsmonopolet
            senast den 1 juli 1993.
          </note>
          <note>
            Detta förutsätter att Sverige säger upp den ILO-
          </note>
          <note>
            konvention som i princip förbjuder privat arbetsförmedling förvärvssyfte
            och som ligger till grund för den svenska lagstiftningen. Regeringen
            avser därför att inom kort ta initiativ till att Sverige säger
            upp konventionen. Sverige är därefter bundet av konventionen under
            ytterligare ett år.
          </note>
          <note>
            Under denna övergångstid är det regeringens uppfattning att den
            nya arbetsförmedlingslagen bör träda i kraft som planerat den
            1 januari 1992. Syftet med att låta lagen träda i kraft är just
            det som tas upp i interpellationen, nämligen att åstadkomma en
            sund avreglering på arbetsförmedlingsområdet.
          </note>
          <note>
            Alternativet till att inte låta lagen träda i kraft skulle nämligen
            vara att återinföra 1935 års lag.
          </note>
          <note>
            Detta skulle innebära ett totalförbud mot ut- och inhyrning av
            arbetskraft samt mot rekryteringsverksamhet beträffande företagsledande
            personal.
          </note>
          <note>
            Regeringen avser att snarast tillsätta en utredning som skall
            få till uppgift att lämna förslag till en avreglering. I detta
            sammanhang bör understrykas att den offentliga arbetsförmedlingens
            uppgift även i framtiden skall vara att tillhandahålla en god
            och avgiftsfri förmedling av arbete över hela landet.
          </note>
          <note type="speaker">
            Anf. 37 STIG RINDBORG (m):
          </note>
          <note>
            Herr talman, ärade ledamöter! Jag vill rikta ett tack till Börje
            Hörnlund för svaret på min fråga om huruvida han avser att riva
            upp den nya arbetsförmedlingslagen innan den träder i kraft.
          </note>
          <note>
            Statsrådet Hörnlunds svar på min fråga är ett entydigt nej, vilket
            är förvånande. Så sent som under föregående riksmöte framförde
            dåvarande riksdagsledamoten Hörnlund tillsammans med företrädare
            för moderata samlingspartiet och folkpartiet liberalerna mycket
            kritiska synpunkter på lagförslaget. I en trepartimotion våren
            1990
          </note>
          <note>
            yrkade de tre partierna avslag på regeringsförslaget.
          </note>
          <note>
            Det gemensamma agerandet var inriktat på förslaget till lagstiftning
            om uthyrning av arbetskraft och s.k. head hunters. Den lag som
            den tidigare riksdagsmajoriteten röstade igenom och som statsrådet
            Hörnlund nu anser skall träda i kraft innebär allvarliga begränsningar
            och inskränkningar i exempelvis skrivbyråernas verksamhet.
          </note>
          <note>
            Inhyrd arbetskraft får endast anlitas under högst fyra månader.
            Därmed blir det omöjligt att anlita en och samma vikarie under
            exempelvis föräldraledighet. I stället måste fem vikarier anlitas.
            Statsrådet inser säkerligen svårigheten om någon av hans medarbetare
            blir föräldraledig och han skall lära upp fem nya vikarier på
            departementet under ledighetsperioden.
          </note>
          <note>
            Den nya lagen stärker de fackliga organisationernas möjligheter
            att utöva inflytande och vetorätt vid vikariat. Dessutom är den
            nya lagen dispositiv, vilket kan innebära att kollektivavtal kommer
            att träffas. När ytterligare en ny arbetsförmedlingslag -- den
            som statsrådet aviserar utredning om -- beslutas av riksdagen
            kan det alltså att finnas avtal som kommer att inskränka de nya
            liberala reglerna. Det kan inverka hämmande på den fria och avreglerade
            arbetsmarknad som regeringen eftersträvar.
          </note>
          <note>
            Dessutom innebär den arbetsförmedlingslag som skall träda i kraft
            om drygt en månad att s.k. headhunters måste ansöka om tillstånd
            hos AMS. Det är för övrigt en uppgift som AMS inte är särskilt
            intresserad av att få. Det tillhör definitivt inte en fri ekonomi
            att näringsidkare skall ansöka om tillstånd för att bedriva verksamhet
            -- ett tillstånd som vederbörande för övrigt endast kan få för
            ett år i sänder. Det verkligt bekanta är dock att regeringen blir
            prövningsinstans. Det innebär att en borgerlig regering måste
            pröva behov av enskild näringsverksamhet enligt en socialistisk
            lag. Jag förutsätter dock att regeringen gör den prövningen i
            den anda som kommer att prägla lagstiftningen efter det att ILO-konventionen
            nr 96 upphört att gälla här i Sverige. Jag förutsätter dessutom
            att statsrådet Hörnlund väl har övervägt de praktiska konsekvenserna
            av den nya arbetsförmedlingslagen. Statsrådet Hörnlunds uppfattning
            i dag är dock inte den som riksdagsledamoten Hörnlund hade i våras,
            såvitt jag kan förstå.
          </note>
          <note>
            Jag kan inte se varför nu gällande arbetsförmedlingslag inte
            kan få gälla fram t.o.m.
          </note>
          <note>
            att ILO-konventionen nr 96 sagts upp och Sverige får en helt
            ny arbetsförmedling. På detta område måste det trots allt vara
            bättre med de gamla dåliga reglerna, som ingen egentligen brytt
            sig om, än med de nya dåliga reglerna som rimligen måste iakttas.
          </note>
          <note>
            Det är naturligtvis mycket positivt att statsrådet
          </note>
          <note>
            Hörnlund i svaret understryker att regeringen förbereder ett
            förslag som syftar till att avskaffa arbetsförmedlingsmonopolet
            senast den 1 juli 1993.
          </note>
          <note>
            Men om detta har det ju länge rått enighet mellan nuvarande regeringspartier,
            liksom det har rått enighet om att den nya arbetsförmedlingslagen
            inte skall träda i kraft. På den punkten har, herr talman, kammaren
            säkerligen noterat min besvikelse över statsrådet Hörnlunds svar
            på min interpellation.
          </note>
          <note>
            Tack för ordet!
          </note>
          <note type="speaker">
            Anf. 38 STEN ÖSTLUND (s):
          </note>
          <note>
            Herr talman! Det starkaste skälet till att vi riksdagsmän i utskotten
            åtminstone en gång per valperiod gör en utrikes resa, är att vi
            skall studera hur man i andra länder löst viktiga samhällsfunktioner,
            i offentlig eller privat regi. När arbetsmarknadsutskottet har
            varit ute, har det varit naturligt att också studera hur arbetsförmedlingsverksamheten
            har utformats i olika länder. Inte i något av de länder där jag
            har varit med har det funnits lösningar som har manat till efterföljd,
            varken när det gäller privata förmedlingar eller när det gäller
            offentliga förmedlingar.
          </note>
          <note>
            Därför skulle jag vilja fråga arbetsmarknadsministern -- som
            i sin egenskap av riksdagsledamot har varit med på ännu fler resor,
            eftersom han varit i riksdagen betydligt längre än jag -- om han
            kan ange något land som har en bättre fungerande arbetsförmedling
            genom privata förmedlingar eller genom någon offentlig förmedlingsorganisation
            än vad vi har i vårt land.
          </note>
          <note>
            Efter vad jag har hört har AMS inbjudit SAF att föreslå ett land
            där man kan göra ett studiebesök och se en bättre fungerande förmedling.
            Svaret har uteblivit. Sanningen är nog den att det inte finns
            någon bättre att studera. Riksdagen beslutade dessutom så sent
            som i våras om en ny arbetsförmedlingslag, som träder i kraft
            den 1
          </note>
          <note>
            januari 1992.
          </note>
          <note>
            Lagen innebär bl.a. att uthyrning av arbetskraft, som nu är förbjuden,
            tillåts inom vissa ramar, att vinstsyftande arbetsförmedling tillåts
            beträffande högre chefer och att arbetsmarknadens parter får etablera
            s.k. organisationsförmedlingar inom de områden de själva tycker
            är viktiga. AMS skall utöva tillsynen.
          </note>
          <note>
            De flesta länder i Europa har mycket noggranna regler när det
            gäller arbetsförmedling. Det gäller även länder som i princip
            tillåter privata vinstsyftande arbetsförmedlingar, t.ex.
          </note>
          <note>
            Storbritannien. Där gäller mycket stränga tillståndsregler. Vilka
            tillståndsregler tänker sig arbetsmarknadsministern skall gälla
            för dem som skall få bedriva vinstgivande arbetsförmedling i vårt
            land? Det kan väl inte vara så att det skall vara fritt fram för
            vem som helst att sätta i gång? Som ministern väl känner till,
            finns det ganska gott om personer som skulle kunna uppträda helt
            skrupelfritt på detta område, om de får chansen.
          </note>
          <note>
            Våra erfarenheter från gråfirmor som härjat på området talar
            sitt tydliga språk. Dessa fick vi någorlunda bukt med tack vare
            vetorättsreglerna i medbestämmandelagen.
          </note>
          <note>
            Ligger det i samma linje att ministern nu aviserat att också
            dessa vetoregler skall avskaffas? Skall det kanske bli fritt fram
            att tjäna pengar på arbetsförmedling och uthyrning av arbetskraft
            i vårt land, medan det enligt lag ställs noggranna krav och noggrann
            prövning skall göras av den som skall få tillstånd att hyra ut
            bilar? Så är det.
          </note>
          <note>
            Nio av tolv EG-länder har ratificerat samma ILO-
          </note>
          <note>
            konvention som Sverige. Den har också ratificerats av Finland,
            Norge, Japan m.fl. Sverige skall enligt regeringen nu säga upp
            den. Detta trots att ett arbete startat inom ILO i syfte att modernisera
            konventionen.
          </note>
          <note>
            Sverige är unikt, brukar vi säga, och det är vi verkligen när
            det gäller den aktiva arbetsmarknadspolitik som vi tillsammans
            över partigränserna brukar tillskriva oss äran av. Den är också
            en del av den ekonomiska politiken. Den har i varje fall varit
            det. Vi satsar 70 % av våra resurser på aktiva åtgärder, medan
            andra länder bara satsar
          </note>
          <note>
            30 %. I vår politik har arbetsförmedlingarna, liksom fackföreningarna,
            en central roll. Den ifrågasätts nu tydligen av regeringen.
          </note>
          <note>
            Enligt regeringen skall vi ha en allmän arbetslöshetsförsäkring.
            Hur blir det med fackets roll i denna? Skall dess ingående kännedom
            om de lokala förhållandena tas till vara eller skall den offras
            av ideologiska skäl? Skall privata vinstsyftande arbetsförmedlingar
            tillåtas? Det kommer att få stora konsekvenser för AMS och arbetsförmedlingarna.
            Det går att ställa många frågor om vad en avreglering på området
            innebär för hur AMS skall kunna driva den arbetsmarknadspolitik
            som vi beslutar i denna riksdag: Vad innebär det för omsorgen
            av de svagare grupperna på arbetsmarknaden om privata förmedlingar
            vid sidan om får plocka russinen ur arbetsförmedlingskakan?
          </note>
          <note>
            Jag skall dock avstå från att ställa dem i dag. Jag vill nu bara
            fråga: Finns inställningen att vi inte skall ha någon lagreglering
            på arbetsförmedlingsområdet och när det gäller uthyrning av arbetskraft?
            Också
          </note>
          <note>
            Stig Rindborg tog upp detta i sitt anförande. Skall detta gälla
            för arbetet med utformningen av direktiven till den utredning
            som ni nu arbetar med på arbetsmarknadsdepartementet?
          </note>
          <note>
            Anf. 39 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Eftersom jag hade klart för mig att olika ledamöter
            i denna riksdag hade olika uppfattning om huruvida lagen skall
            träda i kraft eller inte -- det gäller också ledamöterna från
            regeringssidan -- lät jag mina jurister mycket noga se över den
            här frågan. Faktum är, Stig Rindborg, att den gamla lagen innebär
            ett totalförbud, ett olagliggörande av det som försiggår i dag,
            om lagen skall följas. Nu har ju inte AMS brytt sig om att jaga
            den här typen av företag på senare tid. Därför har det gått på
            något sätt.
          </note>
          <note>
            Sedan tror jag att Stig Rindborg vet att det till fyrpartiregerandet
            hör att hela regeringen står bakom det förslag och det svar som
            statsråd ger.
          </note>
          <note>
            Även moderaterna står bakom det svar jag ger här i dag.
          </note>
          <note>
            När det sedan gäller ILO anser jag det klokt att gå den väg som
            är utstakad. Det innebär att en PM är ute i dag -- det är i princip
            ett förslag till proposition -- hos parterna på arbetsmarknaden
            för att vi skall få höra deras synpunkter. Så är det föreskrivet.
            Det innebär också att det i princip finns en färdig proposition
            på departementet att förelägga riksdagen för att säga upp ILO-
          </note>
          <note>
            konventionen. Vi skall inte begå onödiga brott mot
          </note>
          <note>
            ILO -- det kan bli en och annan tvist ändå.
          </note>
          <note>
            Sedan tog Stig Rindborg upp detta med att parterna har möjlighet
            att träffa kollektivavtal. Jag har svårt att tänka mig att arbetsgivarparten,
            och knappast ens arbetstagarparten, ödslar kraft och möda att
            träffa kollektivavtal som skulle ställa till onödiga bekymmer
            under en övergångsperiod, när de vet att det kommer en ny lag
            inom kort.
          </note>
          <note>
            Den tidigare regeringen hade ju lovat AMS ett antal tillsynstjänster,
            jag tror att det var fyra, för att övervaka den här nya lagen.
            AMS får inga tillsynstjänster. Det är helt enkelt en markering
            av att det är nya saker på gång.
          </note>
          <note>
            Sedan tror jag också, Stig Rindborg, att arbetsmarknadsverket
            har en inställning och en kunskap i dag som gör att det inte kommer
            att lägga kraft på oväsentligheter, utan på de stora väsentligheter
            som finns på svensk arbetsmarknad i dag.
          </note>
          <note>
            Till Sten Östlund vill jag säga att den svenska arbetsmarknadspolitiken
            är bra och lyckosam. Det finns mycket att rätta till för att den
            skall bli ännu bättre. Men den står sig väl i internationell jämförelse.
            Efter det att vi får en ny lag kommer vi fortfarande att ha en
            bra, fungerande, gratis och offentlig arbetsförmedling över hela
            landet. Sedan kommer det att uppstå privata företag för olika
            nischer. Det kommer i stor utsträckning att ske på de större arbetsmarknaderna,
            t.ex. i Stockholm och kanske i vissa länshuvudstäder. Jag tror
            dock att den stora delen av landet kommer att i hög grad täckas
            av den offentliga arbetsförmedlingen, bl.a.
          </note>
          <note>
            områden där det inte är så intressant med privata inslag.
          </note>
          <note>
            Sten Östlund hyser oro för att det skall bli konsekvenser för
            AMS och arbetsförmedlingarna.
          </note>
          <note>
            Jag tror att Sten Östlund skall tala med ledningen för arbetsmarknadsverket.
            Man känner nog inte sådan oro där.
          </note>
          <note>
            Om privata företag tar över vissa delar som AMS
          </note>
          <note>
            och arbetsförmedlingarna har i dag, får de desto mer tid att
            verkligen arbeta för att få in handikappade och andra ganska svårplacerade
            i bra arbeten och sysselsättningar. Jag tycker att det är riktigt,
            och jag ser ingen fara för någon i det fallet.
          </note>
          <note>
            Redan i dag lär upp till nio av tio arbeten förmedlas direkt
            utan att arbetsförmedlingarna medverkar.
          </note>
          <note>
            Det är alltså fråga om olika typer av direktkontakter.
          </note>
          <note>
            Vi arbetar nu med direktiven till den utredning som skall göras.
            Sedan vi fått in synpunkter på den skall jag ta ställning i frågan.
            Men jag ser inga problem i att få en fri privat arbetsförmedling.
          </note>
          <note type="speaker">
            Anf. 40 STIG RINDBORG (m):
          </note>
          <note>
            Herr talman! Jag tackar för synpunkterna på hur lagen fungerar
            i dag. Jag upplever att det hade varit betydligt enklare att låta
            den fortsätta att fungera så tills det kommer en ny lag.
          </note>
          <note type="speaker">
            Anf. 41 STEN ÖSTLUND (s):
          </note>
          <note>
            Herr talman! Hyser oro gör vi väl litet till mans för att det
            skall bli svårigheter för de offentliga arbetsförmedlingarna.
            Jag skall inte gå närmare in på det. Jag har uppfattningen att
            riksdagen och regeringen, även den tidigare regeringen, har varit
            litet för flata mot AMS när det gäller att tillse att
          </note>
          <note>
            AMS utövar sin tillsynsverksamhet på det sätt som man enligt
            lag skall göra.
          </note>
          <note>
            Jag noterar att arbetsmarknadsministern säger, såvitt jag förstår,
            att riksdagens beslut om att AMS
          </note>
          <note>
            skall få ytterligare tjänster för tillsynsverksamheten har stoppats
            av regeringen. Vi får väl undersöka vad som ligger bakom det och
            återkomma till frågan.
          </note>
          <note>
            Jag känner oro framför allt därför att jag har praktiska erfarenheter
            från mitt yrkesverksamma liv på det här området. Som Börje Hörnlund
            mycket väl vet kommer jag från varven i Göteborg.
          </note>
          <note>
            Jag har haft goda kontakter och insyn i eländet även sedan jag
            kom in i riksdagen. Eländet har inte upphört, men det har blivit
            mycket bättre tack vare att facken fick vetorättsregler i medbestämmandelagen
            och kunde stoppa de värsta avarterna. Men också det vill regeringen
            sätta p för.
          </note>
          <note>
            Arbetsmarknadsministern säger att nio av tio arbeten förmedlas
            utanför arbetsförmedlingarna.
          </note>
          <note>
            Ja, det är riktigt. Arbetsförmedlingarna utbildar ju själva folk
            i att söka arbeten. Det är en omöjlig uppgift för arbetsförmedlingarna,
            vare sig de är offentliga eller privata, att förmedla alla arbeten.
          </note>
          <note>
            T.o.m. att förmedla 50 % skulle vara helt omöjligt.
          </note>
          <note>
            Naturligtvis skall alltid det egna initiativet och de egna möjligheterna
            att söka arbete först och främst användas, därefter arbetsförmedlingen.
            Men det betyder inte att arbetsförmedlingen inte kan ha en viktig
            roll när det gäller att hjälpa nyckelgrupper --
          </note>
          <note>
            och därmed också vara aktiv och attraktiv för arbetsgivare som
            söker folk. Det ger arbetsförmedlingarna möjligheter att få kontakter
            även för andra grupper, t.ex. svaga grupper i samhället, som behöver
            placeras ut. Detta är bakgrunden till att jag är orolig för det
            som regeringen planerar.
          </note>
          <note>
            Jag förmodar att det ni tidigare skrev i er reservation, nämligen
            att det skall övervägas om det över huvud taget behövs någon lagstiftning
            på området, skall vara styrande för den utredning som skall komma
            till stånd. Det är illa, men det ligger i linje med regeringens
            övriga förslag på det arbetsrättsliga området och på andra områden.
            Det är bara att beklaga, men så ser det ut.
          </note>
          <note>
            Jag skulle vilja göra ett tillägg när det gäller frågan om erfarenheter
            från andra länder. Det kanske går att få ett tips från Stig Rindborg
            om vilket land vi skall studera för att få en bättre fungerande
            arbetsförmedling.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1991/92:39 och fråga
          </note>
          <note>
            1991/92:138 om arbetslösheten bland kvinnor
          </note>
          <note>
            Anf. 42 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Lahja Exner har frågat mig vilka initiativ jag är
            beredd att vidta för att snabbt och direkt bistå de arbetslösa
            kvinnorna.
          </note>
          <note>
            Anna Corshammar-Bojerud har frågat mig vilka åtgärder regeringen
            avser vidta för arbetslösa kvinnor.
          </note>
          <note>
            Jag besvarar interpellationen och frågan i ett sammanhang.
          </note>
          <note>
            Regeringen har nyligen i tilläggsbudget I föreslagit en förstärkning
            av AMS resurser med sammanlagt drygt 3,5 miljarder kronor samt
            7 000 nya platser i högskolan och komvux. Detta är åtgärder som
            i hög grad kommer kvinnorna till del.
          </note>
          <note>
            Av de övergripande mål för arbetsmarknadsverkets verksamhet som
            statsmakterna uppställt framgår att man skall verka för jämställdhet
            på arbetsmarknaden. Detta medför att arbetsmarknadsmyndigheterna
            fortlöpande arbetar med att stimulera kvinnor till att även välja
            för deras kön otraditionella utbildningar.
          </note>
          <note>
            Därigenom kan kvinnornas val av arbete breddas till fler yrkesområden,
            vilket på sikt kommer att leda till att deras situation på arbetsmarknaden
            blir mindre utsatt.
          </note>
          <note>
            Varken kvinnors eller mäns arbetslöshet kan emellertid lösas
            enbart med hjälp av arbetsmarknadspolitiska åtgärder.
          </note>
          <note>
            Konkurrenskraftigt företagande och ökad ekonomisk tillväxt är
            vad regeringen anser vara bäst för att långsiktigt komma till
            rätta med arbetslösheten. Den tidigareläggning av investeringar
            i vägar, järnvägar och statliga byggprojekt som regeringen föreslagit
            är inriktad på en förstärkning av infrastrukturen i syfte att
            främja den ekonomiska tillväxten.
          </note>
          <note>
            Regeringens ekonomiska politik utgör en samlad strategi för att
            åstadkomma en återhämtning av ekonomin och skapa en grund för
            stabil framtida tillväxt.
          </note>
          <note>
            Som ett led i denna strategi avser regeringen att under år 1992
            lägga fram förslag om att avskaffa hinder för privat företagande
            inom de verksamheter där den offentliga sektorn producerar tjänster.
            Detta kommer att innebära ökade möjligheter för framför allt kvinnor
            att starta eget och får möjlighet att utveckla och pröva sina
            idéer om förbättringar inom vård och omsorg.
          </note>
          <note>
            De regionala utvecklingsfonderna, som har till uppgift att informera
            och ge råd till nyföretagare, skall enligt regeringens uppfattning
            uppmärksamma kvinnliga företagares särskilda behov och speciellt
            de grupper av potentiella kvinnliga företagare som finns främst
            inom offentlig sektor.
          </note>
          <note>
            Även i propositionen om en ny småföretagspolitik har regeringen
            bl.a. behandlat frågor som rör kvinnors företagande.
          </note>
          <note>
            Regeringen avser vidare att inom kort ge näringsoch teknikutvecklingsverket
            (NUTEK) i uppdrag att se över de hinder som kan finnas för kvinnliga
            företagare, främst i regionalpolitiskt prioriterade områden, och
            ge förslag till åtgärder.
          </note>
          <note>
            Det är av största vikt för den ekonomiska utvecklingen att ny-
            och småföretagandet får möjlighet att utvecklas inom alla sektorer
            och branscher. Det är i dessa företag som de nya möjligheterna
            och de nya arbeten finns, inte minst för kvinnorna.
          </note>
          <note>
            En blomstrande småföretagsamhets främsta reserv är kvinnorna.
          </note>
          <note type="speaker">
            Anf. 43 LAHJA EXNER (s):
          </note>
          <note>
            Herr talman! Tack till arbetsmarknadsministern för svaret på
            min interpellation. Jag måste dock för min egen del och för alla
            de arbetslösa kvinnornas skull uttrycka besvikelse över att svaret
            trots sitt omfång saknar den substans som vi kan vänta av oss
            en erfaren och i andra sammanhang mycket idérik och driftig arbetsmarknadspolitiker.
          </note>
          <note>
            Arbetsmarknadsministern pekar i sitt svar på den förstärkning
            av resurser till AMS som regeringen nyligen föreslog i tilläggsbudget
            I samt på tillskottet av platser i högskolan och komvux. Vi socialdemokrater
            framhåller gärna vår uppskattning av att den nya regeringen fortsätter
            att tillämpa den aktiva arbetsmarknadspolitiken.
          </note>
          <note>
            Vi har också i vår motion med anledning av tilläggsbudget I visat
            på ytterligare vägar som pressar ned arbetslösheten.
          </note>
          <note>
            Arbetsmarknadsministern nämner ansträngningarna att få de arbetslösa
            kvinnorna att välja otraditionella utbildningar. Men om vi granskar
            den allra färskaste arbetsmarknadsstatistiken, finner vi t.ex.
            att endast
          </note>
          <note>
            15,5 % av alla som deltog i AMUs tillverkningsutbildning var
            kvinnor. Det visar att vi står och stampar på samma ställe som
            för flera år sedan. Industrin saknade utbildad arbetskraft och
            allehanda specialister. Det var drygt ett år sedan.
          </note>
          <note>
            Det blir samma situationen när konjunkturen vänder. Den avancerade
            högteknologiska exportinriktade industrin och alla de tjänster
            som krävs runt omkring kommer att kräva kvalificerad arbetskraft.
            Kvinnor måste uppmuntras bättre och stödjas till nya spännande
            yrkes- och utbildningsval, till att våga använda hela sin kapacitet
            och att lära sig mer.
          </note>
          <note>
            Det är viktigt att kvinnorna inte blir starkt överrepresenterade
            bland de långtidsarbetslösa.
          </note>
          <note>
            Har arbetsmarknadsministern, med sin rika erfarenhet, några idéer
            över huvud taget om nya instrument som arbetsmarknadsmyndigheterna
            bör pröva i detta syfte? Kan t.ex. någon del av de hundra miljonerna
            till otraditionella insatser användas på otraditionellt sätt för
            att bredda kvinnors utbildnings- och yrkesval?
          </note>
          <note>
            Att starta eget när man blir arbetslös låter hurtfriskt för den
            stora majoriteten av alla arbetslösa -- både kvinnor och män.
            De som har yrkeskunskaper och är rustade med en bra affärsidé
            skall naturligtvis ha stöd och utbildning i allt vad det innebär
            av ansvar om de är beredda att starta eget. Nyföretagandet har
            ökat under hela 80-talet, särskilt under det sena
          </note>
          <note>
            80-talet. En del försök har lyckats. Andra har misslyckats och
            fått ytterligare en börda att bära utöver den ofrivilliga arbetslösheten.
          </note>
          <note>
            Jag har mycket svårt att tro att någon större del av de arbetslösa
            kvinnorna skulle ligga i startgroparna för att konkurrera om olika
            delar av den offentliga sektorn som regeringen nu vill auktionera
            bort. Det finns också skäl att fråga vad som händer med människornas
            behov av trygghet, kontinuitet och kvalitet om lycksökare eller
            människor som ser eget företagande som en sista förtvivlad utväg
            skall förse gamla, sjuka och handikappade med vård och omsorg.
          </note>
          <note>
            Merparten av det kvinnliga företagandet har startats inom tjänstesektorn
            och i viss mån inom hantverk och olika typer av hemindustri, t.ex.
            som kombinationssysselsättning. Många av dessa kvinnor är mycket
            realistiska och arbetar verkligt långsiktigt utan några drömmar
            om det stora klippet. De är berömvärda, och det tål att påminnas
            om att även de nu stora företagen en gång har varit små.
          </note>
          <note>
            Jag ser dock en stor risk för flertalet av alla tjänsteföretag.
            De är mycket beroende av den inhemska marknadens förmåga att efterfråga
            deras tjänster, alltså vanliga medborgares förmåga att efterfråga
            tjänster. Regeringens politik på flera områden leder obönhörligen
            snabbt till att det stora folkflertalet får allt mindre utrymme
            att köpa alla dessa tjänster. Då riskerar regeringen att såga
            av de grenar som alla dessa småföretagare sitter på. Då blir det
            nog ännu jobbigare att vara arbetsmarknadsminister.
          </note>
          <note>
            Anf. 44 ANNA CORSHAMMAR-BOJERUD
          </note>
          <note>
            (c):
          </note>
          <note>
            Herr talman! Jag vill börja med att tacka arbetsmarknadsminister
            Börje Hörnlund för svaret på min fråga och officiellt önska honom
            lycka till i hans nya ämbete.
          </note>
          <note>
            I Sverige är kvinnorna ekonomiskt självständiga, med rätt och
            möjligheter till egna inkomster. Vi har i Sverige en förhållandevis
            god social service inom barnomsorg, sjukvård och äldreomsorg,
            vilket har underlättat för många kvinnor att ta sig ut på arbetsmarknaden.
            I dag yrkesarbetar nästan lika många kvinnor som män.
          </note>
          <note>
            Det är också min förhoppning att de förslag som återfinns i regeringsförklaringen,
            t.ex. inom vård och omsorg, ytterligare kommer att underlätta
            detta. Men på kort sikt har situationen på den svenska arbetsmarknaden
            drastiskt förändrats.
          </note>
          <note>
            Arbetslösheten ökar för varje dag. Vi får i media nästan dagligen
            ta del av den svåra situation som detta medför för de enskilda
            människorna.
          </note>
          <note>
            De insatser som regeringen gör för att minska arbetslösheten
            är en oerhört viktig del i välfärdspolitiken. Det är därför positivt
            att arbetsmarknadsministern har tagit initiativ till konkreta
            arbetsmarknadspolitiska åtgärder, även om dessa i första hand
            inte riktar sig till de arbetslösa kvinnorna. Den förstärkning
            som AMS
          </note>
          <note>
            får och de nya platser högskolan och komvux tilldelas är naturligtvis
            viktiga åtgärder för att minska arbetslösheten. Som arbetsmarknadsministern
            säger i sitt svar är det åtgärder som kan komma kvinnorna till
            del, de som nu inte är studietrötta.
          </note>
          <note>
            Kvinnors traditionella arbetsmarknad återfinns ofta inom kommun,
            landsting och vissa statliga verk. Man gör nu nedskärningar inom
            de administrativa områdena, både i offentlig och i privat regi.
            Kommunernas alltmer försvagade ekonomi och de besparingskrav som
            finns drabbar i första hand administrationen. Administrativa funktioner
            är dessutom utsatta för ett hårt rationaliseringstryck. Det är
            inom det området många kvinnor återfinns.
          </note>
          <note>
            Det kommer också att bli stora nedskärningar inom kommunala och
            statliga sektorer. I går hörde jag på
          </note>
          <note>
            TV att försäkringskassan kommer att minska personalen drastiskt,
            med flera hundra personer.
          </note>
          <note>
            Själv arbetar jag på ett lokalt skattekontor, med en stor andel
            kvinnor som innehar lägre tjänster. Vi har anställningsstopp sedan
            en tid tillbaka. Även många kommuner tvingas nu införa anställningsstopp.
            De kommer också att bli tvungna att avskeda personal på grund
            av den kärva ekonomiska situation som många kommuner befinner
            sig i. Då drabbas speciellt kvinnorna.
          </note>
          <note>
            Många kvinnor som arbetar i offentlig tjänst är i övre medelåldern,
            och många av dessa har en ganska kort utbildning. En del av dem
            kommer att erbjudas förtidspensionering. Det ser jag inte som
            en bra lösning, om de inte själva önskar det.
          </note>
          <note>
            Även yngre kvinnor som nyligen har slutat skolan och arbetat
            en kortare tid löper stor risk att bli utan arbete. De har en
            kort arbetslivserfarenhet, och det gör det svårare för dem att
            konkurrera på arbetsmarknaden. Det är därför viktigt att det finns
            beredskapsarbeten, som i många fall resulterar i ett fast arbete.
            När konjunkturen sedan vänder har de som haft beredskapsarbeten
            det lättare att hävda sig på arbetsmarknaden.
          </note>
          <note>
            I sitt svar säger arbetsmarknadsministern också att arbetsmarknadsverket
            vill verka för jämställdhet på arbetsmarknaden och stimulera kvinnor
            att välja otraditionella utbildningar. Innebär det att arbetsmarknadsministern
            är beredd att underlätta för småföretagare och andra att anställa
            lärlingar?
          </note>
          <note>
            Jag tycker personligen att lärlingsplatser skulle vara ett utmärkt
            sätt att introducera kvinnor i yrken som många av oss annars inte
            skulle välja. Att man dessutom tänker satsa stort på småföretag,
            och informera och ge råd till nyföretagare är mycket bra. Det
            är emellertid inte bara råd och information som behövs för t.ex.
            de kvinnor som vill starta egna företag. Det behövs också startkapital.
            Vi vet att det inte är lika lätt som tidigare att låna pengar.
          </note>
          <note>
            Bankerna har blivit mer restriktiva med att låna ut.
          </note>
          <note>
            Jag vill därför fråga arbetsmarknadsministern om man från regeringens
            sida har några planer på att underlätta för nya företagare att
            få låna pengar, i form av statliga garantier eller på annat sätt.
          </note>
          <note>
            Information till nyföretagare är naturligtvis viktig.
          </note>
          <note>
            Det finns många nyföretagare som inte alls känner till de skyldigheter
            och rättigheter de har. De som startar nya företag har stor kunskap
            inom sitt yrkesområde, men många saknar kunskap om sina skyldigheter
            t.ex. inom det område där jag arbetar, skatteområdet. Skattemyndigheterna
            har under ett par år för nya företagare haft informationsträffar,
            som har blivit mycket uppskattade. Inte minst har de bidragit
            till att minska klyftan mellan byråkraterna och allmänheten.
          </note>
          <note>
            Vi har också informerat om att vad man som ny företagare måste
            känna till för att t.ex. lämna en korrekt deklaration och om vilka
            regler som gäller vid betalning av olika skatter och avgifter.
            Det senaste året har glädjande nog antalet kvinnor ökat på dessa
            informationsträffar. Informationen är inte minst viktig med tanke
            på det stora antalet konkurser som förekommer nu. Att lära sig
            hur man undviker att hamna hos kronofogden -- det är nyttig kunskap.
          </note>
          <note>
            Herr talman! Efter att sålunda ha tagit del av svaret kan jag
            konstatera att arbetsmarknadsministern inte helt glömt kvinnorna,
            även om man i början, enligt mitt sett att se, satsar på traditionella
            manliga arbetstillfällen. Jag hoppas att arbetsmarknadsministern
            skall få de idéer som
          </note>
          <note>
            Lahja Exner tidigare talade om.
          </note>
          <note>
            Anf. 45 LISBETH STAAF-IGELSTRÖM
          </note>
          <note>
            (s):
          </note>
          <note>
            Herr talman! Jag vill först instämma i Lahja Exners anförande,
            och jag vill liksom Lahja Exner tacka för det svar som arbetsmarknadsministern
            gett när det gäller arbetslösheten bland kvinnor.
          </note>
          <note>
            Jag känner också till att arbetsmarknadsministern nyligen har
            varit i mitt hemlän Värmland och där fått information om det aktuella
            arbetsmarknadsläget, som är besvärligt.
          </note>
          <note>
            Låt mig dock upprepa fakta om dagens besvärliga arbetsmarknad
            i Värmland:
          </note>
          <note>
            5 700 är arbetslösa. 800 personer finns i beredskapsarbete, 3
            300 i arbetsmarknadsutbildning, 720 på särskilda inskolningsplatser,
            och 1 700 personer är under varsel.
          </note>
          <note>
            Av de 5 700 arbetslösa är 2 263 kvinnor.
          </note>
          <note>
            Denna statistik över arbetslösheten visar att fler män än kvinnor
            är arbetslösa. Men siffrorna är missvisande. Den kvinnliga andelen
            är större.
          </note>
          <note>
            Bäst syns detta i Säffle kommun; där står kvinnorna för 41 %
            av arbetslösheten. Det verkar alltså som om männen har svårare
            att få jobb. Men då räknar man inte med att det finns ett kvinnounderskott
            i kommunen. Av de 10 858 arbetsföra mellan 16 och
          </note>
          <note>
            64 år de flesta män. Säffle har ett kvinnounderskott på 404 kvinnor
            i just de åldrarna. Därmed är fler kvinnor än män arbetslösa procentuellt
            sett.
          </note>
          <note>
            Samma mönster kommer igen i så gott som varje
          </note>
          <note>
            Värmlandskommun. Alla kommuner utom
          </note>
          <note>
            Karlstad har en påstått lägre arbetslöshet bland kvinnor än bland
            män och samtidigt ett kvinnounderskott.
          </note>
          <note>
            Arbeten inom hälso- och sjukvård, socialt och administrativt
            arbete, kontors- och butiksarbete har flest yrkesutbildade kvinnor
            och minst lediga platser. I länet saknas 1 647 platser för att
            tillgodose de arbetslösa inom de områdena.
          </note>
          <note>
            Många av de arbetslösa kvinnorna har just dessa utbildningar,
            och på mindre orter är det svårt att få arbete för dem. I regel
            blir det så att de yngre tjejerna flyttar och männen stannar kvar.
            Att tjejerna flyttar i så hög grad gör också att bilden av arbetslösheten
            blir sned.
          </note>
          <note>
            Som jag sade inledningsvis har vi en besvärlig arbetsmarknad
            i Värmland med många varsel. Det senaste hårda slaget mot Värmland
            och Hagfors är
          </note>
          <note>
            Böhler-Uddeholms beslut om att reducera personalen med 420 personer.
          </note>
          <note>
            Därför behövs insatser till Värmland för att bekämpa den tilltagande
            arbetslösheten.
          </note>
          <note>
            Jag känner till ett flertal projekt i Värmland som kan ge kvinnor
            arbete, om dessa projekt får ekonomiska medel för att kunna genomföras.
            Jag tänker bl.a. på teaterprojekten i Eda och Munkfors kommuner,
            och jag hoppas att arbetsmarknadsministern behandlar deras ansökningar
            om pengar positivt, så att det kan skapas ytterligare arbetstillfällen
            för kvinnor i
          </note>
          <note>
            Värmland.
          </note>
          <note>
            Med anledning av arbetsmarknadsministerns svar vill jag ställa
            följande frågor:
          </note>
          <note>
            Svaret bygger mycket på att kvinnor skall starta eget, på småföretageri.
            Jag anser liksom arbetsmarknadsministern att de kvinnor som vill
            starta eget skall få allt stöd och all hjälp som behövs. Men jag
            har svårt att tro att någon större del av de arbetslösa kvinnorna
            kommer att starta eget. Vilka åtgärder avser arbetsmarknadsministern
            att vidta för att stötta och hjälpa dessa kvinnor?
          </note>
          <note>
            Är arbetsmarknadsministern beredd att ställa ytterligare medel
            till förfogande för att stimulera och få kvinnor att bredda sin
            arbetsmarknad?
          </note>
          <note>
            De långtidsarbetslösa kvinnornas situation ställer krav på ytterligare
            utveckling på de arbetspolitiska medlen. Är arbetsmarknadsministern
            beredd att lägga detta perspektiv på den kommande budgeten?
          </note>
          <note type="speaker">
            Anf. 46 INES UUSMANN (s):
          </note>
          <note>
            Herr talman! Också jag är tyvärr besviken och mycket bekymrad
            över interpellationssvaret. Jag tycker att statsrådet Hörnlund
            går förbi huvudfrågan i Lahja Exners interpellation, nämligen
            detta att kvinnor och män har olika förutsättningar i samhället
            och på arbetsmarknaden. Generella åtgärder är bra, men man måste
            komma ihåg att det är mannen och de manliga yrkesområdena som
            är norm på arbetsmarknaden.
          </note>
          <note>
            Detta präglar också arbetsmarknadspolitiken.
          </note>
          <note>
            Forskare vid Arbetslivscentrum har påvisat att kvinnor hamnar
            i en åtgärdsrundgång i mycket högre grad än män. Män får ett fast
            ordinarie jobb efter en arbetslöshetsperiod och en arbetsmarknadsåtgärd,
            medan kvinnor far runt mellan åtgärderna och vikariaten, det ena
            efter det andra, och så blandar man upp med perioder av öppen
            arbetslöshet.
          </note>
          <note>
            Därför är det så viktigt att kvinnors situation på arbetsmarknaden
            blir särskilt uppmärksammad och att man sätter in särskilda kvinnorinriktade
            åtgärder.
          </note>
          <note>
            Att ta hand om barn, gamla och sjuka är kvinnors uppgift över
            hela världen. I de flesta länder i världen gör kvinnor detta som
            obetalt arbete.
          </note>
          <note>
            Därigenom blir de ju beroende av en annan person för att bli
            försörjda.
          </note>
          <note>
            I de flesta länder, i Europa åtminstone, är kvinnorna för sin
            försörjning beroende av att ha en make eller en far. Men här i
            Sverige har vi ju gjort osynligt och obetalt kvinnojobb till betalt
            arbete i den gemensamma sektorn. Därigenom har vi kvinnor också
            fått chans att försörja oss själva, och chans till ett eget liv.
            Detta är en samhällsutveckling som kvinnor i hela Europa avundas
            oss och som man vill lära sig av.
          </note>
          <note>
            Men vad gör då regeringen i Sverige? Jo, man säger att kvinnor
            skall starta egna företag om de vill behålla sin förankring på
            arbetsmarknaden -- det är rådet. Och särskilt gäller detta det
            som kvinnor är så duktiga på, att ta hand om och vårda barn och
            gamla.
          </note>
          <note>
            Att höra sådana signaler från dem som bestämmer är som ett slag
            i ansiktet på både vårdbiträden och barnskötare. Och som en förstärkning
            på de här signalerna till kvinnorna gäller det enligt regeringen
            att mer aktivt mota ut kvinnorna från arbetsmarknaden. Planerna
            på vårdnadsbidrag i kombination med mycket höga barnomsorgsavgifter
            är visserligen samhällsekonomiskt ett dyrt sätt att mota ut kvinnorna.
            Men man kan ju, som man har gjort i många kommuner här i Stockholms
            län, börja med att höja avgifterna i barnomsorgen och snäva in
            öppethållandetiderna. Det innebär att för dem som har låg lön
            och dyra resor är det inte särskilt lönsamt att förvärvsarbeta.
          </note>
          <note>
            Samma sak är det med äldreomsorgen. Den finansieras genom kommunernas
            skatteinkomster men också via statsbidrag och får allt snålare
            resurser. Barnen, dvs. döttrarna, vill ju inte se gamla mamma,
            som är skumögd och skröplig, fara illa, så de tar över där samhället
            inte kunde fullfölja sin uppgift. Kom då inte och säg att privata
            vårdtjänstföretag, även om de har kvinnliga direktörer, skulle
            göra det jobbet! Pengarna är ju borta.
          </note>
          <note>
            Det är inte ett otäckt framtidsscenario som jag nu målar upp.
            Redan i dag vet vi att mängder av kvinnor i Kiruna, Söderhamn,
            Växjö, Linköping osv. står utan jobb, eftersom kommunerna drar
            ner på sina tjänster. De har gått på långtidsvikariat.
          </note>
          <note>
            Plötsligt finns inga jobb kvar, eftersom kommunen inte har råd
            att återbesätta vikariatstjänsterna.
          </note>
          <note>
            Det är här ofta fråga om småbarnsmammor mellan
          </note>
          <note>
            25 och 35 år. Många av dem har varit timanställda, och i Stockholms
            läns landsting finns det många sådana kvinnor. De bara försvinner
            ut i tomma intet. Den här typen av arbetslöshet kommer aldrig
            med i varselstatistik från länsarbetsnämnderna.
          </note>
          <note>
            Jag tycker inte att det är något fel i att satsa på vägar och
            broar. Men satsning på den sortens infrastruktur hjälper inte
            de kvinnor som blir arbetslösa just nu.
          </note>
          <note>
            Det finns även en annan grupp kvinnor som inte kräver något själv.
            Det är kvinnorna i administrationen i kommunal och statlig förvaltning
            men även i den privata tjänstesektorn.
          </note>
          <note>
            Det har vi rik erfarenhet av i det här länet. Det är kvinnor
            som ofta i grunden har en ganska bra utbildning, men den kanske
            är sedan 50-talet och inte alls moderniserad.
          </note>
          <note>
            När det gäller kompetensutveckling har det satsats på datatekniker
            och marknadsförare. Nu rationaliseras det genom naturlig avgång,
            och då plockas dessa kvinnor bort en efter en. Det blir inga rubriker
            i tidningarna och inga inslag i TV vare sig om varsel eller uppsägningar
            för dessa kvinnor.
          </note>
          <note>
            Ett konkret exempel är postverket. Det har i sin
          </note>
          <note>
            350-åriga historia aldrig sagt upp en endaste person på grund
            av arbetsbrist. Nu skall man plocka bort
          </note>
          <note>
            7 000. I Stockholm har vi redan fått varsel om 340
          </note>
          <note>
            personer. Många av dem är invandrare. Hur tänker sig arbetsmarknadsministern
            att de generella åtgärderna och satsningar på småföretag skall
            hjälpa dessa människor?
          </note>
          <note type="speaker">
            Anf. 47 INGER HESTVIK (s):
          </note>
          <note>
            Herr talman! Vi är nog alla överens om att arbetslöshet är ett
            gissel. När företag läggs ner eller när de skär ner sin arbetsstyrka
            kommer alltid människor i kläm. Det är människor som förlorar
            sin möjlighet till egen försörjning och människor som tappar fotfäste
            i tillvaron.
          </note>
          <note>
            När stora företag i basindustrierna omstrukturerar sin verksamhet
            eller flyttar sin tillverkning till andra delar av landet eller
            köps upp av utländska intressenter, är det oftast männens arbetsplatser
            som debatteras. När SSAB i Borlänge varslar 180
          </note>
          <note>
            anställda finns det 30 kvinnor bland dem. När
          </note>
          <note>
            Kontorsvaruhuset i Falun varslar 28 personer finns det 12 kvinnor
            bland dem. När Sy-Inn i Malung varslar 24 personer är 19 av dem
            kvinnor.
          </note>
          <note>
            Kvarnsvedens Pappersbruk i Borlänge varslar 175
          </note>
          <note>
            anställda. Bland dem finns också kvinnor, liksom i
          </note>
          <note>
            Grängesberg och Långshyttan.
          </note>
          <note>
            När posten liksom vägverket och televerket regionaliseras försvinner
            också ett stort antal arbetstillfällen för kvinnor. Mellan september
            och oktober i år har nära 700 varsel lagts i vårt län. Det är
            en mycket hög siffra, och den är mycket oroväckande. Jag skall
            inte fortsätta uppräkningen, men i min hemkommun Borlänge är nu
            505 kvinnor arbetslösa. Av dem är 58 i åldern 18--20 år, dvs.
          </note>
          <note>
            ungdomar. I åldern 20--24 år är 113 arbetslösa, och dessutom
            är 185 kvinnor varslade om uppsägning.
          </note>
          <note>
            Bland kvinnor är dessutom deltidsarbetslösheten mycket stor.
            I Kopparbergs län är nästan 82 % av de deltidsarbetslösa kvinnor.
          </note>
          <note>
            När vi diskuterar arbetslösheten är det ofta mäns villkor vi
            diskuterar. Det är dessa mäns möjlighet att åter få en plats på
            arbetsmarknaden som står i främsta rummet. Jag menar inte att
            detta är oviktigt, men ofta glömmer man bort de kvinnor som drabbas.
            När ett samhälle förändras genom att en stor industri läggs ned
            eller halverar sin arbetskraft, försvinner också en del av det
            samhälle som skulle ge service åt den försvunna befolkningen.
            Då försvinner kvinnornas arbetsplatser inom handel och inom offentlig
            sektor. Det är därför viktigt att vi inom arbetsmarknadspolitiken
            tar kvinnornas problem på allvar och att ser till kvinnornas möjlighet
            att skapa sig en plattform på arbetsmarknaden.
          </note>
          <note>
            Utbildning är då en oerhört viktig fråga. Det gäller särskilt
            i län med en låg utbildningsprofil, och dit hör Kopparbergs län.
          </note>
          <note>
            I synnerhet vuxenutbildningen och möjligheterna till vuxenutbildningsstöd
            måste få hög prioritet i arbetsmarknadspolitiken. Av arbetsmarknadsministerns
            svar kan man utläsa att en satsning på den kommunala vuxenutbildningen
            finns med i regeringens planer, och det är positivt, liksom satsningar
            på AMS och högskolorna. Min fråga till arbetsmarknadsministern
            blir: Kan vi förvänta oss en kraftfull satsning på vuxenutbildningen
            och vuxenutbildningsstödet som en möjlighet att rädda bl.a. kvinnor
            från arbetslöshet? Kan vi räkna med en extra kraftig resurstilldelning
            i län med låg utbildningsprofil?
          </note>
          <note>
            En del företag, både svenska och utländska, har upptäckt fördelarna
            med att lokalisera sig till glesbygd eller mindre orter. Vi såg
            ett exempel på detta senast i går på TV. Det är något som vi ser
            mycket positivt på från skogslänen, och vi hoppas att det kan
            ge många kvinnor arbete. Min andra fråga till arbetsmarknadsminstern
            blir: Tänker arbetsmarknadsministern aktivt verka för att dessa
            företag stimuleras till att etablera sig i skogslänen?
          </note>
          <note>
            Arbetslösheten i Kopparbergs län är i dag 3,71 %.
          </note>
          <note>
            Men siffran är inte lika hög i alla kommuner, utan den varierar
            oerhört. I t.ex. Ludvika är arbetslösheten 5,41 % och i Smedjebacken
            4 %. I
          </note>
          <note>
            Malung, som ligger högst, är arbetslösheten 5,9 %.
          </note>
          <note>
            Ser man till kvinnornas arbetslöshet ser talen bättre ut. Arbetslösheten
            för kvinnor är bara 3,02 % för länet, men är hög jämfört med en
            arbetslöshet för kvinnor på 2,47 % i riket som helhet. Men det
            är likadant här. Det varierar mycket mellan orterna. I
          </note>
          <note>
            Ludvika är drygt 4 % av kvinnorna arbetslösa.
          </note>
          <note>
            När arbetslöshetssiffrorna, som i mitt län, fördubblats under
            det senaste året och det verkar som om kvinnornas situation skulle
            vara bättre än männens på arbetsmarknaden, måste man vara på det
            klara med att kvinnors arbetslöshet visar sig litet senare än
            männens. Den släpar efter.
          </note>
          <note>
            Herr talman! Avslutningsvis vill jag genom denna redogörelse
            för kvinnornas situation i mitt hemlän -- en redogörelse från
            verkligheten -- påstå att kvinnor har en speciell situation på
            arbetsmarknaden och att kvinnors problem måste observeras särskilt
            noga. Vi kvinnor förväntar oss att regeringen tar krafttag för
            att skaffa kvinnor arbete i hela Sverige.
          </note>
          <note type="speaker">
            Anf. 48 GUDRUN SCHYMAN (v):
          </note>
          <note>
            Herr talman! Jag vet inte om arbetsmarknadsministern var beredd
            på att vi var så många som skulle gå upp i debatt. Det kanske
            kom som en överraskning. Men det borde inte göra det om man tittar
            på det mycket magra svar som lämnades. Jag tycker att det är en
            rättvis reaktion på ett mycket magert svar, som visserligen är
            seriöst men som avspeglar den ambition som den nya regeringen
            har i fråga om synen på kvinnor och kvinnors möjligheter och rättigheter
            till arbete och jämlikhet.
          </note>
          <note>
            Det är beklagligt att det inte över huvud taget finns några nya
            tankar när det gäller detta mycket gamla och välkända problem.
            När det blir problematiskt är det kvinnorna som får ta stöten.
            Det kommer att bli en följd av den utveckling som vi nu går in
            i. Det är jag övertygad om. Men jag är också övertygad om att
            väldigt många kvinnor kommer att motsätta sig denna aviserade
            utveckling.
          </note>
          <note>
            Jag anser att man faktiskt kan säga att regeringen för en rent
            kvinnofientlig politik. Den gör det genom sin ekonomiska politik.
            Man har gjort det genom skattereformen, som ger stora skattelättnader
            för höginkomsttagare, som företrädesvis är män, och som ger låga
            eller inga skattelättnader för låginkomsttagare, som företrädesvis
            är kvinnor. Man gör det genom att se till att kommuner och landsting
            inte kan bedriva den verksamhet inom vård, omsorg och utbildning
            där man vet att en majoritet av kvinnorna finns.
          </note>
          <note>
            Det är vår arbetsmarknad. Vi som inte arbetar där är beroende
            av att den vården och omsorgen fungerar för att vi skall kunna
            sköta våra andra arbeten. Vi är dubbelt beroende av just den arbetsmarknad
            som man vill dra undan genom den ekonomiska politik som regeringen
            aviserar.
          </note>
          <note>
            Jag skulle vilja fråga Börje Hörnlund vad han tror att de besparingskrav
            på kommuner och landsting som blir följden av 10--15 miljarder
            kronor i minskade statsbidrag kommer att få för effekter för kvinnors
            arbetsmarknad inom just vård, omsorg, utbildning och delvis även
            kulturen.
          </note>
          <note>
            Det som står att läsa på s. 2 i interpellationssvaret är ganska
            cyniskt. Där står att kvinnors eller mäns arbetslöshet inte löses
            genom arbetsmarknadspolitiska åtgärder.
          </note>
          <note>
            Konkurrenskraftigt företagande och ökad ekonomisk tillväxt är
            vad som krävs. Därför har man tidigarelagt investeringar i vägar,
            järnvägar och statliga byggprojekt. Jag tycker att det är bra
            att man har gjort det, men det löser inte allt. Detta är mäns
            arbete. Vad man säger när man inte säger någonting om det som
            är majoriteten av kvinnors arbete är att mäns arbete främjar ekonomisk
            tillväxt, inte kvinnors.
          </note>
          <note>
            Jag saknar ett avsnitt i interpellationssvaret som belyser effekten
            av att vi har en fungerande offentlig sektor, en gemensam sektor
            som har hand om vård och omsorg. Det innebär samhällsekonomiska
            vinster, Börje Hörnlund. Det vore klädsamt om arbetsmarknadsministern
            redovisade detta i ett interpellationssvar. Det är inte fråga
            om en tärande sektor, utan det är fråga om en närande sektor.
            Men det tycks inte ha gått in i den nye arbetsmarknadsministerns
            medvetande.
          </note>
          <note>
            Det är mycket alarmerande.
          </note>
          <note>
            Vi har redan i dag sett vilka effekter neddragningarna inom vård
            och omsorg i kommuner och landsting får för kvinnorna. Vi vet
            att det är kvinnorna som rycker in där det inte fungerar. Om man
            kombinerar den ekonomiska politiken, de sparkrav på kommuner och
            landsting som har aviserats och det aviserade vårdnadsbidraget,
            får vi en mycket klar och tydlig bild. Kvinnor skall vara hemma
            och se efter barnen.
          </note>
          <note>
            De skall vara ekonomiskt beroende av en familjeförsörjare, dvs.
            en man. Annars klarar man inte av att vara hemma med detta vårdnadsbidrag.
          </note>
          <note>
            Är detta den nya arbetsgivare som arbetsmarknadsministern har
            tänkt sig att vi kvinnor skall ha, när vi nu skall bryta monopolen
            och få flera arbetsgivare att välja på? För många kvinnor kommer
            det att innebära att man går tillbaka till den situation där man
            hade sin egen man som arbetsgivare. Jag tror inte, Börje
          </note>
          <note>
            Hörnlund, att det finns så många kvinnor som är intresserade
            av den utvecklingen.
          </note>
          <note>
            Jag tror nämligen att det i Sverige i dag finns väldigt många
            kvinnor som vill kunna leva det hela liv som det innebär att vi
            kan kombinera ett föräldraskap med yrkesverksamhet, göra bruk
            av den utbildning vi har och delta på ett jämlikt sätt i samhällslivet
            och samhällsbygget. Jag tror att vi är många kvinnor som värnar
            om detta.
          </note>
          <note>
            Det skulle vara intressant att, som någon här tog upp i debatten,
            få rubriker när det gäller varsel om kvinnojobb. Det vore intressant
            om arbetsmarknadsdepartementet tog fram siffror om detta och tittade
            på vad dessa besparingar innebär för kommunerna. Vilka varsel
            blir det i kommunerna, vilka tjänster handlar det om, och är det
            fråga om män eller kvinnor?
          </note>
          <note>
            Det blir ofta stora rubriker på många orter när industrier läggs
            ned: 150 är varslade, 200 är varslade osv. Men när krisbranschen
            kommuner och landsting lägger ner verksamhet, då ser vi inga rubriker,
            eftersom det handlar om kvinnojobb. Då tiger arbetsmarknadsministern,
            och det är mycket beklagligt.
          </note>
          <note type="speaker">
            Anf. 49 ISA HALVARSSON (fp):
          </note>
          <note>
            Herr talman! Man kan tydligen läsa ett svar på många olika sätt.
            Själv tolkar jag det här svaret som positivt då det framhålls
            att det är viktigt att kvinnor inte skall vara ett slags dragspel
            in och ut på arbetsmarknaden alltefter konjunkturernas svängningar.
            Det är angeläget att det inte blir så.
          </note>
          <note>
            Jag håller helt med statsrådet om betydelsen av ett konkurrenskraftigt
            företagande och en ökad ekonomisk tillväxt i vårt land. Annars
            hotas den generella välfärd som vi alla värnar om.
          </note>
          <note>
            Det är alldeles riktigt att kvinnor skall stimuleras till otraditionella
            utbildningar. Det gäller inte bara arbetsmarknadsutbildningar
            utan också andra utbildningar. Tyvärr räcker det inte med detta,
            utan det gäller att också stimulera arbetsgivarna till otraditionella
            anställningar. Alltför många kvinnor har nämligen genomgått speciella
            AMU-
          </note>
          <note>
            utbildningar och andra utbildningar och har ändå mycket svårt
            att få jobb i de yrken som de utbildat sig till.
          </note>
          <note>
            Jag tycker det är mycket positivt av den nya regeringen att avskaffa
            hindren för privat företagssamhet inom den offentliga monopolen.
          </note>
          <note>
            Jag har träffat många kvinnor som har känt sig fullständigt frustrerade
            över att inte ha kunnat starta eget. Många har också sedan lång
            tid tillbaka t.ex. i Värmlands län, varit deltidsarbetslösa inom
            landstinget. Landstinget där har sedan många år använt kvinnor
            som ett slags pusselbit i sin schemaläggning. Hela 2000 kvinnor
            har sedan lång tid tillbaka varit deltidsarbetslösa. Det är inte
            rätt att behandla kvinnor på det viset.
          </note>
          <note>
            Det är viktigt att de regionala utvecklingsfonderna tar kvinnorna
            och deras småföretagsverksamhet på allvar. Ofta får man faktiskt
            en känsla av att man inom utvecklingsfonderna tycker att kvinnligt
            småföretagande är så småttigt. Kvinnor i allmänhet börjar på så
            låg nivå för att arbeta sig uppåt. De fasar för att skuldsätta
            sig. Om man ser till de etableringsstipendier som har gått till
            kvinnor på landsbygd kan man finna att kvinnor har mycket annorlunda
            och mindre projekt än män. Det är gårdsbutiker, lantgårdscamping,
            gräsmatteodling, simbassäng för konvalecenthästar, tillverkning
            av ekologisk youghurt, hundpensionat med hunddagis och kooperativt
            allaktivitetshus. Det är alltså litet annorlunda projekt som måste
            tas på allvar.
          </note>
          <note>
            När nu regeringen säger att man skall ge NUTEK
          </note>
          <note>
            i uppdrag att se över de hinder som kan finnas för kvinnliga
            företagare, så tycker jag att det är mycket bra. Länsstyrelserna
            i Värmlands län, Gävleborgs län och Västernorrlands län har tillsammans
            med glesbygdsdelegationens kvinnogrupp bedrivit ett projekt här
            i centrala Stockholm som heter
          </note>
          <note>
            Handelsgården. Man har en butik där duktiga konsthantverkare
            från dessa län erbjuder sina varor till en större publik. Detta
            kvinnliga företagande är en form av förvaltning av ett viktigt
            kulturarv.
          </note>
          <note>
            Projektet var tänkt att pågå under en längre period, men det
            blir bara två månader. Man får därför hoppas att många stockholmare
            hittar till den här butiken. Från början var det meningen att
            projektet skulle pågå ett helt år, men man stötte på ett oväntat
            mostånd inom NUTEK. Det är faktiskt inte alla tjänstemän som anser
            att kvinnliga företagare i glesbygd är något att satsa på. Därför
            är det viktigt att regeringen stöder sådana här projekt. Moståndet
            från NUTEK gjorde att tre län drog sig ur, men de tre län som
            var kvar fick stöd.
          </note>
          <note>
            Av landets alla småföretagare är bara 12 %
          </note>
          <note>
            kvinnor. Olika myndigheter måste förstå att kvinnors företagande
            är en näring och inte en hobby.
          </note>
          <note>
            Jag instämmer med det som står sist i svaret, nämligen att det
            är av största vikt för den ekonomiska utvecklingen att ny- och
            småföretagandet får möjlighet att utvecklas inom alla sektorer
            och branscher. Det visar sig nämligen runt om i världen att det
            är just i småföretag som det finns möjligheter till nya jobb.
            Det gäller inte minst för kvinnorna som vi värnar om.
          </note>
          <note>
            Anf. 50 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Låt mig börja med att säga till Lahja
          </note>
          <note>
            Exner att det den här gången faktiskt är männen som har råkat
            värre ut än kvinnorna när det gäller arbetslöshet. 63 000 män
            resp. 43 000 kvinnor är utan arbete. 97,5 % av de varsel som föll
            ut i oktober hänfördes till näringslivet, därav över 50 %
          </note>
          <note>
            i det tillverkande näringslivet. Där finns det mycket män. Bara
            2,5 % av varslen föll ut inom offentlig sektor. Gudrun Schyman
            verkar helt ointresserad av att 97,5 % av varslen föll ut inom
            näringslivet.
          </note>
          <note>
            Det finns mycket positivt att iaktta, om vi ser litet framåt.
            Den nya teknik som nu växer fram tar i hög grad bort gränserna
            mellan mäns och kvinnors möjligheter att arbeta inom t.ex. näringslivet.
            Det blir också svårt att skilja på tjänstemän och arbetare. Om
            man ser processen i stort är jag inte orolig. Om man däremot ser
            till den svåra arbetslöshetsperiod som vi nu är inne i har man
            anledning att vara orolig för både män och kvinnor.
          </note>
          <note>
            Över hela landet inte minst på arbetsförmedlingar, länsarbetsnämnder,
            i olika näringslivsorgan och i olika grupperingar som finns, diskussioner
            om kvinnornas roll i arbetslivet. Syftet är att skjuta fram deras
            roll på ett bättre sätt. Det rör sig om tusentals olika saker,
            och ur dem kommer mycket gott som arbetsmarknadsdepartementet
            och andra aktörer har anledning att ta till sig. Det finns specialstöd
            för kvinnor, t.ex. när de skall gå in i tekniska yrken. De otraditionella
            medlen går att använda.
          </note>
          <note>
            Jag är övertygad om att de kvinnor som tar på sig en företagarroll
            inom områdena vård och omsorg inte är kvinnor som ser det som
            en sista möjlighet.
          </note>
          <note>
            Det finns en mängd kvinnor med goda idéer som de vill förverkliga.
            De tror att de kan ge en bättre vård.
          </note>
          <note>
            Det här tror jag är mycket bra. Även om jag tycker mycket bra
            om kommun- och landstingsverksamheten, så kan jag den så väl att
            jag inser att det behövs mångfald i den.
          </note>
          <note>
            Rättvisefrågan måste ändå vårdas så att det offentliga och det
            privata utbudet tillsammans ger rättvisa åt alla. Jag tror att
            vi får en drygare och bättre vård genom att duktiga kvinnor tar
            fatt i problemen på sitt sätt. Det måste konstateras att det vi
            nu upplever är resultatet av den obalans som har uppstått i svensk
            ekonomi och i andra länders ekonomi under 1980-talet. Många av
            problemen i vårt land är tyvärr hemlagade. Dessa problem får vi
            slita med mycket hårt under ett par år.
          </note>
          <note>
            Till Lisbeth Staaf-Igelström vill jag säga att utsatta bygder
            inte har råd att förlora sina unga kvinnor.
          </note>
          <note>
            De har redan förlorat tillräckligt. Det är en mycket viktig uppgift
            att regionalpolitiskt och på annat sätt ta fatt i detta problem.
            Teaterprojektet ligger för beredning i departementet. Visst vore
            det roligt om det kunde utmynna i en speciell kultursatsning som
            väcker svensk och internationell uppmärksamhet.
          </note>
          <note>
            För att klara det behövs många goda krafter.
          </note>
          <note>
            Jag bevakar hela tiden frågan om ytterligare medel och för en
            diskussion därom inom och utom regeringskretsen.
          </note>
          <note>
            Låt mig också säga ett par ord till Anna
          </note>
          <note>
            Corshammar-Bojerud. Höstens AMS-paket på 3,5
          </note>
          <note>
            miljarder kronor skall fördelas rättvist av länsarbetsnämnderna
            till män och kvinnor samt till olika områden beroende på hur svår
            arbetslösheten är. Jag är medveten om att en stor del av arbetena
            med vägar och husbyggen görs av män. Men dessa jobb skall utföras
            av ännu icke arbetslösa i syfte att inte få ut än fler arbetslösa.
            Det är också riktiga investeringar som vi behöver. Det gäller
            att skapa en framtidstro inom småföretagen, och det är vad regeringen
            på alla sätt försöker göra.
          </note>
          <note>
            Jag har sagt till berörda personer i mitt departement att snabbt
            ta fram erfarenheter från
          </note>
          <note>
            Danmark och Österrike om de lärlingssystem man har där. I dessa
            länder är man mycket framstående på detta område. Informationen
            i fråga skall föreligga inom kort.
          </note>
          <note>
            Till övriga debattörer ber jag att få återkomma i nästa inlägg.
          </note>
          <note type="speaker">
            Anf. 51 LAHJA EXNER (s):
          </note>
          <note>
            Herr talman! Många av de arbetslösa kvinnorna finns i gruppen
            medelålders och äldre. En stor del av dessa har en kort och föråldrad
            utbildning. De behöver först förbättra sin grundutbildning, och
            därefter behöver de en yrkesutbildning.
          </note>
          <note>
            Arbetsmarknads- och vuxenutbildning ställs därför inför mycket
            stora krav på resurser. Det behövs även otraditionella lösningar
            när samhället skall göra denna framtidsinvestering. En otraditionell
            lösning är helt enkelt att varva praktik och utbildning, så att
            kvinnor vågar mer.
          </note>
          <note>
            TCO-distriktet i Stockholm har för närvarande
          </note>
          <note>
            12 000 arbetslösa, och 70 % av dessa är kvinnor med ganska kort
            utbildning.
          </note>
          <note>
            Låt mig ge ett annat exempel från industrin.
          </note>
          <note>
            Beklädnads i Borås har 3 029 medlemmar. 408 av dem är arbetslösa,
            och 65 % av dessa är kvinnor. En mycket stor del av dessa arbetslösa
            är invandrare, som på 1950- och 1960-talen samt i början av 1970-
          </note>
          <note>
            talet blev värvade till den svenska industrin i likhet med vad
            jag blev. Många av dem har mycket dåliga kunskaper i svenska och
            ingen yrkesutbildning alls.
          </note>
          <note>
            Andra har blivit friställda så många gånger att det nu krävs
            särskilda insatser för att förhindra att de blir utförsäkrade
            och hamnar i en situation där de blir varaktigt beroende av samhället
            för sin försörjning.
          </note>
          <note>
            Det blir ordentligt med pengar till arbetsmarknadsbudgeten enligt
            löfte från arbetsmarknadsministern, om vi nu skall tro på vad
            tidningarna skriver. Jag hoppas att det verkligen blir så att
            arbetsmarknadsministern orkar klara av den uppgiften. Men det
            räcker inte med bara pengar. Hur dessa pengar används är minst
            lika viktigt för framtiden. Arbetslinjen måste därför utvecklas
            ytterligare.
          </note>
          <note>
            Arbetsmarknadsministern fick i oktober ett brev från Kommunaltjänstemannaförbundet.
            I detta brev står bl.a. följande:
          </note>
          <note>
            ''Risken är uppenbar att kvinnoarbetslösheten marginaliseras.
            De tunga åtgärderna är naturligtvis riktiga men kommer områden
            till del där få kvinnor arbetar. Därför måste åtgärderna kompletteras
            med satsningar som direkt bistår de många arbetslösa kvinnorna.''
            Båda dessa åtgärder behöver alltså vidtas.
          </note>
          <note type="speaker">
            Anf. 52 INES UUSMANN (s):
          </note>
          <note>
            Herr talman! Den här gången har männen det värre, sade statsrådet.
            Ja, det är riktigt om man läser statistiken så ytligt som han
            gör. Jag är övertygad om att statsrådet egentligen vet att just
            det som kommuner och landsting med sin dominerande kvinnoarbetsmarknad
            har kallas för mjuka varsel. Sådana varsel är just när vikariat
            upphör, när de timanställda inte får fortsätta att arbeta och
            när deltidsarbetslösheten smyger fram.
          </note>
          <note>
            Detta är något som inte uppmärksammas, och det är tragiskt om
            inte arbetsmarknadsministern erkänner att detta är en verklighet.
          </note>
          <note>
            Statsrådet säger att pengarna blir dyrare genom att man privatiserar.
            Det är möjligt att det går att arbeta effektivare under ett privat
            avtal. På städsidan kallas det att arbeta effektivare när man
            anlitar privata entreprenörer i stället för kommunalanställda
            städerskor. Det innebär också sämre lön, betydligt större arbetsbeting
            och ett större antal arbetsskador. Jag tror inte att det är på
            det sättet som kvinnorna vill att pengarna skall räcka längre
            inom vården och omsorgen.
          </note>
          <note>
            Inom kommunalarbetarförbundet är arbetslösheten faktiskt uppe
            i 5,1 %, och den gruppen består nästan enbart av kvinnor. Bland
            kvinnor i åldrarna 25--34 år är arbetslösheten så hög som 6,8
            %. Dessa kvinnor är inte hjälpta av något vårdnadsbidrag.
          </note>
          <note>
            Anf. 53 ANNA CORSHAMMAR--BOJERUD
          </note>
          <note>
            (c):
          </note>
          <note>
            Herr talman! Efter att ha åhört arbetsmarknadsministerns senaste
            inlägg känner åtminstone jag mig något lugnare. Jag tror inte
            att ett införande av vårdnadsbidrag innebär att vi kvinnor väljer
            att stanna hemma. Vi har kommit mycket längre än så. Det rör sig
            om idéer som hade kunnat framföras för 50 år sedan, men jag tror
            faktiskt inte att vi kommer dithän. Nu har vi infört en ordning
            med valfrihet, och den tycker jag är viktig.
          </note>
          <note>
            Någon här nämnde aktuell statistik och sade att många äldre kvinnor
            är arbetslösa. Men enligt oktoberstatistiken ligger den största
            arbetslösheten hos kvinnor i åldrarna 20--34 år. Det är alltså
            färre arbetslösa bland kvinnor som närmar sig pensionsåldern.
          </note>
          <note>
            Tanken på införande av ett lärlingssystem tycker jag låter bra.
            Som jag sade tidigare tror jag att det är ett sätt att hjälpa
            kvinnor att välja otraditionella yrken. Det är lättare att välja
            ett yrke där man får arbeta praktiskt än att lära sig det i skolan
            med hjälp av några veckors praktik.
          </note>
          <note>
            Det sägs att ca 90 % av dem som arbetar på det administrativa
            området är kvinnor. De är alltså i offentlig tjänst. Det är väl
            snart bara kvinnor i kammaren, och vi känner till detta. Jag själv
            arbetar i offentlig tjänst och vet precis hur det är.
          </note>
          <note>
            Den avdelning som jag arbetar på har fått en nästan halverad
            styrka, från 25 till 14 personer, och vi har knappt märkt det
            själva. Däremot märker vi det när vi arbetar.
          </note>
          <note>
            Det är inte bara arbetsmarknadsverket som skall agera i detta
            sammanhang, utan jag menar att också massmedia har en roll att
            spela. Det är viktigt att man, som någon sade här tidigare, talar
            om vad som händer i kommuner och landsting. Det ger emellertid
            inga rubriker, och därför är det inte intressant. Men kanske kan
            vi härifrån hjälpa till att skapa dessa rubriker.
          </note>
          <note>
            Anf. 54 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Unga kvinnor har det i dag mycket svårt på arbetsmarknaden,
            Anna Corshammar-
          </note>
          <note>
            Bojerud, och jag är ordentligt oroad över att unga arbetslösa
            flickor tenderar att gå mot längre arbetslöshetsperioder. Jag
            menar att vi därför måste ta nya tag.
          </note>
          <note>
            Ines Uusmanns inlägg kändes litet konservativt.
          </note>
          <note>
            Det var så låst i det förgångna. Monopol är aldrig bra. Att uppnå
            rättvisa och lika rätt till vård är ett politiskt ansvar, men
            litet mer mångfald i produktionen är bra för kvinnorna, inte tvärtom,
            som Ines Uusmann vill låta påskina.
          </note>
          <note>
            Ines Uusmann verkar inte heller medveten om att den nya regeringen
            ärver ett budgetunderskott på
          </note>
          <note>
            80--90 miljarder kronor, som vi måste ta itu med att pruta ned
            rätt ordentligt. Det är nödvändigt. Vi ser nu hur räntemarknaden
            fungerar när den inte riktigt har förtroende för att regeringens
            föreslagna åtgärder skall gå igenom och få stöd i beslut som fattas
            i den här kammaren. Detta får folket dyrt betala genom höjda räntor.
          </note>
          <note>
            Den statistik jag hänvisar till är AKU-statistiken.
          </note>
          <note>
            Jag förstår att Ines Uusmann har egen statistik, som överglänser
            den officiella svenska statistiken, eftersom denna underkänns.
            Jag kan emellertid icke underkänna den statistiken.
          </note>
          <note>
            Ines Uusmann nämnde i sitt första inlägg också forskningen, som
            berör den socialdemokratiska tiden. Vi skall ta denna forskning
            till oss och göra de förbättringar som behövs.
          </note>
          <note>
            Utbildning, Inger Hestvik, är åtgärd nummer ett, men det kommer
            också att behövas vissa beredskapsarbeten för dem som befinner
            sig i slutet av sin yrkeskarriär och för dem som är riktigt ordentligt
            skoltrötta. Dessa måste komma in i praktiska verksamheter inom
            de yrkesområden dit de vill. Har man som skoltrött suttit av tiden,
            skall man ju inte direkt fortsätta i skolan.
          </note>
          <note>
            Medlen skall fördelas rättvist. Jag vill också säga att jag kommer
            att göra allt för att hitta fler tjänsteföretag. Jag vill utvidga
            gruppen till att omfatta också statens egna verk och myndigheter,
            som än så länge inte har bidragit -- mer än
          </note>
          <note>
            Vattenfall, med fem eller sex jobb. Även de många organisationer
            som finns i vårt land borde kunna delta på samma sätt som privata
            tjänsteföretag.
          </note>
          <note>
            Gudrun Schyman sätt att läsa mitt interpellationssvar fick mig
            att tänka på en viss hornprydd herre, som läser bibeln på ett
            visst sätt.
          </note>
          <note>
            Inte heller Gudrun Schyman verkar ta någon som helst hänsyn till
            det ekonomiska läge som landet befinner sig i. Det blir jobbiga
            år. Företagen friställer. Vi har ett stort budgetunderskott, som
            måste vårdas om det inte skall gå riktigt illa på arbetsmarknaden.
          </note>
          <note>
            Jag sade förut att det går litet pengar till vägar och husbyggen
            och att detta mest berör män, men i dessa företags administrationer
            och i ritföretagen är det mycket gott om kvinnor som berörs av
            byggsektorns nedgång. De åtgärder som sätts in där, lindrar alltså
            på alla områden.
          </note>
          <note>
            Det vore mig främmande att tala om närande och tärande sektorer.
            Alla sektorer behövs i samhället.
          </note>
          <note>
            Jag tycker att det är förfärligt illa att de sektorer som skall
            sköta vår bytesbalans, dvs. i hög grad det tillverkande näringslivet,
            har en sådan snabb nedgång att det finns risk för att 150 000
          </note>
          <note>
            industrijobb försvinner på tre år. Detta är inte bra för Sverige.
          </note>
          <note>
            Jag behöver inte särskilt kommentera synen på vårdnadsersättning.
            Jag tror att det är bra med valfrihet, och jag vill inte omyndigförklara
            dagens unga kvinnor. Jag tror att de vill jobba. En del, ett fåtal,
            väljer en annan väg -- låt dem ha den friheten!
          </note>
          <note>
            Nu väljer de den vägen utan att få någon som helst ersättning.
          </note>
          <note>
            Det var ett mycket viktigt påpekande som Isa
          </note>
          <note>
            Halvarsson gjorde. Av de regionalpolitiska medlen går det mesta
            åt manshållet och väldigt litet till kvinnor. Där måste det bli
            en ändring.
          </note>
          <note type="speaker">
            Anf. 55 GUDRUN SCHYMAN (v):
          </note>
          <note>
            Herr talman! Jag kan försäkra Börje Hörnlund om att jag inte
            har läst interpellationssvaret som den där hornprydda varelsen
            -- Fan heter han visst -- har läst Bibeln. Vad jag kan se är att
            det är en mängd kanske hornprydda herrar som sitter i regeringen
            och som på alla områden driver en politik som är kvinnofientlig.
            Detta är ett område där man bedriver en diskriminerande politik.
          </note>
          <note>
            Det är inte alls så, Börje Hörnlund, att jag inte är upprörd
            över att arbetslösheten ökar över huvud taget. Varje arbetslös
            människa innebär ett nederlag för den ekonomiska politik som den
            ansvariga regeringen bedriver, oavsett vilken färg den har. Det
            är en mänsklig tragedi för dem som är arbetslös.
          </note>
          <note>
            Men jag kan konstatera att man ser olika på den arbetsmarknad
            där männen dominerar och på den där kvinnorna dominerar. Jag kan
            konstatera att det faktum att de besparingar som kommuner och
            landsting nu kommer att vara tvungna att göra --
          </note>
          <note>
            mellan 10 och 15 miljarder kronor -- kommer att få mycket stora
            konsekvenser för den kvinnligt dominerade arbetsmarknaden, tydligen
            inte hos arbetsmarknadsministern ger upphov till lika mycket oro
            som arbetslösheten inom de andra områdena. Jag menar att de naturligtvis
            speglar en värdering.
          </note>
          <note>
            Jag frågade förut: Kan arbetsmarknadsministern ha fantasi nog
            att föreställa sig hur många varsel som dessa besparingsåtgärder
            kommer att föra med sig på den arbetsmarknad som domineras av
            kvinnor?
          </note>
          <note>
            Och vad kommer det att få för konsekvenser för samhällsekonomin
            i stort? Vi vet ju att detta inte är en tärande utan en närande
            sektor och att den dessutom på ett mycket intimt sätt är förbunden
            med de andra arbetsmarknadssektorerna -- det hör ihop.
          </note>
          <note>
            Det finns enligt min uppfattning anledning att befara att det
            är kvinnorna som skall ta stötarna som blir följden av det budgetunderskott
            som arbetsmarknadsministern talar om. Visst får vi lov att bära
            bördorna allihop. Vi får väl allihop lov att vara med och ta ansvar
            för den klippekonomi som utvecklades på 80-talet. Tyvärr! Men
            fördela då bördorna litet mer rättvisst och se till att de som
            tog hem stora vinster på den tid när det begav sig också nu är
            med och betalar för fiolerna! Den utvecklingen kan jag inte se
            i den ekonomiska politik som regeringen förespråkar.
          </note>
          <note>
            Den s.k. privatiseringen av vården och omsorgen ger jag inte
            mycket för. Det handlar om en privatisering av allas våra skattepengar,
            Börje
          </note>
          <note>
            Hörnlund. Den som vill driva en rent privat verksamhet kan göra
            det. Men kom inte och privatisera mina skattepengar och dessutom
            påstå att det ger mer vård och omsorg! Jag skulle vilja fråga:
            Anser arbetsmarknadsministern att vården och omsorgen också i
            fortsättningen skall finnas på arbetsmarknaden, eller skall vi
            stoppa tillbaka dessa verksamheter, osynliggjorda och obetalda,
            innanför hemmets fyra väggar?
          </note>
          <note>
            Anf. 56 ANNA CORSHAMMAR--BOJERUD
          </note>
          <note>
            (c):
          </note>
          <note>
            Herr talman! Privat företagande är, som har sagts tidigare i
            debatten, mycket viktigt. Att satsa på småföretagen är viktigt.
          </note>
          <note>
            Någon sade förut att kvinnor ofta börjar i det lilla.
          </note>
          <note>
            Det är väl möjligt att vi gör på det viset. Vi kanske är försiktigare
            än vad männen är, vi vet hur mycket man har att förlora.
          </note>
          <note>
            Något som är viktigt men som inte tillhör arbetsmarknadsministerns
            område är skattebiten, som jag hoppas att man även med tanke på
            detta noga ser över. Börjar man i det lilla på så sätt att man
            kanske har ett halvtidsarbete och vid sidan av det startar en
            egen verksamhet, kan det uppstå problem i början. Man går ofta
            med ett stort underskott.
          </note>
          <note>
            Även om man startar i det lilla är det nödvändigt att ha ett
            relativt hyfsat kapital. Jag frågade tidigare arbetsmarknadsministern
            om man i sådana fall skulle kunna få någon hjälp, exempelvis garantier
            från staten. Jag fick aldrig något svar på min fråga.
          </note>
          <note>
            Vi som sitter här vet att vi har manliga normer. Det är bara
            så. Jag tror nog att arbetsmarknadsministern kan tänka sig även
            kvinnliga normer. Jag hoppas att vi kommer dit.
          </note>
          <note>
            Även vi får väl hjälpa till.
          </note>
          <note>
            Att satsa på utbildning är viktigt. Som arbetsmarknadsministern
            sade blir det aktuellt för många kvinnor. Men jag vet också att
            många flickor är skoltrötta. Har man gått nio, tio eller elva
            år i skolan, kanske man inte orkar fortsätta. Då är det mycket
            viktigt att det finns en beredskap att ta emot dessa unga kvinnor
            -- och även männen, naturligtvis -- ute i arbetslivet. Kanske
            kan de sedan börja studera på nytt. Många väljer ju att göra på
            det viset.
          </note>
          <note>
            Jag tror också att vi kvinnor själva måste hjälpa till att bryta
            den tradition vi har. Vi måste se till att vi själva väljer otraditionella
            yrken och att vi vågar göra det. Man kan ju faktiskt pröva, även
            om det sedan visar sig att det inte var precis vad man ville.
          </note>
          <note>
            Det finns ju också många unga kvinnor som prövar vårdyrken, fast
            det inte heller är vad de ville. Men de ser ingen annan utväg.
            Det är alltså ett givande och tagande.
          </note>
          <note type="speaker">
            Anf. 57 LAHJA EXNER (s):
          </note>
          <note>
            Herr talman! Vi svenska kvinnor har, har det sagts i den här
            debatten, ytligt betraktat hävdat oss relativt väl ute på arbetsmarknaden.
            Men många av oss har en lång och ofta mångsidig erfarenhet av
            arbetslivet, och vi är faktiskt fast beslutna att kämpa för vår
            rätt till egen inkomst.
          </note>
          <note>
            Detta stod klart för mig redan för många år sedan, när jag i
            Borås träffade kvinnor som kämpade med tre olika deltidsjobb,
            som pusslade ihop det. De ville inte vara vare sig ekonomiskt
            beroende eller arbetslösa.
          </note>
          <note>
            Kvinnors flexibilitet och kämpavilja kommer säkerligen att behövas
            framöver när många av den nya regeringens åtgärder kan leda till
            allvarliga hot mot den traditionellt kvinnliga delen av arbetsmarknaden.
            Innan man får ett riktigt fotfäste på arbetsmarknaden gäller det
            i alla fall att få in några tår i dörrspringan.
          </note>
          <note>
            Många av oss politiskt och fackligt aktiva kvinnor är allvarligt
            bekymrade över vad de kommande månaderna kan innebära i form av
            kraftigt ökande kvinnoarbetslöshet och vart detta kan leda.
          </note>
          <note>
            Vi som är folkvalda skall inte nöja oss med att betrakta resultaten.
            Våra väljare kräver att vi tränger bakom siffrorna. Sanningen
            är att både sysselsättningen, arbetslösheten och möjligheterna
            för kvinnor att få del av hela registret inom arbetsmarknadspolitiken
            varierar mycket mellan olika landsdelar men även mellan olika
            orter i ett och samma län.
          </note>
          <note>
            Kvinnornas situation på arbetsmarknaden är inte så bra som genomsnittssiffrorna
            för hela riket leder oss att tro. Jag ser dessutom ett par allvarliga
            varningstecken. Kvinnornas arbetskraftstal minskade mellan oktober
            1990 och oktober 1991
          </note>
          <note>
            snabbare än männens, och antalet latent arbetssökande ökade under
            samma period med
          </note>
          <note>
            26 000. Att nästan 20 000 av de arbetslösa kvinnorna är långtidsarbetslösa
            ställer krav på ytterligare utveckling av de arbetsmarknadspolitiska
            medlen.
          </note>
          <note>
            Frågan är om arbetsmarknadsministern är beredd att lägga detta
            perspektiv på den kommande budgeten.
          </note>
          <note>
            Jag ser att finansministern har kommit till kammaren, och även
            om hon inte har hört hela debatten hoppas jag att hon läser protokollet.
          </note>
          <note type="speaker">
            Anf. 58 INES UUSMANN (s):
          </note>
          <note>
            Herr talman! Jag skall börja med statistiken. Jag har inte förnekat
            att de siffror som statsrådet använder är korrekta när de står
            på papperet. Men det är, precis som Lahja Exner säger, viktigt
            när man är politiskt ansvarig att kunna gå bakom siffrorna och
            se vad de står för. Det var den debatten som vi trodde att vi
            skulle kunna föra här, i stället för att använda härskarargument.
          </note>
          <note>
            När det sedan gäller budgetunderskottet tycker jag att det är
            litet förmätet av en representant för regeringen att hänvisa till
            fördelar och nackdelar för kvinnor. Regeringen sänker ju skatten
            på kapital, förmögenheter, arv och gåvor, samtidigt som den tar
            bort avdragsrätten för fackavgifter, höjer avgiften till A-kassan
            och inte tycker sig ha råd att höja barnbidraget, som man hade
            lovat. Är detta en kvinnovänlig politik?
          </note>
          <note>
            Vi kan fråga alla de tjejer som är medlemmar i
          </note>
          <note>
            Kommunalarbetareförbundet. Ett ensamstående sjukvårdsbiträde
            som inte har något barn förlorar
          </note>
          <note>
            700 kr. på den här politiken. En ensamstående med tre barn --
            det finns sådana t.ex. i Botkyrka som jobbar i Stockholms läns
            landsting -- som jobbar för att försörja sig kommer att förlora
            2 500 kr. på den här politiken.
          </note>
          <note>
            Kom inte och säg att det är budgetunderskottet som gör det här!
            Det beror på hur man fördelar sina medel, och det hänger ihop
            med de politiska målen.
          </note>
          <note>
            Som politiskt mål är full sysselsättning den allra bästa garantin
            för kvinnors rätt till eget arbete och därigenom kvinnors rätt
            till ett eget liv. Om jag anses konservativ för att jag tycker
            att kvinnor har rätt till arbete på samma premisser som män tar
            jag det så gärna, för då vet jag att jag har drygt halva
          </note>
          <note>
            Sveriges befolkning bakom mig -- så många är kvinnorna som vill
            försörja sig själva.
          </note>
          <note type="speaker">
            Anf. 59 INGER HESTVIK (s):
          </note>
          <note>
            Herr talman! Det var mycket positivt att arbetsmarknadsministern
            tog upp beredskapsarbeten, då vi i ett sådant län som mitt är
            mycket beroende av möjligheten att kunna ordna den typen av arbeten.
            Det är inte bara för ungdomar som det behövs beredskapsarbeten,
            utan också för många äldre. På små orter har varken män eller
            kvinnor någon möjlighet att komma ut på arbetsmarknaden som den
            ser ut i dag, och då är beredskapsarbeten den enda möjligheten.
            Kvinnor mellan 45 och 65 år har det mycket svårt.
          </note>
          <note>
            Det är också positivt att arbetsmarknadsministern har en strävan
            att få ut både privata och statliga företag, så att de kan etablera
            sig utanför storstadsområdena. Men i det sammanhanget måste jag
            säga att det är häpnadsväckande att man i proposition 44 om omorganisationen
            av byggnadsstyrelsen föreslår att de två nya myndigheter som kommer
            att bildas skall etableras i Stockholmsområdet. Varför tänker
            ingen på t.ex.
          </note>
          <note>
            Gävleområdet, där både byggsektorn och byggforskningen har en
            fast förankring? Men vi kanske kan se fram mot en ändring av förslagen
            i propositionen, vilket otvivelaktigt skulle innebära flera arbetstillfällen
            för kvinnor i det området.
          </note>
          <note>
            Att privata företag flyttar ut och flyttar om kan vi kanske inte
            göra någonting åt i detta hus, men en sak som vi skulle kunna
            hantera härifrån är hur det kommer att se ut för kommuner och
            landsting, vilket har tagits upp tidigare. Det är det största
            orosmolnet som jag ser framför mig när det gäller kvinnorna.
          </note>
          <note>
            Hur hårt skall kommunerna drabbas av besparingar, som bara kommer
            höginkomsttagare och kapitalägare till godo och innebär att de
            får en bättre situation? Min oro gäller regeringens indragningar,
            som enligt tidningarna kommer att redovisas i budgetpropositionen
            och som skall drabba kommuner och landsting hårt. Om de siffrorna
            är riktiga kommer säkert varslen på 2,5 %
          </note>
          <note>
            inom den kommunala sektorn att öka betydligt för kvinnorna. Genom
            den politiken kommer också deltidsarbetslösheten bland kvinnorna
            att öka.
          </note>
          <note>
            När det gäller siffrorna för arbetslösa kvinnor vet vi att kvinnor
            inte anmäler sig på arbetsförmedlingen, varken som deltidsarbetslösa
            eller som heltidssökande, därför att de vet att det inte är någon
            idé -- ''jag får inget jobb i alla fall''. Jag tycker att regeringen
            skulle ta tag i det här och undersöka kvinnornas verkliga situation
            på arbetsmarknaden, inte bara den vi ser i tabeller.
          </note>
          <note>
            Anf. 60 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag vill avsluta med att mycket bestämt säga att
            män och kvinnor skall ha lika rätt och lika möjligheter på svensk
            arbetsmarknad. Jag vill också säga att var och en som inte har
            tillfälle att försörja sig med eget arbete och att gå till ett
            jobb är att beklaga.
          </note>
          <note>
            Utan mycket smärtsamma besparingar, som håller nere budgetunderskottet,
            kommer det att uppstå en katastrof på svensk arbetsmarknad, sett
            ur svenska förhållanden. Vi är inte vana med de höga arbetslöshetstal
            som finns i en del andra länder, och vi skall inte heller vänja
            oss med de höga arbetslöshetstalen.
          </note>
          <note>
            Det finns en del att säga, men eftersom jag själv, när jag har
            suttit i denna kammare, har tyckt att det har varit illa när statsråd
            har använt sitt sista inlägg till att skälla så säger jag inte
            mer.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1991/92:41 om kommunerna och avräkningsskatten
          </note>
          <note>
            Anf. 61 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Lars Bäckström har frågat mig om jag är villig att
            föreslå förändringar i avräkningsskatten som skulle förbättra
            utfallet för kommunsektorn resp. för de värst drabbade kommunerna.
          </note>
          <note>
            Den ekonomiska utvecklingen blir sällan eller aldrig exakt så
            som förutsatts när reformer genomförs. Därigenom blir också det
            faktiska utfallet av olika kalkyler över reformers effekter inte
            heller exakt så som förutsatts. Skattereformen är i detta avseende
            inte något undantag.
          </note>
          <note>
            Den ekonomiska utvecklingen har under senare tid blivit väsentligt
            sämre än väntat. Till stor del beror detta på den socialdemokratiska
            ekonomiska politiken. De stora förlorarna på grund härav är de
            enskilda människorna, som får sämre köpkraft eller blir arbetslösa.
            Men också stat och kommun är förlorare i processen, därför att
            skatteinkomster uteblir när tillväxten uteblir. Det sker emellertid
            ständigt en mängd förändringar i ekonomin, och det är varken möjligt
            eller rimligt att av den anledningen räkna om effekterna av tidigare
            beslutade reformer. Detta gäller självklart även skattereformen.
          </note>
          <note>
            Avräkningsskattens syfte är att åstadkomma ett budgetmässigt
            neutralt utfall av skattereformen i förhållandet mellan staten
            och kommunerna.
          </note>
          <note>
            Vid beräkningen av avräkningsskattens storlek har skattereformens
            finansieringskalkyl varit utgångspunkten. Utöver försämringen
            i den svenska ekonomin har det inte framkommit någon ny kunskap
            som ger oss anledning att revidera tidigare kalkyler. Jag är därför
            inte beredd att föreslå någon förändring av avräkningsskatten
            som innebär avsteg från den finansieringskalkyl som låg till grund
            för riksdagens beslut om skattereformen.
          </note>
          <note>
            Även om avräkningsskatten är neutral mellan staten och kommunsektorn
            som helhet följer inte därav att den är neutral för varje enskild
            kommun eller landsting. Detta är inte heller avsikten. För t.ex.
            momsen innebär de gamla reglerna snedvridningar mellan produktion
            i egen regi och upphandling från privata företag. Dessa snedvridningar
            har i stort sett försvunnit genom de nya momsreglerna. De gamla
            reglerna var negativa för extern upphandling, och kommuner som
            utnyttjar extern upphandling gynnas därmed av förändringar. Detta
            är också avsikten.
          </note>
          <note>
            I andra avseenden fanns inte sådana snedvridningar, och avräkningsskatten
            borde i dessa avseenden vara neutral för de enskilda kommunerna.
            Underlaget för att i varje enskilt fall göra denna bedömning för
            284 kommuner och 23
          </note>
          <note>
            landsting var emellertid bristfälligt.
          </note>
          <note>
            Kommunalekonomiska kommittén fick därför i uppdrag att bedöma
            om avräkningsskatten borde ersättas av någon annan metod. Jag
            har erfarit att de beräkningar som kommunalekonomiska kommittén
            hittills har gjort visar att utfallet av skattereformen kan bli
            olika från kommun till kommun. Det tycks i första hand vara åtgärden
            att ta bort kapitalbeskattningen från kommunernas skatteunderlag
            som förklarar att större avvikelser kan uppkomma.
          </note>
          <note>
            Kapitalbeskattningen har tidigare påverkat det kommunala skatteunderlaget
            negativt, eftersom underskottsavdragen har varit högre än inkomst
            av kapital, realisationsvinst m.m. Kommuner som tidigare har haft
            ett underskott som varit väsentligt större än riksgenomsnittet
            gynnas mer än andra av denna del av skattereformen. Kommuner som
            har ett väsentligt lägre underskott, eller t.o.m. ett positivt
            bidrag till skatteunderlaget, missgynnas av avräkningsskattens
            utformning.
          </note>
          <note>
            Vid beredningen av kommunalekonomiska kommitténs förslag och
            utarbetandet av en proposition till riksdagen är jag självklart
            beredd att ta hänsyn till om effekterna av kommitténs förslag
            är rimliga och rättvisa. Därvid måste också effekterna av skattereformen
            och avräkningsskatten vägas in. Detta gäller naturligtvis också
            de större städer som Lars
          </note>
          <note>
            Bäckström särskilt nämner i sin interpellation.
          </note>
          <note>
            Jag är emellertid inte beredd att räkna om hela finansieringskalkylen
            för skattereformen, vilket skulle vara innebörden av att justera
            avräkningsskatten enligt det av Lars Bäckström åberopade underlaget
            från Kommunförbundet och
          </note>
          <note>
            Landstingsförbundet.
          </note>
          <note>
            Låt mig slutligen tillägga att det förslag till förändring av
            statsbidragsreglerna som väntas från den kommunalekonomiska kommittén
            kommer att öka möjligheterna för varje kommun och landsting att
            använda skatteinkomster och statsbidragsmedel på ett friare sätt,
            vilket förbättrar utfallet både för kommuner och för medborgare.
          </note>
          <note type="speaker">
            Anf. 62 LARS BÄCKSTRÖM (v):
          </note>
          <note>
            Herr talman! Jag tackar, som traditionen bjuder, finansministern
            för svaret. För min del är det ingen tradition -- det här var
            det första interpellationssvar jag fått. Det beror inte bara på
            premiärnerver --
          </note>
          <note>
            riksdagsarbetet erbjuder ju många former för debatter och möjligheter
            till frågor och svar.
          </note>
          <note>
            I den här frågan har jag inte känt någon tvekan att interpellera.
            Här finns ett problem, där rikspolitiker, oavsett partifärg, har
            ett moraliskt och ekonomiskt ansvar för sina kommunalpolitiska
            fränder.
          </note>
          <note>
            Jag har fått ett utförligt svar, som kanske kunde sammanfattas
            på det sätt som en norsk minister sammanfattade sitt svar när
            han av en interpellant fick frågan vad ministern skulle göra åt
            problemet;
          </note>
          <note>
            han svarade: Platt icke noe als. Det var ju ett rakt och i någon
            mening bra besked, även om det var litet hårt.
          </note>
          <note>
            Jag har frågat finansministern om hon är villig att föreslå förändringar
            i avräkningsskatten som förbättrar utfallet för kommunsektorn
            resp. de värst drabbade kommunerna. Vid en första läsning av svaret
            tolkar jag det som ett nej på bägge frågorna. Det är som sagt
            ett rakt svar, och då kan jag använda resten av min tid till att
            försöka övertyga finansministern, inte för att nå enighet i dag,
            men efter det här meningsutbytet finns det ju tid -- även om tabellverk
            och sådant skall stängas --
          </note>
          <note>
            för inre överläggningar i regeringen och inom de olika regeringspartierna.
          </note>
          <note>
            Det är möjligt att man kan göra en öppnare tolkning av svaret.
            Det går också att tolka det så att finansministern erkänner att
            avräkningsskatten slår snett mellan olika kommuner. Det erkännandet
            grundas då på beräkningar från kommunalekonomiska kommittén.
          </note>
          <note>
            Finansministern säger då att hon är villig att bereda kommitténs
            förslag, så att de framstår som rimliga och rättvisa. Hon säger
            vidare att kommittén har till uppgift att bedöma om avräkningsskatten
            borde ersättas med någon annan metod. Det gör det kanske möjligt
            att ännu någon tid försöka tala med regeringen i frågorna som
            gäller kommun- och landstingsekonomi.
          </note>
          <note>
            Problemet är stort -- det skiljer uppemot 25
          </note>
          <note>
            miljarder mellan regeringens och kommunförbundens bedömningar.
            I proposition 38
          </note>
          <note>
            säger regeringen att man avser att dra in ytterligare
          </note>
          <note>
            5--10 miljarder från kommunerna under 1993. Men resultatet av
            det blir orimligt. Betänk att primärkommunerna sammantaget förlorar
            runt 7
          </note>
          <note>
            miljarder på avräkningsskatten under 1993! Sedan skall man ta
            3--5 miljarder från landstingen under
          </note>
          <note>
            1993. Indragningen från kommunsektorn är då uppe i 15--20 miljarder
            under 1993. Det är för hårt.
          </note>
          <note>
            Konsekvenserna av det har man redogjort för i bil. 14 och bil.
            20 till långtidsutredningen från de bägge kommunförbunden. Det
            skulle kräva dramatiska neddragningar av verksamheterna. Hur detta
            skulle slå på sysselsättningen, speciellt för kvinnorna, framgick
            kanske av den interpellationsdebatt som fördes nyss här i kammaren
            -- det finns en koppling mellan dessa båda debatter.
          </note>
          <note>
            I och för sig händer detta 1993, men kommunerna måste ju planera
            för det reda nu. Det är den hotbilden som gör att kommunerna gör
            snabba och dramatiska nedskärningar av sin verksamhet redan
          </note>
          <note>
            1992. Det känner ju statsrådet till genom de båda kommunförbundens
            uppvaktningar och uppvaktningar från de tre storstadsregionerna.
            De små kommunerna -- 75 stycken -- har inkommit med skrivelse.
            Det finns alltså en rad information om detta som finansdepartementet
            har tillgång till.
          </note>
          <note>
            Jag har själv en smula landstingspolitisk erfarenhet, nämligen
            från landstinget i Bohuslän, där folkpartiet liberalernas gruppföreträdare
            i
          </note>
          <note>
            Landstingsförbundet är landstingsstyrelsens ordförande. Jag vet
            att det även i statsrådets eget parti finns tydliga signaler om
            att kommunsektorn inte klarar av mer åtstramningar.
          </note>
          <note>
            I mitt liberal-moderat styrda hemlän har landstinget redan tvingats
            stänga ett litet länssjukhus. Man skall minska sin verksamhet
            med
          </note>
          <note>
            8 % på tre år. I min hemstad, som numera också är liberal-moderat
            styrd, tvingas man gå så hårt fram att det finns mängder av liberala
            löften som aldrig kommer att bli verklighet. Den åldriga Saga
          </note>
          <note>
            Richardsson -- det är ett fall som företrädare för folkpartiet
            har tagit upp -- tvingas stanna i
          </note>
          <note>
            Uddevalla, för varken det liberala Uddevalla eller det liberala
            Stockholm kommer att ha resurser att låta gamla leva nära sina
            anhöriga. Detta får alltså praktiska konsekvenser i den handfasta
            verkligheten för individer.
          </note>
          <note>
            Jag vet att det är kallt i ekonomin. Jag vet att
          </note>
          <note>
            Sveriges industri har problem med produktivitet och sjunkande
            lönsamhet. Jag anser också, som finansministern, att det är nödvändigt
            att få fart på investeringarna, öka tillväxten, skapa bättre lönsamhet,
            alltså åstadkomma ett land i bättre balans. Men det gynnas ju
            inte av att kommunerna friställer folk, ökar sin upplåning och
            säljer av resterande kapital! Kommunsektorn behöver inte mer av
            yttre press för att öka sin förändringsvilja eller höja produktiviteten.
            Det finns redan nog med
          </note>
          <note>
            ''inre'' press för att åstadkomma det.
          </note>
          <note>
            Vi får inte fler jobb i Bohuslän, Uddevalla eller någon annanstans
            av att vi fryser ned de kommunala verksamheterna. Vad regeringen
            nu gör om man vidhåller den här pressen är att man möter kylan
            i samhällsekonomin med att öppna fönstret och kyla ned andra sektorer
            i samhällsekonomin. Nu kyler man kommun- och byggsektorn. Det
            riskerar att leda till en fimbulvinter när det gäller sysselsättning
            och tillväxt.
          </note>
          <note>
            Kommunsektorn konkurrerar ju inte med industrin om några lediga
            resurser i det här konjunkturläget.
          </note>
          <note>
            Det finns ingen efterfrågan på jobb eller produkter som hämmas
            av kommunsektorn -- tvärtom! Det är därför det är nödvändigt att
            företa förändringar av avräkningsskatten eller motsvarande på
            andra områden, t.ex. via den kommunalekonomiska kommittén. Vad
            jag hoppas på och efterlyser är att finansministern då skall kunna
            inta en hållning av rimlighet och rättvisa.
          </note>
          <note type="speaker">
            Anf. 63 OLLE SCHMIDT (fp):
          </note>
          <note>
            Herr talman! Sveriges ekonomi befinner sig i ett mycket labilt
            skede. De beslut som vi skall fatta här i kammaren de närmaste
            veckorna kommer att vara av stor betydelse för vilken utveckling
            Sveriges ekonomi skall få. Skall alla kurvor fortsatt peka fel
            med ökande budgetunderskott och risk för räntehöjningar som följd
            eller skall vi med en stram finanspolitik lyckas hålla budgetunderskottet
            i schack, få ned räntorna, klara inflationen, förbättra konkurrenskraften
            och härigenom rädda jobben och ge ökade förutsättningar för en
            aktiv välfärdspolitik? Det är vad frågan handlar om.
          </note>
          <note>
            Mycket kommer alltså att avgöras de närmaste veckorna, och här
            spelar kommunerna med sina möjligheter att bidra till effektiviseringar
            och besparingar en viktig roll.
          </note>
          <note>
            Som kommunalpolitiker i mitt förflutna är jag mycket väl medveten
            om att de här beskeden från riksdagen inte är något nytt. Men
            med den nya syn som den nya regeringen har på kommunerna och deras
            viktiga verksamheter har jag -- i motsats till
          </note>
          <note>
            Lars Bäckström -- uppfattningen att möjligheterna att klara de
            ökande kraven från statsmakterna nu har blivit mycket större.
          </note>
          <note>
            Avregleringar, friare konkurrens och mer av frihet för kommunerna
            att själva avgöra hur de vill sköta sin verksamhet ger kommunerna
            ett helt annat handlingsutrymme än de hade tidigare. Herr talman!
            Det var måhända en allmän reflexion, men den har förvisso giltighet
            också i denna debatt.
          </note>
          <note>
            Lars Bäckströms interpellation handlar om den s.k.
          </note>
          <note>
            avräkningsskatten, dvs. den skatt som skulle neutralisera effekterna
            av skattereformen på kommunsektorn i dess helhet. Staten skulle
            inte vinna på skatteomläggningen, men kommunerna skulle inte heller
            förlora på skattereformen. Den skulle vara neutral. Nu har det
            inte blivit så, något som bl.a. Kommunförbundet och
          </note>
          <note>
            Landstingsförbundet har påpekat. Framför allt --
          </note>
          <note>
            det är det jag här vill ta upp -- har effekterna av skattereformen
            blivit väldigt olika för olika kommuner.
          </note>
          <note>
            Herr talman! Det må ursäktas mig att jag, eftersom jag kommer
            från Malmö, tycker att det är nödvändigt att understryka hur olika
            reformer kan slå. Jag behöver väl knappast påpeka att jag självfallet
            välkomnade skattereformen som sådan.
          </note>
          <note>
            Mina invändningar handlar om de skillnader som har uppstått mellan
            kommunerna.
          </note>
          <note>
            Enligt Kommunförbundets redovisning
          </note>
          <note>
            Kommunerna och skattereformen är Malmö den mest drabbade kommunen
            i hela landet. Malmö förlorar -- om jag får använda det uttrycket
            -- mest.
          </note>
          <note>
            Åren 1993--1994 förlorar Malmö motsvarande 3,36
          </note>
          <note>
            skattekronor, 573 milj.kr. Detta innebär givetvis en mycket hård
            press på kommunen, en press som enligt min mening inte är vare
            sig rimlig eller riktig.
          </note>
          <note>
            I riket i genomsnitt är situationen en annan -- det skiljer på
            över 2 skattekronor till Malmös nackdel.
          </note>
          <note>
            Skattereformen skulle ju vara kostnadsneutral. Jag inser fuller
            väl att millimeterrättvisa förmodligen aldrig kommer att kunna
            uppnås, och det är förmodligen inte heller önskvärt i vissa sammanhang
            -- det var också finansministern inne på i sitt svar. Men jag
            hoppas att finansministern delar min uppfattning att så stora
            skillnader som det här är tal om inte är bra.
          </note>
          <note>
            Den stora skillnaden mellan Malmö och riket i övrigt beror främst
            på inkomstbeskattningen och bostadsbidragen till pensionärer och
            på att Malmö som landstingskommun betalar en högre avräkningsskatt
            än de landstingsfria kommunerna.
          </note>
          <note>
            Malmö har en ogynnsam befolkningsstruktur -- fler låginkomsttagare
            betyder ökande bostadsbidrag, och fler pensionärer betyder ökande
            kommunalt bostadstillägg.
          </note>
          <note>
            Herr talman! Malmö har efter valet fått en ny politisk ledning,
            en borgerlig ledning med moderater och folkpartister. Jag kan
            försäkra finansministern att nytänkandet och viljan att förändra
            är stor, ja, mycket stor. Det gäller att öka valfriheten för malmöborna
            och att höja effektiviteten inom de kommunala verksamheterna.
            Viljan att pressa kommunens kostnader är mycket stor. Så finansministern
            behöver inte vara orolig för att Malmös politik kommer att kännetecknas
            av spendersamhet. Nej, principen är att malmöborna skall få valuta
            för skattepengarna. Med andra ord precis samma målsättning som
            regeringen och finansministern har.
          </note>
          <note>
            Herr talman! Avslutningsvis är det heller inte så att kommunledningen
            i Malmö förväntar sig några speciella extra förmåner från riksdag
            och regering.
          </note>
          <note>
            Däremot vill man ha lika och rättvis behandling.
          </note>
          <note>
            Man vill inte missgynnas. Det tycker jag också är ett rimligt
            krav, som, om jag tolkar finansministerns svar rätt, finansministern
            är överens med mig om. Jag vill därför att finansministern har
            detta i åtanke, och att de negativa effekterna som avräkningsskatten
            får för
          </note>
          <note>
            Malmös del kommer att invägas i kommande regeringsförslag.
          </note>
          <note>
            Anf. 64 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Jag har haft flera sådana här debatter om avräkningsskatten,
            om skattereformen och effekterna för kommunsektorn som helhet
            och i enskilda kommuner. De handlar nästan alltid om vad som skulle
            hända 1993, 1994, 1995 eller kanske t.o.m. ännu senare. Jag har
            alltid haft lika svårt att förstå varför detta egentligen är särskilt
            intressant.
          </note>
          <note>
            Alla har nu vetat under minst ett års tid att statsbidragsreglerna
            1993 kommer att se helt annorlunda ut än de gör i dag. Det utfall
            som
          </note>
          <note>
            Kommunförbundet, Landstingsförbundet, Lars
          </note>
          <note>
            Bäckström eller Olle Schmidt från Malmö kommun kan räkna ut för
            1993 eller några år därefter kommer aldrig att inträffa. Det är
            en papperskonstruktion som ingen människa någonsin kommer att
            uppleva i verkligheten. Det som är intressant är naturligtvis
            vilka viktiga utfall det blir för enskilda kommuner, för stat
            och kommun gemensamt och i slutänden -- och det tycker jag nästan
            är allra viktigast -- för de enskilda medborgarna i olika kommuner
            och landsting av de statsbidragsregler som kommer att gälla i
            praktiken för 1993 och åren därefter.
          </note>
          <note>
            Sanningen är att ingen har haft någon större avvikande uppfattning
            i fråga om vare sig avräkningsskatten eller någonting annat för
            1992.
          </note>
          <note>
            Det året kan vi lämna därhän. Det har handlat om
          </note>
          <note>
            1993 och därefter.
          </note>
          <note>
            Alla vet, och det framgick också av det jag sade inledningsvis,
            att den Kommunalekonomiska kommittén, som har arbetat med de nya
            statsbidragsreglerna, kommer attt lägga fram förslag som innehåller
            ganska stora förändringar.
          </note>
          <note>
            De baseras på dels ett försök att få ett mer rättvist system,
            dels på att få bort ett stort antal statliga detaljbestämmelser
            och lämna större möjlighet för de enskilda kommunerna och landstingen
            att använda pengarna på det sätt som passar invånarna i just den
            kommunen eller det landstinget bäst.
          </note>
          <note>
            Naturligtvis baseras reglerna också på att få ett utjämningssystem,
            och ett system över huvud taget, för förmedlingen av pengar från
            staten till kommunerna som fungerar på ett rimligt och rättvist
            sätt.
          </note>
          <note>
            Jag vill gärna upprepa att vad det handlar om är att se till
            att nettoöverföringen av pengar från staten till kommunsektorn
            sker på bästa möjliga sätt.
          </note>
          <note>
            Ibland verkar det av debatten att döma som om det vore staten
            som tog kommunernas pengar. I själva verket för staten över många
            tiotals miljarder kronor netto. Vi kan gott sluta debattera vad
            som skulle hända med ett visst system, för detta kommer inte att
            inträffa. I stället bör vi ge oss på att diskutera hur utfallet
            blir med de nya förslag som kommer att lämnas av den nämnda kommittén
            inom en ganska snar framtid, någon gång under december månad.
          </note>
          <note>
            Lars Bäckström och jag har haft olika uppfattningar -- inte så
            konstigt kanske -- i fråga om skattereformens olika inslag, inte
            minst om avräkningsskatten, men också om andra viktiga ting. Eftersom
            Lars Bäckström drog upp att det är orimligt att nu också avisera
            indragningar, som det heter, dvs. något minskade nettoöverföringar
            från staten till kommunerna för 1993, vill jag gärna ta tillfället
            i akt och påpeka att det som är helt avgörande för kommunernas
            ekonomi, för landstingens ekonomi, för allas ekonomi, inte minst
            medborgarnas, faktiskt är att få i gång den ekonomiska tillväxten.
          </note>
          <note>
            Jag kan ta ett litet räkneexempel. Vi har nu i
          </note>
          <note>
            Sverige ingen tillväxt. Ett års utebliven tillväxt innebär att
            vårt samhällsliv totalt sett går miste om ungefär 30 miljarder
            kronor. 15 av de miljarderna skulle ha kommit de vanliga hushållen
            till godo i form av realinkomstökningar eller annat. De 15
          </note>
          <note>
            övriga miljarderna skulle ha kommit stat och kommun till godo,
            ungefär 3 miljarder till staten och ungefär 12 miljarder till
            kommunsektorn. Det ett års utebliven tillväxt innebär är att kommuner
            och landsting tappar 12 miljarder kronor. Det är för att undvika
            att denna process upprepas år efter år som den ekonomiska politiken
            har lagts om i grunden. Häri ingår viktiga förändringar som skall
            få i gång företagsamheten i Sverige. Det är det enda som faktiskt
            kan ge den här bestående tillväxten.
          </note>
          <note>
            Jag tycker egentligen att Lars Bäckström, som säger sig måna
            om kommuner och landsting, borde vara mycket tacksam för att den
            ekonomiska politiken har lagts om, så att den ekonomiska tillväxten
            kan komma i gång. Detta är inte bara det bästa, utan det enda
            sättet, Lars Bäckström, att se till att kommuner och landsting
            får de resurser som kommer att krävas för att önskemål om en bra
            barnomsorg, en bra äldreomsorg och en bra sjukvård skall kunna
            tillgodoses. Utan tillväxt vet vi helt säkert att det blir sämre
            och sämre. Jag tror inte att vare sig Lars Bäckström, Olle Schmidt
            eller någon annan vill detta. Helt självklart är den enda politik
            som kan garantera att så inte blir fallet en tillväxtfrämjande
            politik. Däri ingår alla de inslag som är aviserade i regeringens
            proposition, inkl. att ta ordentligt tag i budgetunderskottet.
          </note>
          <note type="speaker">
            Anf. 65 LARS BÄCKSTRÖM (v):
          </note>
          <note>
            Herr talman! På de här tre minuterna skall jag i korthet kommentera
            det statsrådet sade.
          </note>
          <note>
            Angående tillväxten vill jag säga att jag är anhängare av tillväxt.
            Jag kan lägga in det en gång i varje mening och genom det vara
            lika mycket för tillväxt som finansministern är.
          </note>
          <note>
            Jag anser att finansministerns politik hämmar och bromsar tillväxten
            i Sverige. Jag anser att finansministerns politik, genom att blåsa
            på underskotten i statsbudgeten, pressar upp ränteläget och därmed
            hämmar investeringsviljan.
          </note>
          <note>
            Jag menar att finansministern, det sade jag i mitt inlägg, kyler
            ned nya sektorer av samhällsekonomin. Det är kyligt i industrin.
            Det blir inte varmare i industrin för att man kyler ned kommunsektorn,
            inte ett dugg. Vi är för tillväxt, jag och Anne Wibble. Men vi
            har olika metoder för att försöka stärka den.
          </note>
          <note>
            Finansministern tycks mena att det inte är någon idé att diskutera
            avräkningsskatten. Men finansutskottet och folkpartiet diskuterade
            den när vi antog skatteomläggingen. Finansutskottet sade att:
            De beräkningar som presenterats vad gäller skattereformens effekter
            är detaljerade och resultaten kan som framgått diskuteras. Det
            är emellertid inte möjligt att nu få fram bättre underlag -- syftande
            på avräkningsskatten. Vidare sade man: Utskottet vill dock framhålla
            likheten med vad som sägs i motion Fi69 från folkpartiet, att
            en korrigering kan komma att bli nödvändig om den åsyftade kostnadsneutraliteten
            inte åstadkoms med de åtgärder som nu föreläggs riksdagen. Detta
            bör riksdagen ge regeringen till känna.
          </note>
          <note>
            Vi har nu nått detta läge, menar jag, finansministern, att vi
            kan konstatera att vi inte har fått den neutraliteten. Vi har
            nu bättre underlag, genom Landstingsförbundets och
          </note>
          <note>
            Kommunförbundets beräkningar. De har inte rätt på varje punkt.
            Men vi vet att en neutralitet icke är uppnådd. Det är dags för
            regeringen att följa det tillkännagivandet.
          </note>
          <note>
            Det är sant att regeringen avser att förändra statsbidragssystemet.
            Men det menar jag får ligga i baskalkylen för nivån på statsbidragen
            till kommunerna, så att vi inte har indragningen som basnivå och
            sedan lägger på ytterligare en indragning. Då blir det oacceptabla
            följder. Då kyler man ned för många samhällssektorer och får dålig
            tillväxt.
          </note>
          <note>
            Framför allt gäller här de dynamiska effekterna.
          </note>
          <note>
            Finansministern erkänner indirekt att de inte är så påtagliga.
            Vi har ingen påtaglig tillväxt av lönesumman i samhället som faller
            ut i form av ökade skatteinkomster. Här finns också det påtagliga
            felet i sättet att beräkna grundavdraget och indexeringen. Det
            finns två uppenbara fel i avräkningsskatten. Om man förändrar
            avräkningsskatten eller räknar upp basnivån för skatteöverföringar
            från staten och bidragsöverföringar till kommunsektorn kan vara
            egalt. Men det går inte att förespråka den minskning, den nolltillväxt,
            som finansministern förespråkar.
          </note>
          <note type="speaker">
            Anf. 66 OLLE SCHMIDT (fp):
          </note>
          <note>
            Herr talman! Det behöver knappast sägas, men när det gäller den
            långsiktiga strategin delar jag självfallet finansministerns uppfattning.
            Det är roligt att höra att Lars Bäckström instämmer i delar av
            detta. Jag tror att det är oerhört viktigt att den uppfattning
            som regeringen har, -- och förhoppningsvis kommer riksdagen att
            fatta beslut i samma riktning de närmaste veckorna -- besluten
            och signalerna förs ut till våra kommuner. Jag har nämligen den
            uppfattningen att det finns fantastiska möjligheter ute i kommunerna
            att klara både besparingar, effektiviseringar och en ökande välfärd.
            Men det förutsätter att man ger kommunerna möjligheter. Det har
            riksdagen inte gjort tidigare. Jag har varit kommunalpolitiker
            några år och vet hur det är att vara fjättrad av regler och bestämmelser.
          </note>
          <note>
            Det handlar om att gå vidare och avreglera för att få färre regler
            och inte minst att fastlägga spelreglerna för kommunerna. Det
            är därför som det givetvis är så viktigt att vi får ett nytt system,
            som bygger på tilltro till kommunerna. Det tror jag att det nya
            statsbidragssystemet i hög grad gör. Som kommunalpolitiker har
            jag många år efterlyst och efterlängtat detta system. Då skall
            man inte, Lars
          </note>
          <note>
            Bäckström, vara oroad när det väl kommer. Jag har nämligen stor
            tilltro till kommunerna.
          </note>
          <note>
            Vad jag ville säga i mitt inledningsanförande var att också jag
            -- naturligtvis kan jag inte skylla på den nuvarande finansministern
            utan den tidigare -- som kommunalpolitiker och boende i en storstad
            under stundom kände mig något missgynnad. Vi hade svårt att få
            fram vårt budskap. Vi var beredda att ta ansvar. Jag vet att mina
            vänner i Malmö också är beredda att göra det. Men då måste man
            också få spelregler och friare förutsättningar.
          </note>
          <note>
            Därför tycker jag att det är viktigt att vi får ett nytt statsbidragssystem,
            som nu regeringen och finansministern har aviserat. Det tror jag
            kommer att lösa upp många knutar, inte minst emotionella knutar.
            När man ger människor ansvar ger det utrymme för kreativitet,
            det ger möjligheter för människor att resa sig. Detta gäller inte
            bara politiker utan också de många anställda som arbetar i våra
            kommuner. Det är också en signal till dem att vi faktiskt tror
            på deras arbete och deras möjligheter att utvecklas. Det behöver
            inte alltid vara politiker, varken i denna församling eller nödvändigtvis
            kommunalpolitiker, som beslutar allting. Det är också detta som
            det nya statsbidragssystemet handlar om.
          </note>
          <note>
            Anf. 67 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Jag delar Olle Schmidts tro på kommunalpolitiker
            och tro på att de kommer fram till nya och bättre lösningar när
            man ger dem möjligheter. Det skulle vara intressant att höra om
            även Lars Bäckström har denna uppfattning. Såvitt jag vet har
            det i den kommunalekonomiska kommittén inte funnits så hög angelägenhetsgrad
            från vänsterns representanter att ta bort specialbestämmelser.
            Det tror jag är alldeles nödvändigt att göra. Vi skall inte från
            riksdag och regering bestämma exakt hur varje kommunal servicetjänst
            skall utformas i 284 kommuner och 23
          </note>
          <note>
            landsting. Det klarar man väldigt bra där själv.
          </note>
          <note>
            Får jag något kommentera det som Lars Bäckström nämnde om den
            tidigare behandlingen i finansutskottet. Vid den tidpunkten var
            det inte alldeles självklart att arbetet i den kommunalekonomiska
            kommittén skulle hinna resultera i ett förslag som kan genomföras
            1993.
          </note>
          <note>
            Om så inte skulle bli fallet tycker jag att det hela kommer i
            en annan dager.
          </note>
          <note>
            Nu har regeringen bedömt frågan som oerhört angelägen och mycket
            högt prioriterad. Jag är därför helt övertygad om att det blir
            möjligt att lägga fram en proposition till våren, så att beslut
            kan fattas i god tid innan de kommunala budgetarna fastställs,
            dvs. före sommaruppehållet nästa år, med förslag till nya och
            bättre regler som kan träda i kraft 1993. Jag tror att det är
            viktigt för våra kommuner och landsting att få besked på ett tidigt
            stadium, för man arbetar ju med både treårsbudgetering och andra
            former av långstidsplanering. Då är det viktigt att vi från regering
            och riksdag ger besked i ganska god tid, så att man inte överraskas
            av förändringar med en månads varsel. Det tycker jag är helt oacceptabelt.
          </note>
          <note>
            Det är mycket osannolikt att Lars Bäckström och jag kan bli överens
            om hur man skall lägga upp den ekonomiska politiken. Det som Lars
            Bäckström förespråkade för några minuter sedan var att man skall
            angripa budgetunderskottet genom att höja en mängd skatter. Jag
            vill då bara konstatera att det är den politik som har förts i
            Sverige under bra många år, och den har visat sig få ett alldeles
            galet resultat:
          </note>
          <note>
            Människor blir av med sina jobb. Det är faktiskt fel medicin.
          </note>
          <note>
            Den slutsats man kan dra av utvecklingen i kommuner och landsting
            och i hela ekonomin är att det inte går att låta bli att föra
            en ny politik, med en stram finanspolitik, där det ingår att i
            anpassningsprocessen betala priset för tidigare års misstag. Där
            får vi alla delta, Lars Bäckström, Olle
          </note>
          <note>
            Schmidt, jag, kommunalpolitiker, statstjäntemän och inte minst
            alla i privata företag där många förlorar jobb i dag. För att
            undvika att denna process fortsätter okontrollerat till en ond
            cirkel måste vi genomföra en helt radikal omläggning av politiken.
          </note>
          <note>
            Jag vill påpeka att om man ingenting gör är risken mycket stor
            att vi får en återgång till hög inflationstakt, höga priser, ännu
            högre räntor.
          </note>
          <note>
            Slutresultatet av detta känner vi alla till: färre jobb, mindre
            resurser för viktiga satsningar på barnomsorg, äldreomsorg, sjukvård
            och andra angelägna uppgifter som i dag sköts av kommuner och
            landsting. Om man vill vara mån om dessa viktiga sociala tjänster
            -- och det vill vi inom folkpartiet liberalerna och jag tror i
            och för sig också Lars Bäckström vill det -- skulle jag verkligen
            vilja varmt anbefalla ett studium en gång till, så att
          </note>
          <note>
            Lars Bäckström kommer till insikt om att den enda politik som
            hjälper för att åstadkomma detta är en politik som gör upp med
            de gamla förlegade skattehöjningsmetoderna och i stället ser till
            att få fart på företagsamheten. Det är den som är basen även för
            den välfärdspolitik som förs i kommuner och landsting.
          </note>
          <note>
            Slutligen vill jag upprepa något av det jag nämnde inledningsvis.
            När förslag läggs fram konkret, och där man tydligt kan utläsa
            effekterna för varje enskild kommun och enskilt landsting, kan
            vi självfallet inte gå helt mekaniskt till väga. Man måste göra
            en bedömning av hur stora effekter som är rimliga och rättvisa,
            så som jag sade i mitt svar.
          </note>
          <note>
            Jag tycker att det skall vara självklart att man alltid gör så.
          </note>
          <note>
            Jag är övertygad om att ganska många både landstings- och kommunalpolitiker
            under den närmaste tiden kommer att vara sysselsatta med att upplysa
            om effekterna för deras kommuner och landsting av kommitténs förslag.
            Då tror jag inte att de kommer att räkna så mycket vad avräkningsskatten
            skulle innebära år 1995, utan de kommer att räkna på det samlade
            utfallet av ett antal olika förslag med nya statsbidragsregler,
            nytt utjämningssystem och naturligtvis av vad som händer i ekonomin
            i övrigt för att se till att det sammantaget blir någorlunda rimligt
            och rättvist. I
          </note>
          <note>
            det arbetet, som jag tycker är viktigt, kommer vi självfallet
            att ta stor hänsyn till de synpunkter som framförs. Det är viktigare
            att ta hänsyn till helheten än att ta hänsyn till varje enskilt
            ingående detalj.
          </note>
          <note type="speaker">
            Anf. 68 LARS BÄCKSTRÖM (v):
          </note>
          <note>
            Herr talman! Min tilltro till kommunalpolitiker är stor. Den
            varierar dock med partifärgen på desamma. Jag har en större tilltro
            till kommunalpolitiker på vänstersidan än på politiker på högersidan,
            men så är det i politiken.
          </note>
          <note>
            Finanministern säger att vi skall titta på vad den kommunalekonomiska
            kommittén kommer med för förslag. Javisst, men avräkningsskatten
            kommer att finnas kvar, såvitt jag förstår. Vi kan visst diskutera
            detta i en kommande interpellation, och vi kan ställa oss bakom
            det Anne Wibble antydde här, nämligen att vi i stället bör diskutera
            utrymmet för den totala offentliga konsumtionen och utrymmet för
            den kommunala konsumtionen totalt. Visst kan jag framställa en
            ny interpellation i nästkommande vecka.
          </note>
          <note>
            Faktum är att den offentliga konsumtionens andel av BNP har fallit
            tillbaka från 29,1 % år 1980 till
          </note>
          <note>
            27,3 % 1990. Den har fallit under 80-talet, inte ökat. Faktum
            är också att redan befintliga åtaganden och förändringar i åldersstrukturen
            gör att den kommunala konsumtionen skulle behöva öka med 2 % utan
            några nya högre ambitioner.
          </note>
          <note>
            Lägger man därtill nya ambitioner får vi en ännu högre ökningstal.
            Vad Anne Wibble talar om är nolltillväxt i den kommunala sektorn.
            Tillväxt ger automatiskt den kommunala sektorn mer resurser, men
            det kan vi återkomma till i en kommande interpellationsdebatt.
            Jag kan förutskicka frågan redan nu.
          </note>
          <note>
            Om vi höjer produktiviteten i näringslivet med ca
          </note>
          <note>
            2 % leder detta till ökade skatteinkomster alldeles automatiskt
            i den kommunala sektorn. Då kan kommunerna expandera med ungefär
            1,7 % utan att man höjer skattekvoten och utan att man höjer en
            endaste skatt. Giv åt kejsaren det kejsaren tillhör, dvs. giv
            åt kommuner det kommuner tillhör utan att göra några nya indragningar.
            Det kräver inte några höjda skattekvoter.
          </note>
          <note>
            Finansministern talar om vikten av stram finanspolitik. Det är
            en bra infallsvinkel. Jag delar den, men hittills har jag inte
            sett tecken på det. Jag har bara sett tecken på att driva en stram
            finanspolitik genom sänkta skatter, och det är ju inte så väldigt
            strongt. Det är snarare något lössläppt vad gäller finanspolitiska
            åtaganden. Men tabellverket skall ju stängas, och vi får kanske
            se en större stramhet i januari. Jag tror att det går att göra
            förändringar, men inte vad gäller den kommunala konsumtionen,
            för där är resursåtagandena och behoven redan så stora. Man kanske
            kan se över transfereringssystem, för där finns det möjligheter.
          </note>
          <note>
            Återigen: Om vi får en tillväxt i ekonomin genom ökad produktivitet,
            minskad arbetslöshet, höjd sysselsättning och ökat antal arbetstimmar
            får kommunerna expansionsutrymme. Men statsrådet säger att kommunerna
            skall ha nolltillväxt under
          </note>
          <note>
            90-talet. De skall tydligen inte få del av den allmänna tillväxten
            i ekonomin. Det här får vi tydligen återkomma till i en kommande
            interpellationsdebatt.
          </note>
          <note>
            Anf. 69 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! I likhet med Börje Hörnlund har jag själv blivit
            mycket irriterad över statsråd som utnyttjar sin taletid när det
            inte finns någon möjlighet till genmäle. Jag skall därför vara
            mycket kortfattad.
          </note>
          <note>
            Jag skulle med nöje se en interpellationsdebatt om det samhällsekonomiska
            läget, gärna med utgångspunkt i dagens obalans. Man måste först
            rätta till dagens obalans innan vi kan komma in i en balanserad
            tillväxt.
          </note>
          <note>
            Det var litet lustigt att höra Lars Bäckström tala om regeringens
            finanspolitik såsom väldigt släpphänt.
          </note>
          <note>
            Den senaste veckan har vi ju kunnat läsa att regeringen pysslar
            med kolossala åtstramningar.
          </note>
          <note>
            Jag tycker att man borde välja endera av argumenten. Med båda
            argumenten samtidigt har man nog ingen chans att vinna förståelse
            hos allmänheten. Man måste i alla fall slå från det ena hållet.
          </note>
          <note>
            Jag vet nu inte exakt vad den kommunalekonomiska kommitténs förslag
            kommer att innebära, så därför kan jag inte kommentera dem. Men
            jag gissar att förslagen kommer att ge tillfälle till rikligt
            med debatter framöver. Det tycker jag är bra, eftersom dessa förslag
            är oerhört viktiga. De kommer att vara avgörande för hur kommuner
            och landsting skall kunna klara av att hantera välfärdssystemen.
            Det som ingår i den svenska välfärdspolitiken sköts ju av kommuner
            och landsting. Det är därför viktigt att kommitténs förslag blir
            diskuterade och att förslagen också leder till att man kan fatta
            beslut i god tid, så att kommuner och landsting kan se hur regelförändringarna
            på ett tidigt stadium möjliggör förändrigar i verksamheten. Denna
            typ av debatt är således mycket angelägen att föra.
          </note>
          <note>
            Jag hoppas att Lars Bäckström kommer att läsa kommitténs förslag
            med stor inlevelse.
          </note>
          <note>
            Överläggningen var härmed avslutad.
          </note>
          <note>
            9 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1991/92:K4-K8 till konstitutionsutskottet
          </note>
          <note>
            1991/92:Sf16 till socialförsäkringsutskottet
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Konstitutionsutskottets betänkande
          </note>
          <note>
            1991/92:KU10 Vissa grundlagsfrågor m.m.
          </note>
          <note>
            Finansutskottets betänkande
          </note>
          <note>
            1991/92:FiU5 Riksdagens revisorers verksamhet under budgetåret
            1990/91
          </note>
          <note>
            Lagutskottets betänkande
          </note>
          <note>
            1991/92:LU8 Vissa skadeståndsfrågor
          </note>
          <note>
            1991/92:LU9 Godmanskap m.m.
          </note>
          <note>
            1991/92:LU10 Vissa ändringar i aktiebolagslagen
          </note>
          <note>
            1991/92:LU11 Förverkande av rätt att ta arv, m.m.
          </note>
          <note>
            1991/92:LU12 Atomansvarighetslagen m.m.
          </note>
          <note>
            1991/92:LU13 Ändring i utsökningsbalken, m.m.
          </note>
          <note>
            Socialförsäkringsutskottets betänkanden
          </note>
          <note>
            1991/92:SfU3 Ersättningar till sjukvårdshuvudmännen
          </note>
          <note>
            1991/92:SfU4 Utlänningsnämnd m.m.
          </note>
          <note>
            Kulturutskottets betänkanden
          </note>
          <note>
            1991/92:KrU6 Övergripande kulturmiljöfrågor
          </note>
          <note>
            1991/92:KrU7 Skadeinventering på kulturmiljöområdet
          </note>
          <note>
            1991/92:KrU8 Tornedalsfrågor
          </note>
          <note>
            Trafikutskottets betänkande
          </note>
          <note>
            1991/92:TU3 Yrkestrafikfrågor och riksfärdtjänst
          </note>
          <note>
            Jordbruksutskottets betänkande
          </note>
          <note>
            1991/92:JoU6 Trädgårdsnäringen
          </note>
          <note>
            Näringsutskottets betänkande
          </note>
          <note>
            1991/92:NU7 Återvinning
          </note>
          <note>
            11 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 28 november
          </note>
          <note>
            1991/92:56 av Hans Göran Franck (s) till statsrådet
          </note>
          <note>
            Alf Svensson om mänskliga rättigheter m.m. i
          </note>
          <note>
            Baltikum:
          </note>
          <note>
            Den 10 september 1991 tillskrev jag utrikesdepartementet, rättsavdelningen,
            i anledning av en notis i en morgontidning.
          </note>
          <note>
            Tidningen återgav ett telegram från New York (TT-
          </note>
          <note>
            AFP):
          </note>
          <note>
            ''Litauens nya regering har börjat ogilitgförklara domarna mot
            tusentals människor som dömts som nazistiska krigsförbrytare av
            sovjetiska domstolar, rapporterade New York Times på torsdagen.
          </note>
          <note>
            Litauens chefsåklagare Arturas Paulauskas sa i en intervju i
            Vilnius att hans kontor frikänt mer än
          </note>
          <note>
            1 000 personer, och räknade med att ogiltigförklara några tusen
            domar till. Rapporter har väckt bestörtning bland judiska organisationer
            i USA och
          </note>
          <note>
            Israel, skrev tidningen.''
          </note>
          <note>
            Jag begärde att få närmare information om de lämnade tidningsuppgifterna.
          </note>
          <note>
            Den 17 september 1991 fick jag svar från utrikesdepartementet
            som meddelade att uppgiften i New York Times om att Litauen skulle
            ha rehabiliterat krigsförbrytare hade föranlett ett uttalande
            den 9 september från ordföranden i
          </note>
          <note>
            Litauens högsta råd (Supreme Council).
          </note>
          <note>
            I pressmeddelandet sades bl.a. att rehabilitering av krigsförbrytare
            är förbjuden enligt en lag från den
          </note>
          <note>
            2 maj 1990. På grund av denna bestämmelse har nära 500 ansökningar
            om rehabilitering avslagits, enligt UD-svaret. (Uppgiften förefaller
            felaktig, då det i själva pressmeddelandets engelska text sägs
            att ''the republic of Lithauania have refused to rehabilitate
            approximately 50 people''.)
          </note>
          <note>
            I pressmeddelandet sades vidare att personer som deltog i massakrer
            och tortyr liksom i folkmordshandlingar kan inte enligt lagen
            bli rehabiliterade. Det medgavs dock att misstag har gjorts ''because
            the prosecuter general based its conclusions exclusively on material
            it had at its disposition -- material furnished by the USSR
          </note>
          <note>
            KGB -- and irresponsibly relied upon it''.
          </note>
          <note>
            Det är väl dokumenterat att folkmordshandlingar förekom i mycket
            stor skala under naziockupationen i Baltikum främst mot den judiska
            befolkningen. Det råder emellertid i dag en bristande kunskap
            på många håll om vad som inträffade under ockupationen i Litauen
            och i övriga baltiska länder.
          </note>
          <note>
            Någon redovisning av namn på rehabiliterade personer har ännu
            inte offentliggjorts.
          </note>
          <note>
            Framställningar därom har gjorts bl.a. av Simon
          </note>
          <note>
            Wiesentahl, vars undersökningsinstitut har ett mycket omfattande
            och kvalificerat material beträffande krigsförbrytelser och krigsförbrytare
            under andra världskriget.
          </note>
          <note>
            Även andra händelser i de baltiska staterna har väckt oro, bl.a.
            en växande antisemitism och annan rasism, nazistiska aktiviteter
            och sammankomster där gamla SS-officerare spelar en aktiv roll.
            Dessa problem i Baltikum får bedömas som mer allvarliga än i andra
            demokratiska länder beroende på att den demokratiska rörelsen
            är ny och har vida mindre styrka än i etablerade demokratier.
            Det är därför av största vikt att demokratin och rörelsen för
            mänskliga rättigheter i Baltikum får allt tänkbart stöd. Det är
            nödvändigt att Sverige markerar de krav som Sverige ställer på
            demokrati och respekt för mänskliga rättigheter i vårt bistånd
            och våra relationer med de baltiska staterna.
          </note>
          <note>
            I anledning härav får jag ställa följande frågor till statsrådet
            Alf Svensson:
          </note>
          <note>
            1. Vilken inriktning och omfattning hade krigsförbrytelserna
            i Baltikum under ockupationstiden, särskilt med avseende på den
            judiska befolkningen?
          </note>
          <note>
            2. I vilken utsträckning har krigsförbrytare rehabiliterats i
            de baltiska staterna?
          </note>
          <note>
            3. Har regeringen begärt att få listor över samtliga personer
            som rehabiliterats, så att en granskning kan göras om dessa personers
            bakgrund och förehavanden under ockupationstiden?
          </note>
          <note>
            4. Förekommer oroväckande nazistiska, antisemitiska minoritetsfientliga
            och/eller högerextremistiska aktiviteter i Baltikum och i så fall
            i vilken omfattning?
          </note>
          <note>
            5. Vilka åtgärder avser regeringen att vidta för att hävda folkrättsliga
            och mänskligrättsliga intressen i våra relationer med de baltiska
            länderna?
          </note>
          <note>
            6. Vilken betydelse har förekommande kränkningar av folkrätten
            och de mänskliga rättigheterna i Baltikum för vår biståndspolitik?
          </note>
          <note type="speaker">
            1991/92:57 av Leo Persson (s) till arbetsmarknadsministern om
            vissa statliga verks regionala förvaltningar:
          </note>
          <note>
            Innevarande höst har posten, televerket och vägverket var för
            sig beslutat organisera om sina regionala förvaltningar i landet.
            Färre och därmed större regioner, olika för vart och ett av verken,
            har bildats.
          </note>
          <note>
            För Kopparbergs läns del innebär besluten att samtliga tre verks
            regionala förvaltningar lämnar länet. Posten och televerket lokaliserar
            regionförvaltningarna för den region Kopparbergs län tillhör till
            Karlstad, medan vägverket hamnar i
          </note>
          <note>
            Sundsvall och Östersund.
          </note>
          <note>
            Televerkets och vägverkets regionala delar ligger i dag i Falun.
            Posten finns i Borlänge. Antalet sysselsatta i de tre verkens
            regionförvaltningar i länet beräknas genom omorganisationen minska
            med ca 250 personer.
          </note>
          <note>
            Kopparbergs län förlorar således genom separata beslut i tre
            skilda verks styrelser ett stort antal arbetstillfällen. Det är
            allvarligt i sig. Ännu allvarligare anser jag det vara att sådana
            beslut kan, som i det här fallet, leda till att ur regionalpolitisk
            synvinkel viktiga funktioner försvinner från orter som hittills
            varit föremål för utlokalisering av kvalificerad tjänsteverksamhet
            av just regionalpolitiska skäl.
          </note>
          <note>
            Vad gäller vägverket vill jag erinra om att förändringen av organisationen
            förväntas innebära att ytterligare ca 300 arbetstillfällen försvinner
            vid huvudkontoret i Borlänge.
          </note>
          <note>
            Kring de utlokaliserade trafikverken, banverket, trafiksäkerhetsverket
            och vägverket, pågår inom högskolan Falun/Borlänge en uppbyggnad
            av utbildning och forskning inom transportområdet, en för denna
            region mycket angelägen satsning som nu äventyras om krympningarna
            tillåts att bli för stora.
          </note>
          <note>
            De gjorda satsningarna har haft stor betydelse och bidragit till
            att Dalarna hävdat sig väl. Situationen är nu helt annorlunda.
            Bortfallet av arbetstillfällen i länet till följd av de tre verkens
            beslut utgör i sig en del i en större problematik i Dalarna. Jag
            vill därför göra arbetsmarknadsministern uppmärksam på de snabbt
            växande problemen allmänt sett på arbetsmarknaden i Dalarna. Tillsammans
            med
          </note>
          <note>
            Gävleborg och Norrbotten är nu den öppna arbetslösheten i länet
            högst i landet. Ett annat mått på problemens omfattning är att
            ca 6 000 anställda totalt finns i företag med fler än tio anställda
            där varsel lagts eller som gått i konkurs 1990--1991 i länet.
          </note>
          <note>
            Med hänvisning till ovanstående vill jag fråga arbetsmarknadsministern:
          </note>
          <note>
            1. Anser arbetsmarknadsministern det rätt att överlåta lokaliseringsbesluten
            på de statliga verken i sådana fall där staten tidigare medverkat
            till utlokalisering av s.k. kvalificerad verksamhet just av regionalpolitiska
            skäl?
          </note>
          <note>
            2. Anser arbetsmarknadsministern att tillräckligt samråd existerar
            vid analys av sysselsättningseffekterna då flera verk samtidigt
            i egna organisationsbeslut omlokaliserar sin verksamhet?
          </note>
          <note>
            3. Anser arbetsmarknadsministern att det behövs nya regler för
            beslut om förändringar i statliga verks regionala organisation
            i fortsättningen?
          </note>
          <note>
            4. Avser arbetsmarknadsministern att kompensera bortfallet av
            sysselsättningstillfällen som ovan angivna verk aviserat att minska?
          </note>
          <note>
            5. Avser arbetsmarknadsministern att anvisa ytterligare medel
            till Dalarnas förfogande för åtgärder för att dämpa effekterna
            av den nu rådande lågkonjunktur som nu sammanfaller med verkens
            omstrukturering och gör situationen än värre?
          </note>
          <note>
            1991/92:58 av Inger Lundberg (s) till statsrådet
          </note>
          <note>
            Beatrice Ask om moralsynen i skolans läroplan:
          </note>
          <note>
            I regeringsdeklarationen framhålls att
          </note>
          <note>
            ''en av skolans viktigaste uppgifter är att skapa respekt för
            och vidareutveckla demokratins principer om tolerans, samverkan
            och likaberättigande. Skolan skall väcka respekt för sanning och
            rätt, för människans egenvärde och människolivets okränkbarhet.
            Den personliga integriteten får inte kränkas.''
          </note>
          <note>
            Också i andra avsnitt i regeringsförklaringen betonas vikten
            av moral och etik i mänsklig samlevnad.
          </note>
          <note>
            Skolministern och andra företrädare för regeringen har i olika
            sammanhang betonat vikten av etisk fostran av de unga i samverkan
            mellan hem och skola.
          </note>
          <note>
            Det är därför med stor förvåning vi läser statsministerns svar
            på fråga om moraliska och etiska aspekter på vissa statsråds skatteplanering.
          </note>
          <note>
            Statsministern ombeds inte kommentera lagligheten i de aktuella
            ärendena utan moraliska aspekter på dem. Svaret gavs under riksdagens
            allmänna frågestund den 14 november i år:
          </note>
          <note>
            ''Människor skall följa lagar i alla tänkbara hänseenden. Det
            gäller alldeles oavsett om det är skattelag, trafiklag eller någon
            annan lag. Bryter man mot lagen, skall det inskärpas vad det innebär.
          </note>
          <note>
            Däremot försöker vi alla på ett eller annat sätt att sköta vår
            ekonomi på sådant sätt att vi både betalar den skatt vi skall
            betala och inte betalar mer skatt än vi faktiskt behöver.
          </note>
          <note>
            Det ligger i den avvägning mellan individ och samhälle, som skall
            finnas i ett rättssamhälle.''
          </note>
          <note>
            Svaret ger ett otvetydigt intryck av att vår relation till varandra
            och samhället enbart beror av vilka restriktioner lagarna sätter
            och att så länge vi rör oss inom de ramar lagstiftningen sätter
            är också vårt agerande moraliskt och etiskt riktigt.
          </note>
          <note>
            Dagens läroplan tolkar moral långt djupare och starkare än de
            yttre ramar, som en strikt lagstiftning kan ställa. Vi kan aldrig
            lagstifta om solidaritet, omsorg och kärlek till nästan, men den
            moralsyn hem och skola ger barn och unga måste ha en mer helgjuten
            innebörd än den statsministern ger uttryck för i sitt svar.
          </note>
          <note>
            Avser skolministern att den kommande läroplanen skall uttrycka
            den snäva moralsyn, som statsministern gett uttryck för i sitt
            svar?
          </note>
          <note>
            Är ovanstående citat ett uttryck för att regeringen vill avskilja
            å ena sidan en moralsyn innefattande djupt mänskligt ansvar i
            den ''lilla världen'', familjen, vännerna och den egna arbetsplatsen
            medan vårt agerande i ''den stora världen'', samhället, det nationella
            och internationella, bara skall begränsas av de formella begränsningar
            lagstiftningen ställer?
          </note>
          <note type="speaker">
            1991/92:59 av Pär Granstedt (c) till utrikesministern om sanktioner
            mot Sydafrika:
          </note>
          <note>
            Utvecklingen i södra Afrika har positiva inslag. Det finns anledning
            att hoppas på att de förhandlingar som nu pågår mellan den vita
            minoritetsregimen och i första hand ANC kommer att leda till att
            apartheidsystemet avvecklas och Sydafrika får ett demokratiskt
            styrelseskick.
          </note>
          <note>
            Samtidigt finns det också skrämmande företeelser som skapar allvarlig
            tveksamhet om regimens intentioner. Dit hör naturligtvis det ''svarta
            våldet''
          </note>
          <note>
            som underlättas och t.o.m. tycks provoceras av myndigheterna.
            Dit hör också Renamo gerillans härjningar i Moçambique.
          </note>
          <note>
            Renamo gerillan bedriver en terrorverksamhet i
          </note>
          <note>
            Moçambique med sällsynt grymhet. Den politiska plattformen är
            oklar. Trots att Frelimo regimen i
          </note>
          <note>
            Moçambique är i färd med att tillfredsställa det som angivits
            som Renamos huvudkrav, nämligen etablerandet av ett demokratiskt
            flerpartisystem och en öppen ekonomi, har det varit omöjligt att
            etablera någon fungerande förhandlingsrelation med gerillan. Under
            tiden pågår det förödande kriget som förlamar alla möjligheter
            att angripa landets trängande ekonomiska problem.
          </note>
          <note>
            Det är uppenbart att Renamos verksamhet är helt beroende av stöd
            från Sydafrika. Stödet till
          </note>
          <note>
            Renamo var från början ett led i Sydafrikas destabiliseringspolitik
            mot de av svarta styrda grannstaterna. Den sydafrikanska regeringen
            har senare i avtal förbundit sig att inte stödja Renamo.
          </note>
          <note>
            Det finns skäl att misstänka att man bryter mot detta åtagande.
            Under alla omständigheter står det klart att Sydafrika skulle
            ha goda möjligheter att stoppa flödet av förnödenheter som går
            över gränsen till Renamo i Moçambique, men underlåter att göra
            detta. Den sydafrikanska regeringen bär därför ett stort ansvar
            för det fortsätta våldet i Moçambique.
          </note>
          <note>
            Regeringen har tagit initiativet till en prövning av den svenska
            sanktionspolitiken när det gäller
          </note>
          <note>
            Sydafrika. Det är rimligt att vi i ljuset av händelseutvecklingen
            tar upp frågan om i vilken takt och på vilka villkor vi kan lyfta
            sanktionerna.
          </note>
          <note>
            Det är dock angeläget att i dessa överväganden tas med, inte
            bara den inre utvecklingen i landet utan också Sydafrikas uppträdande
            i regionen. Sverige borde alltså, tillsammans med andra länder,
            kräva att Sydafrika aktivt förhindrar fortsatt stöd till
          </note>
          <note>
            Renamo gerillan, som ett villkor för att avveckla sanktionerna.
          </note>
          <note>
            Med hänvisning till det anförda hemställer jag att få ställa
            följande fråga till utrikesministern:
          </note>
          <note>
            Är utrikesministern beredd att verka för att frågan om stödet
            från Sydafrika till terrorverksamhet i
          </note>
          <note>
            Moçambique beaktas vid överväganden om att avveckla sanktionerna
            mot Sydafrika?
          </note>
          <note>
            12 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 27 november
          </note>
          <note>
            1991/92:213 av Sigrid Bolkeus (s) till justitieministern om kriminalvårdsanstalterna
            i
          </note>
          <note>
            Gävle och Hudiksvall:
          </note>
          <note>
            Kriminalvårdsstyrelsen har i sin anslagsframställning för budgetåret
            1992/93
          </note>
          <note>
            föreslagit en utbyggnad av Gävlefängelset.
          </note>
          <note>
            Regeringen har beslutat att den slutna lokalanstalten i Gävle
            får en ny paviljong med 24
          </note>
          <note>
            platser som skall användas för narkotikamissbrukare.
          </note>
          <note>
            Får utbyggnaden av Gävlefängelset till följd att lokalanstalten
            i Hudiksvall läggs ned?
          </note>
          <note>
            den 28 november
          </note>
          <note type="speaker">
            1991/92:214 av Ingela Mårtensson (fp) till utrikesministern om
            anslagen till fredsorganisationerna:
          </note>
          <note>
            Folkrörelsernas engagemang och medverkan i den säkerhetspolitiska
            debatten och studiearbetet är relativt unikt för vårt land. Alla
            erfarenheter säger att icke-statliga organ kan medvrka till att
            förtydliga bilden av svensk säkerhetspolitik och nedrustningssträvanden.
          </note>
          <note>
            Utifrån dessa konstateranden beslöt riksdagen 1987
          </note>
          <note>
            att etappvis höja anslaget för information om fred och nedrustning.
            Som riktpunkt för medelsanvisningen angavs en promille av försvarskostnaderna.
          </note>
          <note>
            I massmedia har de senaste dagarna angivits att försvarsanslagen
            kommer att öka med 7--9
          </note>
          <note>
            miljarder de närmaste åren.
          </note>
          <note>
            Mot denna bakgrund vill jag fråga utrikesministern:
          </note>
          <note>
            Avser utrikesministern att föreslå att anslaget för fredsorganisationerna
            skall öka i samma takt som försvarsanslagen?
          </note>
          <note>
            1991/92:215 av Inga-Britt Johansson (s) till civilministern om
            förtroendet för miljömärkningen:
          </note>
          <note>
            Miljömärkning kan bli ett viktigt komplement till andra styrmedel
            på miljöområdet. Det är viktigt att konsumenterna kan få en fullvärdig
            information så att man kan välja varor som är mindre miljöskadliga.
            I Sverige utförs det praktiska arbetet av standardiseringskommissionen.
            Under de senaste dagarna har det avslöjats att en konsult som
            arbetat på uppdrag av kommissionen skiljts från sina arbetsuppgifter
            på grund av sitt engagemang hos Svenska naturskyddsföreningen.
            Det är angeläget att medborgarnas förtroende för miljömärkningen
            återställs. Det är därför viktigt att få klarlagt vilken inställning
            som civilministern, som är ytterst ansvarigt statsråd, har beträffande
            den uppkomna situationen.
          </note>
          <note>
            Jag vill fråga civilministern:
          </note>
          <note>
            Vilka åtgärder har civilministern vidtagit mot bakgrund av den
            uppkomna situationen kring miljömärkningen och standardiseringskommissionens
            handläggning av teknisk rådgivning?
          </note>
          <note>
            1991/92:216 av Leo Persson (s) till arbetsmarknadsministern om
            stöd till Älvdalen och
          </note>
          <note>
            Malung:
          </note>
          <note>
            Älvdalens och Malungs kommuner är de två sydligaste kommunerna
            i det västsvenska skogslandet. Såväl turistnäringen som övrigt
            näringsliv har stora problem. Den kraftiga nedgången i industrisysselsättningen
            gör att behovet av statligt stöd ökar.
          </note>
          <note>
            Vad avser arbetsmarknadsministern att föreslå med anledning av
            Malungs och Älvdalens kommuners begäran om ändring av stödområdeskategori
            från stödområde 2 till stödområde 1?
          </note>
          <note type="speaker">
            1991/92:217 av Margitta Edgren (fp) till socialministern om folkhälsoinstitutet:
          </note>
          <note>
            Organisationskommittén för folkhälsoinstitutet har fått ytterligare
            ett halvt år på sig för att komma med sina förslag.
          </note>
          <note>
            Det behövs säkert för att komma fram till arbetsuppgifter, organisation
            och bemanning för institutet. Det är däremot inte bra för dem
            som hoppas få institutet lokaliserat till sin ort. Så anser t.ex.
            jag och flera med mig att Malmö vore en lämplig plats för folkhälsoinstitutet
            eftersom det i
          </note>
          <note>
            Malmö/Lund/Dalby finns de vetenskapligt kreativa miljöer som
            ett nytt institut kan knyta an till. Därtill kommer det önskväda
            i att sprida myndigheter utanför Stockholm--Mälardalsområdet.
          </note>
          <note>
            Med anledning av det ovan anförda vill jag fråga socialministern:
          </note>
          <note>
            Vilka överväganden avser socialministern att göra inför beslutet
            om lokalisering av folkhälsoinstitutet?
          </note>
          <note>
            1991/92:218 av Inge Carlsson (s) till arbetsmarknadsministern
            om länsarbetsnämnden i
          </note>
          <note>
            Östergötlands län:
          </note>
          <note>
            I valrörelsen utlovades från de fyra borgerliga regeringspartiernas
            sida att AMS skulle få de extra medel man begärt. Länsarbetsnämnderna
            har planerat sina åtgärder därefter. Regeringens förslag till
            riksdagen innebär dock att AMS bara får hälften av utlovade medel.
            Det innebär att länsarbetsnämnden i Östergötland i vår får kraftigt
            minska antalet personer i aktiva åtgärder. Enligt uppgifter i
            massmedia erkänner nu arbetsmarknadsministern att regeringen har
            räknat fel på kostnaderna för dessa åtgärder. Vi socialdemokrater
            har föreslagit att AMS ska få ytterligare 970 milj.kr.
          </note>
          <note>
            Innebär detta att arbetsmarknadsministern nu tillstyrker vårt
            förslag om mer resurser till AMS så att länsarbetsnämnden i Östergötland
            kan genomföra de planerade åtgärderna?
          </note>
          <note>
            1991/92:219 av Hugo Bergdahl (fp) till miljöministern om hoten
            från svavelutsläppen på
          </note>
          <note>
            Kolahalvön:
          </note>
          <note>
            Skogarna har utplånas, fiskarna har ändrat färg, lavarna har
            försvunnit och bären innehåller 500
          </note>
          <note>
            gånger mer nickel än normalt. Så beskrivs den pågående miljökatastrofen
            på Kolahalvön i sovjetisk press. Enligt en forskningsrapport från
            finska skogsforskningsinstitutet i Rovaniemi är finska Lappland
            på väg mot en miljökatastrof orsakad av svavelutsläppen på Kolahalvön.
          </note>
          <note>
            Mätningar av skador från svavelnedfallet i mellersta finska Lappland
            som blev klara i augusti
          </note>
          <note>
            1988 visade att hänglaven har minskat med 50--
          </note>
          <note>
            75 % under loppet av tio år. Rennäringen har drabbats av detta.
            Det kan ta minst tio år för hänglaven att återhämta sig. Svavelnedsläppen
            förväntas också slå hårt mot den finländska vildmarken. Undersökningar
            visar att försurningsnivån i norra Sverige påverkas av industriutsläppen
            från Kolahalvön. Man kan på goda grunder befara att ett allvarligt
            miljöhot också vilar över våra värdefulla naturområden i norra
          </note>
          <note>
            Sverige som följd av de omfattande svavelutsläppen på Kolahalvön.
          </note>
          <note>
            Med anledning av ovanstående vill jag ställa följande fråga:
          </note>
          <note>
            Vilka åtgärder avser regeringen vidtaga för att avvärja hoten
            mot miljön i Sverige med anledning av de omfattande svavelutsläppen
            på Kolahalvön?
          </note>
          <note type="speaker">
            1991/92:220 av Lennart Fremling (fp) till kommunikationsministern
            om fordonskungörelsens bestämmelser om mobilkranar:
          </note>
          <note>
            Enligt förordning 1990:1201 om ändring i fordonskungörelsen gäller
            vissa specialbestämmelser för mobilkranar som kan lyfta mer än
            10 ton. Denna tiotonsgräns bygger på proposition 1990/91:35.
          </note>
          <note>
            Det finns intressenter som vill låta även mindre mobilkranar
            komma i åtnjutande av dessa förmånligare regler. I så fall skulle
            vi nu få fler fordon som det skulle kunna bli svårt att anpassa
            till kommande Europaharmoniserade regler.
          </note>
          <note>
            Mot denna bakgrund vill jag fråga kommunikationsministern om
            regeringen avser att ändra tiotonsgränsen efter en förnyad riksdagsbehandling?
          </note>
          <note type="speaker">
            1991/92:221 av Odd Engström (s) till bostadsministern om villkoren
            för turkbulgarer som tvingats återvända till Bulgarien:
          </note>
          <note>
            Hur har regeringen låtit informera sig om villkoren för de turkbulgarer
            som inte fått stanna i Sverige utan återvänt till Bulgarien, och
            i så fall vilka slutsatser drar regeringen med anledning härav?
          </note>
          <note type="speaker">
            1991/92:222 av Stefan Attefall (kds) till arbetsmarknadsministern
            om sänkta socialavgifter som regionalpolitiskt instrument:
          </note>
          <note>
            I regeringsförklaringen skriver den nya regeringen följande:
            ''Sänkningen av socialavgifterna kommer att vidgas till större
            deler av Norrlands inland och omfatta fler verksamheter än i dag.''
          </note>
          <note>
            Enligt mångas uppfattning bör i första hand fler verksamheter
            i stödområde 1 omfattas av sänkta socialavgifter innan det geografiska
            området utvidgas. Därigenom prioriteras i ett kärvt ekonomiskt
            läge de områden som har de största problemen med sysselsättning
            och utflyttning.
          </note>
          <note>
            Jag vill med anledning av ovanstående fråga arbetsmarknadsministern
            på vilket sätt regeringen tänker utveckla systemet med sänkta
            socialavgifter som ett regionalpolitiskt instrument.
          </note>
          <note>
            den 29 november
          </note>
          <note>
            1991/92:223 av Per Stenmarck (m) till statsrådet
          </note>
          <note>
            Görel Thurdin om sandsugningen utanför
          </note>
          <note>
            Falsterbonäset:
          </note>
          <note>
            Sedan flera år tillbaka bedrivs sandsugning utanför
          </note>
          <note>
            Falsterbonäset. Detta sker efter tillstånd av
          </note>
          <note>
            Sveriges Geologiska Undersökning (SGU). En förutsättning för
            verksamheten är att inga hål eller gropar får göras i havsbotten.
            Trots detta har emellertid stora hål skapats. I dessa bildas svavelväte
            där fiskar och andra djur dör.
          </note>
          <note>
            Under senare år har också stora mängder sand försvunnit från
            stränderna. Sedan 1987 har stranden inom vissa områden dragit
            sig tillbaka tio meter. Att sandsugningen är en bidragande orsak
            till detta är allt fler överens om.
          </note>
          <note>
            De nuvarande tillstånden att bedriva sandsugning vid Västra Haken
            och Sandflyttan utanför
          </note>
          <note>
            Falsterbonäset går ut under 1992. Det är viktigt att dessa tillstånd
            inte förlängs.
          </note>
          <note>
            Är regeringen beredd att medverka till att ytterligare sandsugning
            inom området utanför
          </note>
          <note>
            Falsterbonäset inte skall bedrivas efter den nuvarande koncessionstidens
            utgång?
          </note>
          <note type="speaker">
            1991/92:224 av Mona Sahlin (s) till arbetsmarknadsministern om
            ungdomsarbetslösheten:
          </note>
          <note>
            Så sent som den 14 november i år sade arbetsmarknadsministern
            i riksdagen att han hade bra kontroll på ungdomarna i åldern 16--19
            år.
          </note>
          <note>
            Arbetslösheten bland dessa var då 9,2 %. Därefter har arbetsmarknadsministern
            talat om att sänka ungdomslönerna och försämra anställningstryggheten
            för att skapa jobb åt ungdomarna.
          </note>
          <note>
            Mot den här bakgrunden skulle jag vilja ställa följande fråga
            till arbetsmarknadsministern:
          </note>
          <note>
            På vilket sätt anser arbetsmarknadsministern att sänkta ungdomslöner
            och försämrad anställningstrygghet skapar fler jobb åt arbetslösa
            ungdomar?
          </note>
          <note type="speaker">
            1991/92:225 av Christina Linderholm (c) till utbildningsministern
            om föräldrainflytandet i skolan:
          </note>
          <note>
            I proposition 1990/91:18 om ansvaret för skolan står följande:
          </note>
          <note>
            ''Om möjligheten att påverka inte bara skall bli skenbar och
            formell måste det finnas ett reellt utrymme för inflytande. Därför
            fordras det ställningstaganden på både politisk nivå i kommunen
            och av skolledningen till framför allt innehållet i föräldra-
            och elevinflytandet.''
          </note>
          <note>
            I utbildningsutskottets betänkande UbU 1990/91:4
          </note>
          <note>
            om ansvaret för skolan kan man läsa följande:
          </note>
          <note>
            ''Skolan bör vara öppen för föräldrarnas delaktighet och inflytande
            och stimulera deras engagemang i barnens lärande.''
          </note>
          <note>
            Trots dessa tydliga markeringar finns ingenting om föräldrars
            rätt till delaktighet och inflytande i den förordning som den
            förra regeringen utfärdade i juli med anledning av riksdagens
            beslut. Däremot finns elevernas rätt till inflytande inskrivet.
          </note>
          <note>
            Med hänvisning till ovanstående vill jag fråga:
          </note>
          <note>
            Vilka åtgärder tänker skolministern vidta för att rätta till
            det begångna misstaget?
          </note>
          <note type="speaker">
            1991/92:226 av Kent Carlsson (s) till utrikesministern om Slovenien
            och Kroatien:
          </note>
          <note>
            Utrikesministern sade i ett frågesvar den 5
          </note>
          <note>
            november 1991 att huvudskälet till att Sverige avvaktar med erkännandet
            av Slovenien och
          </note>
          <note>
            Kroatien ''... är hänsynen till EGs fredsansträngningar''.
          </note>
          <note>
            Den tyska förbundskanslern Helmut Kohl deklarerade den 27/11
            att förbundsrepubliken
          </note>
          <note>
            Tyskland innan jul kommer att erkänna Slovenien och Kroatien
            som självständiga stater. Han uppmanade också andra stater att
            följa Tysklands exempel. Tysklands förändrade inställning måste
            tolkas som att man nu inte ser någon möjlighet att via EG skapa
            fred mellan Kroatien och Serbien.
          </note>
          <note>
            Sverige bör omedelbart erkänna Slovenien och
          </note>
          <note>
            Kroatien som självständiga stater. Ur folkrättslig synpunkt finns
            ingenting som hindrar ett svenskt erkännande.
          </note>
          <note>
            Ett svenskt erkännande skulle aktivt kunna bidra till att skynda
            på fredsprocessen. Pressen på
          </note>
          <note>
            Serbien att sluta sina våldshandlingar mot Kroatien ökar desto
            fler länder som erkänner Kroatien och därmed tydliggör att man
            ser Serbiens agerande som ett angreppskrig.
          </note>
          <note>
            Jag vill därför fråga utrikesministern:
          </note>
          <note>
            Är regeringen nu beredd att erkänna Slovenien och
          </note>
          <note>
            Kroatien som självständiga stater?
          </note>
          <note type="speaker">
            1991/92:227 av Rolf L Nilson (v) till utrikesministern om exportkreditgarantier
            för investeringar i Östeuropa:
          </note>
          <note>
            Det hävdas från industrihåll att svenska företag riskerar att
            halka efter i konkurrensen på de nya marknaderna i östra Europa.
            Dessa stater har nu stora behov av industriella investeringar
            och där kan svenska företag göra betydande insatser.
          </note>
          <note>
            Problemet är att den svenska staten inte ger några exportkreditgarantier.
          </note>
          <note>
            Jag vill därför fråga näringsministern:
          </note>
          <note>
            Avser näringsministern att ta några initiativ för att ge exportkreditgarantier
            för investeringar i
          </note>
          <note>
            Östeuropa?
          </note>
          <note type="speaker">
            1991/92:228 av Pär Granstedt (c) till utrikesministern om svenska
            företags möjligheter att delta i uppbyggnadsarbetet i Sovjet:
          </note>
          <note>
            Enligt uppgifter i massmedia omintetgörs svenska exportaffärer
            till olika republiker inom
          </note>
          <note>
            Sovjetunionen på grund av brist på biståndskrediter. I stället
            väljer svenska företag att anlita dotterbolag i andra europeiska
            länder där kreditmöjligheterna är bättre.
          </note>
          <note>
            Vilka åtgärder är regeringen beredd att vidta för att öka möjligheterna
            för svenska företag att delta i uppbyggnadsarbetet i Sovjetunionen.
          </note>
          <note>
            1991/92:229 av Siw Persson (fp) till statsrådet Görel
          </note>
          <note>
            Thurdin om åtgärder för att skydda ytterligare älvsträckor:
          </note>
          <note>
            I regeringsförklaringen utlovade regeringen bl.a.
          </note>
          <note>
            att fler älvsträckor skulle undantas från vattenkraftsutbyggnad.
            Nu har redan flera månader gått och något propositionsförslag
            föreligger inte och har heller inte aviserats.
          </note>
          <note>
            Med anledning av ovanstående vill jag ställa följande fråga till
            statsrådet:
          </note>
          <note>
            När avser regeringen lägga en proposition om skydd av ytterligare
            älvsträckor enligt naturresurslagen?
          </note>
          <note type="speaker">
            1991/92:230 av Lennart Daléus (c) till civilministen om miljömärkningsstyrelsen:
          </note>
          <note>
            Miljömärkningen är ett viktigt inslag i miljöarbetet.
          </note>
          <note>
            Avser regeringen att ge miljömärkningsstyrelsen förutsättningar
            att bedriva ett effektivt och framgångsrikt miljömärkningsarbete?
          </note>
          <note type="speaker">
            1991/92:231 av Kjell Ericsson (c) till jordbruksministern om
            jordbruket i norra Sverige:
          </note>
          <note>
            Jordbruksnäringen i vårt land i allmänhet och skogs- och mellanbygderna
            i synnerhet är inne i en bekymmersam period med bl.a. svag lönsamhet.
          </note>
          <note>
            Vid riksdagsbeslutet i juni 1990 fastslogs att jordbruket i norra
            Sverige inte skulle tillåtas få någon nämnvärd försämrad lönsamhet.
            Trots detta har lönsamheten försämrats på ett mycket påtagligt
            sätt. Detta har i sin tur lett till att många brukare slutat med
            jordbruksdriften bl.a. i mitt hemlän
          </note>
          <note>
            Värmland. Den senaste i raden är Sälboda Säteri utanför Arvika
            med 190 mjölkkor och därmed
          </note>
          <note>
            Värmlands största mjölproducent, som aviserat att man skall sluta
            i maj nästa år på grund av allt för dålig lönsamhet. Mjölkproduktionen
            i norra
          </note>
          <note>
            Sverige har sjunkit mycket kraftigt under senare år, vilket är
            allvarligt både för jordbruksnäringen och för förädlingsindustrin.
          </note>
          <note>
            Vid årets riksdagsbehandling av stödet till jordbruket i norra
            Sverige tillsattes en kommitté som skulle göra en översyn av detta
            stöd.
          </note>
          <note>
            Min fråga till statsrådet är därför: Kommer regeringen att lägga
            fram förslag som kan förbättra villkoren och därmed skapa framtidstro
            för jordbruket i norra Sverige?
          </note>
          <note type="speaker">
            1991/92:232 av Tage Påhlsson (c) till försvarsministern om Sollefteå
            garnison:
          </note>
          <note>
            Nyligen framlades försvarets sparförslag, innebärande bl.a. avveckling
            av Sollefteå garnision med regementena I 21 och T 3. Ingenstans
            i landet kommer en nedläggning att drabba så hårt som i
          </note>
          <note>
            Sollefteå. Kommunens framtid hotas allvarligt --
          </note>
          <note>
            direkt försvinner ca 750 jobb och indirekt över
          </note>
          <note>
            2 000.
          </note>
          <note>
            Regionalpolitiskt är detta inte acceptabelt, och det har i diskussionen
            förts fram andra nedläggningsalternativ med sannolikt mindre dramatiska
            effekter. Ett exempel är Umeå, där en regementsnedläggning inte
            skulle bli lika kännbar.
          </note>
          <note>
            Enligt uppgift är det ur försvarsstrategisk synvinkel egalt om
            garnisonen i Sollefteå eller Umeå bevaras.
          </note>
          <note>
            Min fråga till försvarsministern är därför:
          </note>
          <note>
            Är regeringen beredd att pröva försvarets sparförslag från såväl
            försvars- som regionalpolitiska synpunkter och därmed ta hänsyn
            till de utomordentligt svåra konsekvenserna en nedläggning av
            Sollefteå garnison skulle få för kommunen?
          </note>
          <note>
            1991/92:233 av Ingvar Eriksson (m) till kommunikationsministern
            om västkustbana och
          </note>
          <note>
            Ängelholm:
          </note>
          <note>
            Satsningarna i det svenska järnvägsnätet är en riktig och framtidsinriktad
            åtgärd. Planering och projektering av västkustbanans upprustning
            med dubbelspår, tunnel genom Hallandsåsen, dragning genom Ängelholm
            är inne i ett intensivskede.
          </note>
          <note>
            Ett flertal förslag för genomfarten av Ängelholm har nu presenterats.
            Alla synes på ett eller annat sätt komma att medföra negativa
            effekter i miljön.
          </note>
          <note>
            Hur avser kommunikationsministern att medverka till att miljökonsekvenserna
            blir allsidigt belysta?
          </note>
          <note>
            1991/92:234 av Gullan Lindblad (m) till utbildningsministern
            om behörigheten för utländska tandläkare, m.m.:
          </note>
          <note>
            Det är viktigt att invandrare som genomgått en kvalificerad utbildning
            i sitt hemland så snart som möjligt kan arbeta i sitt yrke sedan
            de kommit till
          </note>
          <note>
            Sverige. UHÄ har bl.a. som uppgift att finna vägar för s.k. ekvivalering
            av olika akademiska utbildningar.
          </note>
          <note>
            Utländska tandläkare med fullgjord utbildning och lång praktisk
            erfarenhet har svårigheter att få behörighet att utöva sitt yrke
            i Sverige. Utöver kunskaper i svenska språket och svenska författningar
            måste de genomgå ytterligare tre års utbildning i Sverige varpå
            följer ett års allmäntjänstgöring.
          </note>
          <note>
            Är utbildningsministern beredd att företa en översyn vad gäller
            kraven för kompletterande utbildning för utländska tandläkare
            liksom för övriga yrken inom hälso- och sjukvården?
          </note>
          <note type="speaker">
            1991/92:235 av Gullan Lindblad (m) till justitieministern om
            pornografisk framställnings straffbarhet:
          </note>
          <note>
            Helt nyligen friade JK en mycket rå och för kvinnor kränkande
            serie i en känd porrtidning därför att det för straffbarhet krävs
            att de anmälda bilderna skall innehålla sexuellt våld eller tvång.
          </note>
          <note>
            Enligt en dom i hovrätten för västra Sverige i maj i år ansågs
            ''Fist Fucking'' inte vara sexuellt våld eller tvång i ett mål
            rörande olovlig spridning av videogram med våldsinslag.
          </note>
          <note>
            Uppenbarligen behövs en precisering av begreppet
          </note>
          <note>
            ''sexuellt våld eller tvång'' i pornografiska sammanhang.
          </note>
          <note>
            Vilka åtgärder avser justitieministern vidta för att straffbarhet
            skall gälla för pornografisk framställning av här nämnd art?
          </note>
          <note>
            1991/92:236 av My Persson (m) till statsrådet Ulf
          </note>
          <note>
            Dinkelspiel om information om EG-medlemskap:
          </note>
          <note>
            I regeringsförklaringen slås fast att Sverige är inställt på
            ett EG-medlemskap fr.o.m. 1995.
          </note>
          <note>
            Ett EG-inträde kommer att få stora konsekvenser -- positiva såväl
            som negativa -- för vårt land och vårt folk. Eftersom regeringsförklaringen
            också aviserar en folkomröstning i frågan är det regeringens mening
            att svenska folket skall ges möjlighet att påverka beslutet.
          </note>
          <note>
            I dag saknar många kunskaper om innebörden av ett EG-medlemskap.
            Visserligen erbjuds information från föreningar, organisationer
            och massmedia. Sådan information är dock inte alltid saklig och
            neutral. Inför den kommande folkomröstningen måste det vara regeringens
            ansvar att tillgodose medborgarnas behov av den allsidiga och
            opartiska information som ger var och en möjlighet att självständigt
            kunna bilda sig en åsikt i frågan.
          </note>
          <note>
            Vilka initiativ avser regeringen ta för att ge alla medborgare
            en allsidig och opartisk information inför den aviserade folkomröstningen
            om EG-
          </note>
          <note>
            medlemskap?
          </note>
          <note>
            13 § Kammaren åtskildes kl. 13.26.
          </note>
          <note>
            Förhandlingarna leddes
          </note>
          <note>
            av tredje vice talmannen från sammanträdets början t.o.m. 6 §
            anf. 37 (delvis) och
          </note>
          <note>
            av förste vice talmannen därefter till sammanträdet slut.
          </note>
        </div>
      </body>
    </text>
  </TEI>
</teiCorpus>
