<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--16</head>
          <docDate when="1991-10-25">1991-10-25</docDate>
        </div>
      </front>
      <body>
        <div>
          <note>
            1 § Ledigheter
          </note>
          <note>
            Ulla Tillander (c) hade ansökt om fortsatt ledighet under tiden
            den 1--30 november på grund av sjukdom.
          </note>
          <note>
            Kammaren biföll denna ansökan.
          </note>
          <note>
            Anna Corshammar-Bojerud (c) skulle även i fortsättningen tjänstgöra
            som ersättare för Ulla
          </note>
          <note>
            Tillander.
          </note>
          <note>
            Richard Ulfvengren (nyd) hade ansökt om ledighet under tiden
            den 8 november--den 9 december för
          </note>
          <note>
            FN-uppdrag.
          </note>
          <note>
            Kammaren biföll denna ansökan.
          </note>
          <note>
            Arne Jansson (nyd) skulle tjänstgöra som ersättare för Richard
            Ulfvengren.
          </note>
          <note>
            Charlotte Branting (fp) hade ansökt om ledighet under tiden den
            9 november--den 9 december för
          </note>
          <note>
            FN-uppdrag.
          </note>
          <note>
            Kammaren biföll denna ansökan.
          </note>
          <note>
            Ronny Karlsson (fp) skulle tjänstgöra som ersättare för Charlotte
            Branting.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1991/92:24 till lagutskottet
          </note>
          <note>
            1991/92:26 till justitieutskottet
          </note>
          <note>
            1991/92:28 till skatteutskottet
          </note>
          <note>
            1991/92:31 till lagutskottet
          </note>
          <note>
            1991/92:33 till bostadsutskottet
          </note>
          <note>
            3 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1991/92:29 Godkännande av ett avtal mellan
          </note>
          <note>
            Sverige, Norge och EEG om civil luftfart, m.m.
          </note>
          <note>
            1991/92:35 Sexuella övergrepp mot barn m.m.
          </note>
          <note>
            1991/92:36 Avveckling av löntagarfonderna
          </note>
          <note>
            1991/92:37 Ändringar i bankrörelselagen
          </note>
          <note>
            4 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 24 oktober
          </note>
          <note>
            1991/92:21 av Ingvar Johnsson (s) till statsrådet
          </note>
          <note>
            Beatrice Ask om vuxenutbildningen:
          </note>
          <note>
            För människors personliga utveckling, för deras möjligheter att
            delta i samhällsarbetet och för deras chanser på arbetsmarknaden
            är möjligheten att delta i vuxenutbildning viktig. Det gäller
            särskilt de
          </note>
          <note>
            800 000 i yrkesverksam ålder som har en kortare utbildning än
            nio år.
          </note>
          <note>
            Men en väl utbyggd vuxenutbildning är också viktig för samhällets
            och näringslivets utveckling. En väl utbildad arbetskraft kommer
            att vara av avgörande betydelse för vår förmåga att hävda oss
            i den internationella konkurrensen.
          </note>
          <note>
            Därför tilläts anslagen till vuxenutbildning att öka mer än prisutvecklingen
            under den senaste socialdemokratiska regeringsperioden. Under
            samma period tillkom det nya folkhögskolor och viktiga reformer
            genomfördes för såväl folkbildningen som den kompetensgivande
            vuxenutbildningen.
          </note>
          <note>
            Moderaterna har däremot varje år föreslagit kraftiga nerskärningar
            av anslagen till såväl folkbildning, komvux som vuxenstudiestöd
            ibland med stöd av folkpartiet. Moderaterna har därmed givit negativa
            signaler till kommunerna om den kommunala vuxenutbildningen.
          </note>
          <note>
            Vi socialdemokrater anser att den grundläggande vuxenutbildningen
            skall prioriteras men även att vuxenutbildning på gymnasienivå
            är viktig. Trots att det i skollagens 11 kap. 17 § heter att
          </note>
          <note>
            ''Kommunerna skall erbjuda gymnasial vuxenutbildning.'' finns
            exempel på kommuner där en nedläggning av denna utbildning diskuteras.
          </note>
          <note>
            Varken regeringsförklaringen eller uttalanden av skolministern
            innehåller några som helst besked om den nya regeringens syn på
            vuxenutbildningen.
          </note>
          <note>
            Det finns därför en stark oro för att moderaternas negativa syn
            på vuxenutbildningen nu blivit regeringens politik.
          </note>
          <note>
            För de vuxenstuderande och för samhällsutvecklingen är det av
            stor vikt att de tidigare i år fattade besluten om såväl den kompetensgivande
            vuxenutbildningen som folkbildningen står fast.
          </note>
          <note>
            Lika angeläget är att de som har behov av vuxenutbildning ges
            ekonomiska förutsättningar till detta. Förslag till förbättringar
            av de studiesociala villkoren för vuxna har lämnats av den s.k.
            finvuxutredningen.
          </note>
          <note>
            Mot bakgrund av ovanstående vill jag fråga statsrådet Beatrice
            Ask följande:
          </note>
          <note>
            Vilken är regeringens syn på behovet av livslångt lärande och
            kortutbildades behov av vuxenutbildning?
          </note>
          <note>
            Kommer regeringen att föreslå ökad eller oförändrad nivå på anslagen
            inom vuxenutbildningsområdet?
          </note>
          <note>
            Kommer regeringen att framlägga förslag till studiesociala förbättringar
            för vuxna?
          </note>
          <note>
            1991/92:22 av Gudrun Schyman (v) till miljöministern om kärnkraftsavveckling
            m.m. vid eventuellt medlemskap i EG:
          </note>
          <note>
            Under valrörelsen lyssnade många förgäves efter en seriös och
            framåtsyftande energidebatt. Hur skall alternativen utvecklas,
            när skall kärnkraften avvecklas, var frågor som många väljare
            ville ha svar på. Men de partier som ställt sig bakom energiuppgörelsen
            från våren 1991 lät sig inte invecklas i dylika resonemang. Man
            var ju överens.
          </note>
          <note>
            Frågan är bara vad det är man är överens om.
          </note>
          <note>
            Kärnkraften skall avvecklas när samhällsekonomin så tillåter
            och när industrin kan garanteras tillräckligt tillgång på billig
            el. Om detta är man överens. Men vem skall göra tolkningen? Vem
            bedömer det samhällsekonomiska läget och vem bedömer när industrin
            har tillräcklig tillgång på tillräckligt billig el? Kommer industrin
            själv att någonsin tycka det?
          </note>
          <note>
            Jag har hört centerpartister säga att tillgången på el redan
            i dag är så god att det skulle gå alldeles utmärkt att påbörja
            avvecklingen redan nu, i morgon dag. Men inte officiellt, i valrörelsen.
          </note>
          <note>
            Eftersom man var överens om att man var överens så hade det väl
            blivit pinsamt att tala om att man inte var överens om vad man
            var överens om.
          </note>
          <note>
            Säkrare då med tystnad.
          </note>
          <note>
            En annan fråga som lyste med sin frånvaro i valdebatten var den
            om ett svenskt medlemskap i
          </note>
          <note>
            EG. Sällan har väl en så stor och avgörande politisk fråga mötts
            med en sådan kompakt tystnad i en valrörelse. Men också här var
            de s.k. stora partierna överens. Överenskommelse hade nåtts efter
            hemligt studiearbete i det forum som saknar parlamentarisk insyn,
            nämligen utrikesnämnden, där vänsterpartiet (och på den tiden
            även miljöpartiet) inte får vara med. Utifrån analyser av ett
            hemligt underlag framtaget av UD kom man fram till att det nog
            var bäst att Sverige ansökte om medlemskap i EG. Så fort de olika
            partiföreträdarna kom ut från det hemliga mötet visade det sig
            att de hade olika syn på vilket pris
          </note>
          <note>
            Sverige skulle kunna tänka sig att betala, på hur värdefull neutralitetspolitiken
            var och om Sverige kan vara med i en militär allians. Men eftersom
            de var överens om att de var överens så blev det ingen debatt
            under valrörelsen, trots att de inte var (är?)
          </note>
          <note>
            överens om vad de var (är?) överens om.
          </note>
          <note>
            Kombinationen av dessa bägge frågor --
          </note>
          <note>
            avvecklingen av kärnkraften med tillhörande avfallsproblem i
            förhållande till ett eventuellt kommande EG-medlemskap -- kunde
            därför
          </note>
          <note>
            ''naturliga'' skäl inte heller rymmas i valdebatten, trots att
            ett eventuellt EG-medlemskap ju också innefattar Euroatom-fördraget
            som uppmanar till spridning och ökning av kärnkraftsenergin.
          </note>
          <note>
            Men bara någon vecka efter valet kunde vi läsa i tidningen (SvD
            25 september 1991) att en kommande avfallslag kan stoppas av EG
            och att det nog blir svårt för Sverige att säga nej till slutförvaring
            av utländskt kärnbränsle. Det sitter just nu en statlig utredning
            som har till uppgift att utforma en lagparagraf som skall omöjliggöra
            lagring av utländskt kärnbränsle och kärnavfall i
          </note>
          <note>
            Sverige, för att Sverige på så sätt skall kunna försäkra sig
            om att inte bli en internationell dumpningsplats för atomsopor.
            Problemet är att lagen skall anpassas till EG, som inte har några
            regler för radioaktivt avfall. Inom EG klassas kärnavfall som
            en ''vara'' som skall kunna utbytas fritt över gränserna och det
            är ytterst osäkert om
          </note>
          <note>
            EG skulle acceptera att Sverige lagfäster ett förbud mot lagring
            av just utländskt avfall.
          </note>
          <note>
            Vi kunde också läsa (Dagens Industri 24 september
          </note>
          <note>
            1991) att ett av Tysklands största elkraftsbolag,
          </note>
          <note>
            PreussenElektra, vill göra den svenska
          </note>
          <note>
            Forsmarksanläggningen till en atomsopstation för
          </note>
          <note>
            Europas alla kärnkraftverk. ''Forsmark är stort nog för att rymma
            hela Europas kärnkraftsavfall'', sade
          </note>
          <note>
            PreussenElektras VD Herman Krämer till de tyska tidningarna Die
            Welt och Frankfurter Rundschau.
          </note>
          <note>
            I dag finns i Forsmark en anläggning för låg- och medelaktivt
            avfall, ägd av SKB (Svensk
          </note>
          <note>
            Kärnbränslehantering). PreussenElektra är delägare i SKBs Forsmarksanläggning
            genom att det tyska elkraftsbolaget köpt in sig i Sydkraft.
          </note>
          <note>
            Tyskarna äger i dag 10 % av Sydkraft och man vill öka den ägarandelen,
            enligt uppgifter från samme
          </note>
          <note>
            VD Krämer. Forsmarkanläggningen var enligt
          </note>
          <note>
            Krämer en viktig anledning till att PreussenElektra i våras köpte
            in sig i Sydkraft. Ägare till tyska kärnkraftverk är nämligen
            skyldiga att årligen göra stora avsättningar för att täcka kommande
            utgifter för slutförvaringen av utbränt bränsle och det är en
            del av dessa avsättningar som man nu använt för att köpa in sig
            i Sydkraft.
          </note>
          <note>
            Mot bakgrund av ovanstående vill jag ställa följande frågor till
            miljöministern:
          </note>
          <note>
            1. Hur skulle ett eventuellt EG-medlemskap påverka Sveriges möjlighet
            att avveckla kärnkraften i Sverige och att dessutom verka för
            en internationell avveckling?
          </note>
          <note>
            2. Hur påverkar EES-avtalet och ett eventuellt
          </note>
          <note>
            EG-medlemskap Sveriges möjligheter att säga nej till lagring
            av utländskt atomavfall?
          </note>
          <note type="speaker">
            1991/92:23 av Karin Israelsson (c) till socialministern om försäkring
            för sjuklönekostnader:
          </note>
          <note>
            Under våren beslutade riksdagen att införa sjuklön för de första
            fjorton dagarna i ett sjukfall.
          </note>
          <note>
            Sjuklönesystemet skall träda i kraft den första januari 1992.
          </note>
          <note>
            I propositionen och även i riksdagsbeslutet framhölls vikten
            av att företag med få anställda skall ges möjlighet att försäkra
            sig hos försäkringskassan mot de sjuklönekostnader över en viss
            nivå som företaget kan drabbas av. Rätt att teckna en sådan försäkring
            skall finnas för arbetsgivare vars sammanlagda lönekostnader under
            ett kalenderår -- efter avdrag för sociala avgifter o.d. -- beräknas
            inte överstiga summan av
          </note>
          <note>
            60 basbelopp. Avslutningsvis framhålls att de slutliga reglerna
            skall bestämmas av regeringen.
          </note>
          <note>
            I dag återstår det knappt två månader till dess att sjuklönesystemet
            skall vara genomfört.
          </note>
          <note>
            Fortfarande saknas regler för hur denna försäkring skall tecknas
            och inte minst viktigt till vilka premier det skall ske.
          </note>
          <note>
            Naturligtvis borde den föregående regeringen sett till att fullfölja
            riksdagens uppdrag, men deras ambition har tydligen inte räckt
            till detta.
          </note>
          <note>
            Det finns från småföretagarnas sida en stor oro att den beslutade
            sänkningen av arbetsgivaravgiften till sjukförsäkringen på 1,9
            % ger allt för låg kompensation i förhållande till de verkliga
            utgifter som kan bli fallet om någon anställd ofta är sjuk.
          </note>
          <note>
            Jag vill med anledning av detta fråga statsrådet om när dessa
            villkor för småföretagarnas försäkring kan väntas föreligga.
          </note>
          <note>
            Samtidigt vill jag fråga om kostnadsneutraliteten kan kvarstå
            även för småföretagare i förhållande till nuvarande försäkringssystem.
          </note>
          <note type="speaker">
            1991/92:24 av Görel Bohlin (m) till kommunikationsministern om
            Bromma flygplats:
          </note>
          <note>
            Frågan om Bromma flygplats har stötts och blötts i decennier.
          </note>
          <note>
            Den 15 november 1946 skrevs ett markbytesavtal mellan staten
            och staden, dvs. egentligen ett avtal om bytlåning. Staten lånade
            ut till staden ett markområde på Ladugårdsgärde om en miljon kvardratmeter
            och staden lät staten under samma tid, 50 år, få nyttja Brommamark
            för användning som flygplats. Uppgörelsen godkändes av riksdagen.
          </note>
          <note>
            Bromma flygplats blev emellertid dels för liten och dels föranledde
            så småningom buller och föroreningar klagomål från de omkringboende.
          </note>
          <note>
            1981 fattades beslut om överflyttning av jetflyget till Arlanda,
            som efter tillkomsten blivit en allt effektivare flygplats. Genom
            att Arlanda fick funktionen som nav i inrikesflyget skapades också
            möjligheterna till smidiga övergångar. Flyget blev ett folkflyg.
            Det blev möjligt att på kort tid ta sig från t.ex. en plats i
            Norrland till Arlanda för vidare befordran till annan ort inom
            eller utom landet.
          </note>
          <note>
            Flyget blev av oerhörd betydelse för vår tillväxt och därmed
            för vår välfärd.
          </note>
          <note>
            1991 fattades beslut om en 3:e rullbana på Arlanda.
          </note>
          <note>
            Under åren från Arlandas tillkomst hade emellertid motståndet
            mot flyg och flygplatser ökat starkt och ett försök att i stället
            för en 3:e bana på Arlanda bygga en storflygplats söder om Stockholm
            stoppades genom politiskt och organisatoriskt agerande. Det torde
            numera vara uppenbart, att det är politiskt omöjligt att genomföra
            en nybyggnation av en stor trafikflygplats i stockholmsområdet.
            Tredje banan på Arlanda beslutades också i elfte timmen. Även
            mot det utbyggnadsförslaget väcktes starkt motstånd.
          </note>
          <note>
            Strax före valet lämnade den dåvarande socialdemokratiska regeringen
            direktiv till en utredning för att söka alternativ flygplats till
          </note>
          <note>
            Bromma samt att undersöka hur en överföring av flyg till 3:e
            banan kunde ske. Mot dessa direktiv protesterade all luftfartsexpertis,
            Sigtuna kommuns representanter och (m) i Stockholm stad.
          </note>
          <note>
            Skälet till direktiven,som regeringen avvaktat med att offentliggöra
            sedan juni månad, var påtryckningar från Stockholms arbetarkommun,
            som till varje pris vill avsluta avtalet om Bromma med staten
            och bygga bostäder på Brommamarken.
          </note>
          <note>
            Skälet till protesterna från luftfartssektorn och dessutom från
            de boende i Bromma-området,
          </note>
          <note>
            Ekerö, Solna, Stockholm m.fl. är att Bromma, som är den 2:a flygplatsen
            i Sverige i storleksordningen vad gäller flygplansrörelser, omöjligen
            kan läggas ner och absolut inte bör bebyggas. Det finns, hur många
            utredningar som än görs, inte möjlighet att ta emot så mycket
            flyg på Arlanda flygplats. Då går man miste om all kapacitetsökning
            man kunde fått genom 3:e banan och mer därtill.
          </note>
          <note>
            Att sedan uppföra ett bostadsområde på ca 10 000
          </note>
          <note>
            bostäder utan att ha klarat de flaskhalsar i trafiksystemen som
            redan nu finns, är oansvarigt.
          </note>
          <note>
            Detta inser också de boende runt flygplatsen som enligt gjorda
            enkätundersökningar klart föredrar att behålla flygplatsen mot
            att få all den biltrafik extra som ett utbyggt bostadsområde skulle
            medföra.
          </note>
          <note>
            Flygplatschefen vid Bromma har undersökt möjligheterna att till
            rimliga kostnader få en väl fungerande cityflygplats på Bromma.
            Starka näringslivsintressen finns som vill gå in i en bolagsbildning
            för att driva Bromma och intresse borde finnas även från Stockholms
            stad. För staten är Bromma av riksintresse som en med Arlanda
            kompletterande och avlastande flygplats, något som även uttalats
            förutom av luftfartsverket jämväl av moderater och folkpartister
            samt tjänstemän i länsstyrelsen.
          </note>
          <note>
            Om ett återbyte tvingas fram från Stockholms sida kan jag inte
            förstå annat än att staten borde vara berättigad till en gottgörelse
            för en markvärdeförlust på åtskilliga hundratals miljoner kronor.
            Eftersom Bromma-marken kan bebyggas betingar den ett mycket högt
            värde, medan ett område av ungefär samma storlek -- den som staden
            fick ''låna'' av staten -- genom bl.a. plan- och byggrestriktioner
            som Stockholm genomfört är omöjligt att använda annat än som friluftsmark.
            Ett markområde med sådana hinder för användning har i praktiken
            blivit nästan värdelös och det torde dessutom vara omöjligt och
            ej önskvärt att häva restriktionerna och bebygga Ladugårdsgärde.
          </note>
          <note>
            Jag vill därför fråga kommunikationsministern:
          </note>
          <note>
            1. Delar kommunikationsministern min och luftfartsverkets uppfattning
            att Bromma-trafiken ej kan föras över till Arlanda och att därför
            Bromma är av riksintresse och behövs för att flygtrafiken skall
            fungera.
          </note>
          <note>
            2. Är kommunikationsministern bererdd att tillsätta en snabbutredning
            för att utforma en bolagsbildning av Bromma som flera intressenter
            arbetar för?
          </note>
          <note>
            3. Om inte Bromma-avtalet förnyas eller växlas om till rent markbyte
            och Bromma behålls är då kommunkationsministern beredd att se
            över hur stor den ersättningen bör vara som staten skall avkräva
            Stockholm stad för markvärdesförlusten?
          </note>
          <note>
            5 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 24 oktober
          </note>
          <note type="speaker">
            1991/92:60 av Ingbritt Irhammar (c) till justitieministern om
            fotbolls-EM och polisresurserna:
          </note>
          <note>
            Nästa år kommer fotbolls-EM att hållas i Sverige.
          </note>
          <note>
            Under tre veckor kommer nästan var fjärde polis av vår totala
            poliskår att tas i anspråk för bevakningen av detta idrottsarrangemang.
            Härtill kommer under en längre tid nödvändig utbildning för dessa
            poliser. Denna påbörjas redan nu. Efter avslutat fotbolls-EM,
            behöver dessa poliser beredas möjligheter att ta ut sin berättigade
            semester.
          </note>
          <note>
            Sammantaget innebär detta att vår svenska poliskår kommer att
            vara reducerad med ca en fjärde-del, under flera månader. Kostnaderna
            för denna stora polisiära insats beräknas till 167 milj.kr. Den
            totala poliskårens möjligheter att bedriva viktigt och nödvändigt
            polisarbete, kommer självfallet att påverkas mycket negativt både
            före, under och efter detta stora idrottsarrangemang.
          </note>
          <note>
            Mot bakgrund av det anförda vill jag ställa följande fråga:
          </note>
          <note>
            Vilka åtgärder ämnar justitieministern vidta så att allmän ordning
            och rättstrygghet för medborgarna kan upprätthållas på ett tillfredsställande
            sätt under ovannämnda tid?
          </note>
          <note>
            1991/92:61 av Inger Lundberg (s) till statsrådet Bo
          </note>
          <note>
            Lundgren om skatteutjämningsavgiften:
          </note>
          <note>
            Av regeringsdeklarationen framgår att regeringen har för avsikt
            att avveckla den särskilda skatteutjämningsavgiften. Avgiften
            är ett instrument för omfördelning av resurser från kommuner med
            hög skattekraft till kommuner med låg genomsnittlig inkomst hos
            medborgarna.
          </note>
          <note>
            Innebär ställningstagandet att det framtida skatteutjämningssystemet
            enbart skall utgöra en omfördelning mellan stat och kommuner och
            hur avser regeringen att finansiera bortfallet av för närvarande
            ca 650 milj.kr. årligen?
          </note>
          <note type="speaker">
            1991/92:62 av Johan Lönnroth (v) till försvarsministern om klarläggande
            av IB-affären:
          </note>
          <note>
            I anslutning till den s.k. IB-affären skrev försvarsdepartementet
            i en promemoria den 17
          </note>
          <note>
            januari 1991 bl.a. att registren hos dåvarande försvarsstabens
            säkerhetsavdelning och särskilda byrå ''inte hade karaktären av
            åsiktsregistrering''.
          </note>
          <note>
            Att döma av gjorda uttalanden anser försvarsministern att sanningshalten
            i detta påstående ytterligare behöver utredas.
          </note>
          <note>
            Jag vill med anledning av ovanstående fråga försvarsministern:
          </note>
          <note>
            Vilka initiativ avser försvarsministern ta för att underlätta
            att det slutgiltiga klarläggandet av IB-
          </note>
          <note>
            affären enklast och snabbast skall komma till stånd?
          </note>
          <note type="speaker">
            1991/92:63 av Christina Linderholm (c) till finansministern om
            investeringsavgiften på nybyggda kontorslokaler i Stockholm:
          </note>
          <note>
            År 1989 infördes investeringsavgift på nybyggda kontorslokaler
            i Stockholmsregionen. Skälet till att den infördes var att föra
            över resurser från kontorstill bostadsbyggande. Den 1 juli 1991
            avskaffades denna avgift.
          </note>
          <note>
            Med anledning av detta vill jag ställa följande fråga:
          </note>
          <note>
            Vilka initiativ ämnar finansministern vidtaför att de upplupna
            medlen, ca 130 milj.kr., snarast skall komma Stockholmsregionen
            till godo?
          </note>
          <note>
            6 § Kammaren åtskildes kl. 14.02.
          </note>
          <note>
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
