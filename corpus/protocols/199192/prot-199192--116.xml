<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--116</head>
          <docDate when="1992-05-20 00:00:00">1992-05-20 00:00:00</docDate>
        </div>
      </front>
      <body>
        <div>
          <note>
            1 § Avsägelse
          </note>
          <note>
            Talmannen meddelade att Jan-Erik Wikström (fp)
          </note>
          <note>
            anhållit om att fr.o.m. den 1 juli 1992 bli entledigad från uppdraget
            som ledamot av riksdagen.
          </note>
          <note>
            Kammaren biföll denna avsägelse.
          </note>
          <note>
            2 § Justering av protokoll
          </note>
          <note>
            Justerades protokollet för den 14 maj.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1991/92:N56--N59 till näringsutskottet
          </note>
          <note>
            4 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Utrikesutskottets betänkanden 1991/92:UU19,
          </note>
          <note>
            UU22--UU24 och UU26
          </note>
          <note>
            Socialutskottets betänkande 1991/92:SoU17
          </note>
          <note>
            5 § Granskning av statsrådens tjänsteutövning och regeringsärendenas
            handläggning
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1991/92:KU30 Granskning av statsrådens tjänsteutövning och regeringsärendenas
            handläggning.
          </note>
          <note>
            Regeringen och regeringsarbetet m.m.
          </note>
          <note type="speaker">
            Anf. 1 THAGE G. PETERSON (s):
          </note>
          <note>
            Fru talman! Under mina 23 riksdagsår har jag sett på KU med respekt
            och vördnad. Jag har känt till
          </note>
          <note>
            KU:s viktiga uppgifter enligt grundlagen. Men det är först inifrån,
            som jag nu har mött det hårda granskningsarbetet och det noggranna
            arbetet.
          </note>
          <note>
            Konstitutionsutskottets granskning är allvarlig och seriös, och
            jag har som ny ordförande i KU mött ett utskott, vars ledamöter
            anstränger sig för att på ett ansvarsfullt och korrekt sätt fullgöra
            den enligt grundlagen tilldelade granskningsuppgiften. Jag kände
            ett behov av att få säga detta.
          </note>
          <note>
            Jag vill, fru talman, inleda årets granskningsdebatt med att
            till riksdagens protokoll uttrycka ett tack från konstitutionsutskottet
            till kanslichef Robert
          </note>
          <note>
            Söderblom som, efter 21 år varav 9 år som kanslichef, med detta
            riksmötes utgång slutar sin tjänst i KU. Hans stora kunnande och
            kompetens har under åren betytt mycket för konstitutionsutskottet.
          </note>
          <note>
            Jag vill också notera en glädje och tillfredsställelse över att
            två av KU:s tidigare ledamöter finns på plats i kammaren.
          </note>
          <note>
            Nu är det måhända slut på vänligheterna. KU:s granskning av regeringen
            och dess ledamöter är konstitutionell -- inte politisk.
          </note>
          <note>
            Den politiska granskningen sker först och främst i de allmänna
            valen. Från riksdagens sida sker den politiska granskningen genom
            behandlingen av regeringens förslag och genom interpellations-
            och frågeinstituten. Där får riksdagens ledamöter klara ut sina
            mellanhavanden i olika ämnen med statsråden. Och inte att förglömma:
            en viktig del av den politiska granskningen svarar massmedia för.
            I
          </note>
          <note>
            en demokrati som vår är medias granskning av den politiska verksamheten
            och av politikernas göranden och låtanden en viktig del av den
            demokratiska processen. KU:s konstitutionella granskning av statsrådens
            tjänsteutövning och regeringsärendenas handläggning är en annan
            viktig del. Svenska folket har en stark känsla för rättssäkerhet,
            en stark känsla för att allt skall gå rätt till. Den granskningsverksamhet
            som jag här har talat om skall ses som en demokratisk tillgång
            värd respekt.
          </note>
          <note>
            När KU startade en granskning av statsrådens aktieinnehav följde
            en principiell, intressant debatt. Själva ärendet står inte denna
            gång på saklistan, men med hänsyn till ärendets aktualitet och
            principiella natur vill jag ändå ta upp frågan i dag.
          </note>
          <note>
            Några tidningar tappade fullkomligt besinningen, när KU ordnade
            utfrågningar i ärendet som gällde statsministern och näringsministern.
            Man glömde helt bort KU:s skyldighet att på riksdagens vägnar
            granska statsrådens tjänsteutövning och regeringsärendenas handläggning.
          </note>
          <note>
            Någon tidning betraktade granskningen som en politisk träta,
            en annan som en politisk skådeprocess mot kapitalisterna i regeringen
            Bildt.
          </note>
          <note>
            En tredje tidning betygsatte KU-utfrågningarna som trams.
          </note>
          <note>
            Statsministern försökte i sin trängda situation att blanda bort
            korten, när han sade att ''det är bättre att statsråden har sitt
            sparkapital i svenskt näringsliv än i banker och statsskuldsväxlar''.
          </note>
          <note>
            Den opolitiska juristkonsulten Reidunn Laurén skrev till mångas
            häpnad i en morgontidning att det förhållandet att en näringsminister
            äger aktier i svenska företag får anses visa att han eller hon
            demonstrerar sin tilltro till näringslivet.
          </note>
          <note>
            Statsministerns informationssekreterare tyckte att
          </note>
          <note>
            ''det är jättebra att vi har en näringsminister, som är engagerad
            i svenskt näringsliv''.
          </note>
          <note>
            Men det är ju inte detta frågan gäller!
          </note>
          <note>
            Granskningsärendet handlar inte om det. Deras kommentarer visar
            att de inget har förstått eller helt enkelt att de inte vill förstå.
            Frågan gäller ju svenska folkets förtroende för att våra mest
            framträdande beslutsfattare fattar sina beslut utan varje hänsyn
            till privatekonomiska intressen.
          </note>
          <note>
            Frågan är om just näringsministerns stora aktieinnehav rubbar
            svenska folkets förtroende för honom! Det är ju inte särskilt
            anmärkningsvärt om det föds misstankar om jäv, när näringsministern
            så gott som dagligen -- formellt som informellt -- fattar beslut
            i frågor som rör företag som han är aktieägare i. Det är en principiellt
            viktig fråga, därför att trovärdigheten riskerar att bli nedsatt.
          </note>
          <note>
            Detta är farligt för politikens anseende och för folks förtroende
            för de politiska beslutsfattarna.
          </note>
          <note>
            Men majoriteten av tidningar anser att KU:s pågående granskning
            av näringsministerns aktieinnehav är högst befogad. Man talar
            om att hans stora aktieinnehav inte är helt okomplicerat.
          </note>
          <note>
            Man anser att näringsministerns deltagande i beslut som rör företag
            där han själv har stora aktieposter inte är helt lämpligt.
          </note>
          <note>
            Ingen har beskyllt näringsministern för att medvetet fatta beslut
            som skulle gynna företag där han har stora aktieposter och därmed
            honom själv.
          </note>
          <note>
            KU eller de socialdemokratiska ledamöterna i KU
          </note>
          <note>
            har inte misstänkliggjort näringsministern. Vi granskar hans
            aktieinnehav utifrån konstitutionella utgångspunkter. Att KU gör
            sådana granskningar är för övrigt inget nytt. Det skedde 1979,
            1981 och
          </note>
          <note>
            1984. Vid 1984 års granskning uttalade ett enigt utskott att
            utskottet hade för avsikt att även fortsättningsvis uppmärksamt
            följa regeringspraxis i dessa frågor.
          </note>
          <note>
            Jag tar upp dessa frågor därför att detta tillhör en av de viktigaste
            punkterna i KU:s granskningsverksamhet. Redan misstanken om jäv
            är skadlig för landet, för riksdag och regering och för politikens
            anseende. Politik är ju först och främst en fråga om förtroende.
            Det är med näringsministern och övriga statsråd som med
          </note>
          <note>
            Caesars hustru. De får inte ens misstänkas. Därför är det ingen
            liten eller ointressant fråga som KU
          </note>
          <note>
            kommer att arbeta med i fortsättningen. Jävsrisken får aldrig
            bagatelliseras. Det är en styrka för den svenska demokratin att
            vi ser ytterst allvarligt på frågor om jäv och på frågor om mutbrott
            och andra ting, som skadar förtroendet för dem som utövar politisk
            makt, som väljarna har anförtrott dem. Jag tycker faktiskt att
            statsministern hittills har tagit för lätt på frågan om statsrådens
            aktieinnehav. Vid utfrågningen i KU tyckte jag närmast att statsministern
            raljerade med problemet när han sade: ''Det är en fråga om att
            försöka vara heligare än de heliga.'' Den kommentaren tycker jag
            i detta sammanhang visar på brist på förståelse för problemet,
            ja kommentaren är närmast arrogant.
          </note>
          <note>
            Fru talman! Jag måste också få tillägga att statsministern tyvärr
            återföll till den partipolitiska angreppsarsenalen, när han i
            radioekot från
          </note>
          <note>
            London kommenterade KU:s granskningsbetänkande. Där anger ett
            enigt KU
          </note>
          <note>
            vad ett statsråd bör iaktta när det gäller uttalanden som rör
            myndighetsutövning eller myndigheternas tillämpning av lag. KU
            höjer här ett kraftfullt varnande finger: Utskottet förutsätter
            nämligen att statsråd framdeles ålägger sig särskilt stor återhållsamhet
            i samband med sådana uttalanden.
          </note>
          <note>
            På detta viktiga principiella KU-uttalande ansåg sig statsministern
            ha rätt att sätta betyg efter sin egen partipolitiska måttstock.
          </note>
          <note>
            Jag vill gärna få säga följande: Tänk om Carl Bildt hade haft
            styrkan att leva upp till de krav som vi har rätt att ställa på
            en statsminister och i stället från
          </note>
          <note>
            London sagt att nu skall vi i regeringskansliet studera vad KU
            har skrivit och i fortsättningen försöka respektera eller leva
            upp till vad KU säger.
          </note>
          <note>
            Men det sade han inte; i stället angrep han KU för att ägna sig
            åt socialdemokratiskt missnöje.
          </note>
          <note>
            Statsministern får inse att regeringen är underordnad riksdagen
            och inte tvärtom.
          </note>
          <note>
            KU:s granskning av statsrådens aktieinnehav --
          </note>
          <note>
            både socialdemokratiska och borgerliga -- är inte slutförd utan
            kommer att fortsätta i höst. Det blir säkerligen nya utfrågningar.
            Reglerna och kraven på statsråden i t.ex. USA och Storbritannien
            skall vi försöka belysa. Vare sig vi kommer att konstatera att
            jäv förelegat eller inte bör frågan resas om grundlagen har nog
            tydliga anvisningar när det gäller jäv för statsråd. I en kommande
            större grundlagsöversyn bör den frågan finnas med.
          </note>
          <note>
            En redovisning över KU:s ställningstaganden kommer i ett senare
            betänkande, kanske redan i höst. KU överväger frågan om ett eller
            två årliga betänkanden. KU återkommer till denna fråga.
          </note>
          <note>
            Fru talman! Det är min förhoppning att det, under den tid som
            det kommer att ta KU att fortsätta granskningen av jävsfrågorna,
            kommer att föras en principiell debatt om frågor som hör till
            detta ärende.
          </note>
          <note>
            Det är KU:s skyldighet enligt 12:1 regeringsformen att granska
            statsrådens tjänsteutövning och regeringsärendenas handläggning.
            Ärendena skiftar. En del utgörs av viktiga men mindre glamorösa
            frågor, t.ex. normgivning, internationella överenskommelser och
            hur regeringen har behandlat riksdagsskrivelser. Men det är viktigt
            att varje regering känner att den har riksdagens och konstitutionsutskottets
            ögon på sig också på dessa områden.
          </note>
          <note>
            Beträffande antalet granskningsärenden vore det, som jag ser
            det, en fördel för hela granskningsverksamheten om småärenden
            inte hamnade på KU:s bord. KU är inte rätt forum för granskningsanmälningar
            med partiegoistiska syften. Sådana frågor kan med fördel klaras
            av i interpellationsdebatter och frågestunder.
          </note>
          <note>
            Det är viktigt för riksdagen, för vår konstitution och för vår
            demokrati att KU är ett starkt utskott med stor integritet. KU
            blir starkare om utskottet slipper att granska ärenden där utskottet
            -- innan en granskning sätts i gång -- efter en tjänstemannaföredragning
            kan se att det inte föreligger någon överträdelse av konstitutionen
            eller något annat skäl för utskottet att göra ett uttalande eller
            påpekande av allmän karaktär. Ett granskningsärende bör också
            kunna läggas ned om det inte finns ett konstitutionellt värde
            i det. Jag tycker att utskottets ledamöter från alla partier har
            visat en god disciplin i detta avseende. Vissa ärenden har vi
            varit eniga om att snabbt slutföra, sedan tjänstemannaföredragningar
            visat att det inte finns något skäl att framföra någon konstitutionellt
            grundad kritik. I flertalet granskningsärenden är vi dessutom
            överens om skrivningarna, och det gäller ärenden som berör statsråd
            i båda regeringarna som vi har granskat.
          </note>
          <note>
            Utskottet är som sagt enigt i flertalet granskningsärenden. Till
            betänkandet har fem reservationer fogats, tre från Socialdemokraterna
            och en från vartdera Folkpartiet liberalerna och Ny demokrati,
            ett särskilt yttrande från Centern och en meningsyttring i nio
            olika delar från
          </note>
          <note>
            Vänsterpartiet.
          </note>
          <note>
            Fru talman! Jag yrkar på godkännande av utskottets anmälan med
            undantag av de tre delar där Socialdemokraterna har reservationer.
            I dessa delar yrkar jag bifall till reservationerna 1, 3 och 5.
          </note>
          <note>
            Anf. 2 Tredje vice talman BERTIL FISKESJÖ
          </note>
          <note>
            (c):
          </note>
          <note>
            Fru talman! Jag ber först att få instämma i utskottsordförandens
            tack till utskottets sekretariat för arbetet med detta granskningsbetänkande
            och för dess kompetenta och energiska arbete i övrigt.
          </note>
          <note>
            Jag instämmer naturligtvis särskilt i tacket till den avgående
            kanslichefen Robert Söderblom, som jag har haft anledning att
            samarbeta med under många år. Det har alltid varit angenämt och
            trevligt. Det har samtidigt var mycket givande ur saklig synpunkt,
            inte minst beroende på den stora erfarenhet och den stora kunnighet
            som Robert
          </note>
          <note>
            Söderblom har visat under sin tid i konstitutionsutskottet.
          </note>
          <note>
            Konstitutionsutskottets granskningsverksamhet har under de senaste
            årtiondena svällt betydligt jämfört med vad som var vanligt i
            gamla dagar.
          </note>
          <note>
            Verksamheten har också blivit uppmärksammad på ett helt annat
            sätt än tidigare. Det visar, brukar jag säga, att det finns en
            plats för denna typ av granskning i vårt parlamentariska system
            och att konstitutionsutskottets granskning har en viktig roll
            att fylla.
          </note>
          <note>
            I årets granskningsbetänkande kan vi också se att det är en lång
            rad frågor av mycket olika karaktär som utskottet har tittat närmare
            på. Man kan, tycker jag, påpeka att det i utskottets betänkanden
            och i de bilagor som publiceras finns material öppet för allmänheten
            och massmedia, material som annars inte skulle finnas att tillgå.
          </note>
          <note>
            Konstitutionsutskottet fyller således också en viktig roll när
            det gäller att ta fram underlag för den allmänna debatten och
            den allmänna opinionsbildningen i viktiga politiska frågor.
          </note>
          <note>
            Ordföranden sade i sitt inlägg att granskningen inte är politisk.
            Det är väl riktigt så långt att huvudsyftet inte är att åstadkomma
            politisk träta. Huvudsyftet är inte att kritisera innehållet och
            innebörden i politiska beslut, utan det är handläggningen av ärendena
            som är föremål för utskottets granskning.
          </note>
          <note>
            Samtidigt brukar jag påpeka att just den omständigheten att konstitutionsutskottet
            är ett politiskt organ är en särskild fördel ur granskningssynpunkt.
            Utskottets granskning rör sig i gränslandet mellan juridik och
            politik. Det tycker jag inte att det finns någon anledning att
            dölja. Det är detta som enligt min mening ger utskottet dess unika
            karaktär. Det är också detta som gör att t.ex.
          </note>
          <note>
            en författningsdomstol aldrig skulle kunna fullgöra de uppgifter
            som konstitutionsutskottet har. Många av de frågor som konstitutionsutskottet
            tar upp till noggrann granskning skulle inte kunna aktualiseras
            i en författningsdomstol.
          </note>
          <note>
            Jag blev något överraskad över delar av ordförandens inlägg.
            Han underströk inledningsvis mycket kraftfullt att KU:s granskning
            inte är politisk. Sedan höll utskottets värderade ordförande ett
            anförande som i långa stycken var ett slags politisk pamflett,
            dessutom i ett ärende, fru talman, som inte inryms i konstitutionsutskottets
            granskningsbetänkande till årets riksmöte. Det tycker jag är litet
            förvånande. Vi har visserligen ägnat statsrådens aktieinnehav
            en betydade uppmärksamhet. Vi har fått fram en hel del material
            och haft en del utfrågningar. Men vi har i utskottet enhälligt
            beslutat att skjuta på frågan i dess helhet till nästa granskningsomgång.
            Vi kan sätta i gång med den redan under hösten.
          </note>
          <note>
            För den skull vill jag för min del inte uttala några direkta
            omdömen om regeringens status på det här området mer än att jag
            helt allmänt vill säga att det sjävfallet måste vara så att även
            statsråd får inneha förmögenhet. Vad som kan vara intressant är
            naturligtvis om statsråd i konkreta beslutslägen kan hamna i situationer
            som gör att man kan ifrågasätta jäv. Men detta är, fru talman,
            en fråga som vi får anledning att återkomma till.
          </note>
          <note>
            Jag vill understryka än en gång att det material som ordföranden
            hade som underlag för det inlägg han nyss hade inte finns med
            i årets granskningsbetänkande, inte heller dokumenterat i de utfrågningar
            som ordföranden refererade till.
          </note>
          <note>
            Vad gäller granskningsbetänkandet som helhet kan man säga att
            enigheten i utskottet är stor. Där vill jag gärna ge utskottets
            ordförande en eloge. Han har medvetet arbetat på att koncentrera
            granskningen till väsentligheter och också medverkat till att
            vi har blivit eniga i en rad av de frågor som vi granskat. Det
            tycker jag är positivt.
          </note>
          <note>
            Det är naturligtvis viktigt för utskottets verksamhet men också
            för utskottets anseende att vi i principiellt viktiga frågor kan
            komma fram till en enhetlig bedömning.
          </note>
          <note>
            Även om det inte framförs några allvarliga anmärkningar mot vare
            sig den förra eller den nuvarande regeringen -- det är egentligen
            två regeringar som vi granskar -- innebär det inte, som jag redan
            belyst, att utskottets granskning är meningslös eller överflödig.
            Jag brukar för min del alltid framhålla den preventiva effekt
            som utskottets granskningsverksamhet har. Jag vet från många vittnesbörd
            att den har det. Man är i kanslihuset, naturligtvis på statsrådsnivå
            men också på tjänstemannanivå, medveten om att konstitutionsutskottet
            håller ett vakande öga över hur saker och ting handläggs och att
            det som man försöker gömma i snö kommer upp i tö, när KU
          </note>
          <note>
            sätter blåslampan på frågorna.
          </note>
          <note>
            Här är det en traditionell genomgång av många frågor. Vi ser
            på hur regeringar kommer till, hur regeringsformen fungerar ur
            den aspekten. Där tycker jag mig med viss tillfredsställelse kunna
            konstatera att även det senaste regeringsskiftet helt och hållet
            gick enligt de premisser som grundlagen uppställer. Det har alltså
            inte varit några onödiga eller för landet skadliga fördröjningar
            i arbetet med att få till stånd en ny regering. Grundlagen har
            blivit kritiserad på den punkten just när det gäller hur regeringar
            skall komma till. Vi har alltså kunnat gång på gång -- nu har
            vi ju erfarenhet av ganska många regeringsskiften -- konstatera
            att grundlagens bestämmelser har fungerat tillfredsställande vad
            gäller att skaffa landet en regering.
          </note>
          <note>
            Granskningen har till syfte att undersöka om och helst bestyrka
            att regeringen handlar enligt det regelsystem som finns, men det
            finns en vidare ram för granskningen. Det framgår direkt av bestämmelsen
            i grundlagen. Utskottet kan också ta upp till granskning och diskutera
            lämpligheten av det sätt på vilket regeringen beter sig, alltså
            lämpligheten ur administrativ synpunkt. Vidare är en viktig uppgift
            att se till att regeringen beter sig gentemot riksdagen så som
            den bör gentemot landets första statsmakt, som ju är riksdagen.
          </note>
          <note>
            Här har vi traditionellt sett på t.ex.
          </note>
          <note>
            propositionsavlämnanden, där det ofta finns anledning till anmärkningar.
          </note>
          <note>
            Propositionsavlämnanden har en tendens att klumpas samman, så
            att riksdagen under vissa perioder blir väldigt jäktad. Det är
            naturligtvis inte bra med tanke på den sakliga behandlingen av
            frågorna.
          </note>
          <note>
            En annan sak som vi har uppmärksammat flera år och som kommer
            upp även i årets betänkande är det faktum att statsråd ibland
            har benägenhet att gå ut till allmänheten och tala om vad man
            föreslår riksdagen, innan riksdagen har fått regeringens förslag
            på sitt bord. Så bör det inte gå till, det säger vi även i årets
            betänkande. Vi som sitter i riksdagen vet vilka bekymmer det åstadkommer
            för oss när regeringen håller presskonferens kanske 14 dagar innan
            en proposition är framlagd. Vi blir uppringda av allmänheten,
            får brev osv. Vi skall på möten och konferenser förklara vad regeringens
            förslag innebär, trots att vi inte fått det i våra händer. Där
            bör alltså alla regeringar, även den nu sittande, skärpa sig och
            se till att riksdagen alltid kommer i första hand.
          </note>
          <note>
            Sedan är det vissa frågor som har väckt särskild uppmärksamhet.
            Jag tänker inte ta upp igen detta med statsrådens aktieinnehav,
            eftersom jag inte anser att frågan är aktuell i dagens debatt.
            Men det finns en annan fråga som har väckt viss uppmärksamhet,
            och det är påstådda försök från regeringsledamöters sida att medvetet
            eller omedvetet påverka underordnade myndigheter utan att detta
            tagit sig uttryck i formella regeringsbeslut. Det är flera ärenden
            av den karaktären som vi sett närmare på i årets granskning.
          </note>
          <note>
            Man kan sammanfattningsvis säga att utskottet inte i något av
            dessa fall kunnat finna någon uttrycklig strävan från statsrådens
            sida att gå förbi de bestämmelser som finns i regeringsformens
            11 kap.
          </note>
          <note>
            7 § och som stadgar att regeringen inte får lägga sig i hur myndigheter
            beslutar i enskilda ärenden. Men det har gjorts uttalanden som,
            om man hårdrar dem, skulle kunna uppfattas som ett försök till
            direktiv till underordnade myndigheter. Det är inte första gången
            sådant händer. Ibland försöker riksdagsledamöter att här i kammaren
            provocera statsråd till att ta ställning i konkreta ärenden, som
            avgörs av myndigheter. Alla kloka statsråd avvärjer naturligtvis
            sådana försök och förklarar att de inte får uttala sig i frågan.
            Men det har skett ett och annat övertramp.
          </note>
          <note>
            Man kan naturligtvis ifrågasätta principen som sådan, dvs. att
            statsråd inte får ge direkta konkreta direktiv till myndigheter
            rörande deras handlande.
          </note>
          <note>
            Vi har diskuterat den frågan i olika sammanhang, bl.a. när vi
            för några år sedan behandlade relationerna mellan regeringen och
            förvaltningsmyndigheterna.
          </note>
          <note>
            Slutresultatet av våra överläggningar när det gäller dessa frågor
            har blivit att det traditionella svenska systemet skall behållas,
            dvs. med regeringen som ett politiskt statsorgan och myndigheterna
            som självständigt handlande under eget ansvar. Det är viktigt
            att man håller på den principen, som har fungerat bra i vårt land.
            Den bringar klarhet i hur ansvarsförhållandena skall vara reglerade.
          </note>
          <note>
            Med anledning av dessa fyra fall vill vi understryka vikten av
            att statsråd visar återhållsamhet i samband med uttalanden som
            tangerar 11 kap. 7 § i regeringsformen. Utskottet uttalar alltså
            inte någon anmärkning mot de aktuella statsråden, men med anledning
            av vår granskning vill vi understryka vikten av att man har systemets
            principiella grunder klara för sig i alla lägen.
          </note>
          <note>
            I samband med denna granskning har det uppkommit en viss diskussion
            om vad statsråd får göra och inte göra. Det är viktigt att understryka
            det som står i utskottets betänkande, att KU inte har någon som
            helst lust att lägga band på statsrådens möjligheter att delta
            i den allmänna debatten. Tvärtom, statsråden skall självfallet
            delta i den. Därvidlag har de mycket stor frihet under i första
            hand politiskt ansvar. Det är inte det som saken gäller.
          </note>
          <note>
            Det har t.ex. i Dagens Nyheter förekommit litet konstiga inlägg
            när det gäller en artikel som publicerades av statsrådet Laurén,
            där man ville förmena konstitutionsutskottet att ta upp inlägg
            av den här arten till granskning. Det har konstitutionsutskottet
            naturligtvis full frihet att göra. Reaktionen på detta har varit
            litet överraskande, då statsråd har sagt att man skall akta sig
            väldigt noga för att fortsättningsvis delta i den allmänna debatten.
            Detta är icke konstitutionsutskottets syfte. Utgångspunkten är
            vidmakthållande av respekten för det regelsystem vi har och ett
            understrykande av vikten av att direktiv till myndigheter skall
            utgå i form av regeringsbeslut grundade på riksdagsbeslut och
            inte i form av enskilda statsråds uttalanden.
          </note>
          <note>
            Fru talman! Med detta vill jag yrka att konstitutionsutskottets
            betänkande som helhet läggs till handlingarna med instämmande
            i vad utskottet har anfört.
          </note>
          <note type="speaker">
            Anf. 3 THAGE G. PETERSON (s) replik:
          </note>
          <note>
            Fru talman! Tredje vice talman och till lika utskottets vice
            ordförande var, om än lågmält, litet överraskad över att jag tog
            upp den pågående granskningen av statsrådens aktieinnehav, eftersom
            ärendet inte är slutbehandlat i KU. Jag är möjligen något förvånad
            över den reaktionen från tredje vice talman. Jag tycker att det
            närmast var självklart att jag skulle ta upp den frågan med hänsyn
            till ärendets omfattning och natur.
          </note>
          <note>
            Granskningen föranledde en principiellt viktig debatt, som jag
            anser att konstitutionsutskottets ordförande bör delta i. Jag
            har blivit uppmanad att skriva artiklar, men jag har ansett det
            vara lämpligt och det mest korrekta att vänta med att göra detta
            inlägg i granskningsdebatten, så att företrädarna för de andra
            partierna i KU skulle kunna bemöta mig direkt i debatten. Som
            vi för övrigt allihop vet är det inte så lätt att få in genmälen
            i tidningarna.
          </note>
          <note>
            Därför tyckte jag att riksdagens talarstol var lämplig. Den kan
            man som riksdagsledamot alltid utnyttja.
          </note>
          <note>
            Som talman arbetade jag aktivt för att så mycket som möjligt
            av den levande debatten skulle äga rum i riksdagen. Jag försökte
            få statsråd och partiledare att inse att riksdagens talarstol
            är ett bra forum för en debatt i aktuella politiska frågor.
          </note>
          <note>
            Jag är naturligtvis medveten om att detta ärende inte är slutbehandlat,
            vilket jag också sade.
          </note>
          <note>
            Fortsättning följer av ärendet. Men det hindrar ändå inte ett
            tankeutbyte. Debatten är ju livsnerven för oss i en demokrati.
          </note>
          <note>
            Som kanske tredje vice talman uppmärksammade avslutade jag med
            att säga att jag hoppas att det under tiden granskningen fortskrider
            kommer att föras en principiell debatt ur olika infallsvinklar,
            inte minst mot bakgrund av de viktiga grundlagsfrågor som berörs
            när det gäller detta ärende. Det fanns alltså inga dolda, skumma
            avsikter med mitt inlägg mer än att jag tyckte att det var självklart
            att jag som ordförande i KU
          </note>
          <note>
            gjorde detta inlägg just här i kammaren. Det hindrar inte från
            att jag i sommar nog kommer att skriva en och en annan artikel
            i detta ämne.
          </note>
          <note>
            Anf. 4 Tredje vice talman BERTIL FISKESJÖ (c)
          </note>
          <note>
            replik:
          </note>
          <note>
            Fru talman! Utskottets ärade ordförande sade att det är viktigt
            att utnyttja riksdagens talarstol för inlägg i politiska frågor.
            Jag instämmer i det.
          </note>
          <note>
            Som jag uppfattade det var ordförandens inlägg egentligen inte
            ett inlägg i dagens granskningsdebatt, utan ett inlägg i en politisk
            fråga. Det förvånar mig, måste jag säga. Vi har inte underlag
            i årets granskningsbetänkande för en diskussion i just den frågan.
            Den finns inte med.
          </note>
          <note>
            För den sakens skull är det litet konstigt att frågan om statsrådens
            aktieinnehav blir ett slags huvudfråga i ordförandens första inlägg
            i den här granskningsdebatten.
          </note>
          <note>
            Det finns flera andra frågor aktualiserade i KU.
          </note>
          <note>
            Det är nya granskningsuppgifter som riksdagens ledamöter vill
            att vi skall ta oss an. Jag tycker att det vore mycket märkligt
            om vi började att här diskutera frågor från granskningssynpunkt,
            vilka ännu inte är slutbehandlade i konstitutionsutskottet. Om
            vi beter oss så, blir det ju fråga om en ren politisk debatt,
            som ordföranden inledningsvis sade sig vilja undvika.
          </note>
          <note type="speaker">
            Anf. 5 THAGE G. PETERSON (s) replik:
          </note>
          <note>
            Fru talman! För att vara vänlig mot tredje vice talman vill jag
            säga att jag åberopade hans egen filosofi som han gav uttryck
            för i sitt första inlägg, dvs. att utskottets debatt och granskning
            måhända rör sig i gränslandet mellan politik och juridik. Se mitt
            inlägg med utgångspunkt från detta gränsland!
          </note>
          <note>
            Det är viktigt att vi i granskningsdebatten är så aktuella som
            möjligt, att vi också deltar i den politiska debatten.
          </note>
          <note>
            Ett problem med riksdagens debatter är att de inte är tillräckligt
            aktuella. Jag har kanske medverkat till att göra den här debatten
            litet mera aktuell än vi brukar göra när det gäller granskningsbetänkandena.
          </note>
          <note>
            Anf. 6 Tredje vice talmannen BERTIL
          </note>
          <note type="speaker">
            FISKESJÖ (c) replik:
          </note>
          <note>
            Fru talman! Det är naturligtvis ingenting som hindrar att frågan
            om aktieinnehav kommer upp till debatt i riksdagen. Om jag inte
            missminner mig har den redan varit uppe till diskussion i samband
            med interpellationer och enkla frågor.
          </note>
          <note>
            Vad jag vänder mig emot är att frågan nu tas upp som en granskningsfråga,
            eftersom vi ännu inte har slutbehandlat ärendet. Jag tror inte
            att det är efterföljansvärt att på det sättet vitalisera riksdagens
            debatter.
          </note>
          <note type="speaker">
            Anf. 7 BIRGER HAGÅRD (m):
          </note>
          <note>
            Fru talman! Också jag vill inleda med att rikta ett tack till
            KU:s kansli med tanke på allt arbete som där har utförts. Alldeles
            speciellt tänker jag naturligtvis på Robert Söderblom, som ju
            kommer att avgå som kanslichef. Han har lett det här arbetet på
            ett alldeles eminent sätt.
          </note>
          <note>
            Inledningsvis konstaterar jag också att jag nu liksom återvänder
            till fadershuset. När jag 1982
          </note>
          <note>
            började min verksamhet här i riksdagen var det framför allt vissa
            ärenden på KU-sidan som jag hade att arbeta med. Sedan dess har
            jag haft andra arbetsuppgifter i andra utskott. Men nu, som sagt,
            får jag återigen medverka i en dechargedebatt.
          </note>
          <note>
            Vidare konstaterar jag att det nog är mycket som har förändrats
            under de här inte alltför många åren.
          </note>
          <note>
            Det är kanske mindre dramatik i dag, mindre av strålkastarljus
            över KU och dess granskning vid ett sådant här tillfälle. Man
            har vant sig vid de offentliga förhör som vi har haft alltsedan
            1988.
          </note>
          <note>
            Affärerna lyser -- tack och lov, skall man kanske säga -- med
            sin frånvaro. Det handlar mera om att ett vardagligt granskningsarbete
            har ägt rum.
          </note>
          <note>
            Det är nya aktörer. Från de fyras gäng i det gamla konstitutionsutskottet
            -- dvs. Olle Svensson,
          </note>
          <note>
            Anders Björck, Birgit Friggebo och Bertil
          </note>
          <note>
            Fiskesjö -- är det nu bara en kvar som deltar i granskningsarbetet,
            nämligen tredje vice talmannen Bertil Fiskesjö. Naturligtvis är
            det också andra goda debattörer och politiska motståndare som
            har funnits med ganska länge och som också kommer att framträda
            här i dag.
          </note>
          <note>
            Det finns en nyordning i konstitutionsutskottet i och med att
            ordföranden inte längre hämtas från majoriteten. Tvärtom är det
            klart utsagt att ordföranden skall hämtas från oppositionen. Här
            har Thage G. Peterson trätt in, och han utövar sitt ordförandeskap
            med elegans. Dessutom tror jag att han har förskaffat konstitutionsutskottet
            åtskilligt i form av en ny respekt.
          </note>
          <note>
            Konstitutionsutskottets roll som övervakare av författningen
            har framhävts av ordföranden. Bertil
          </note>
          <note>
            Fiskesjö har understrukit att konstitutionsutskottet har uppgifter
            som en författningsdomstol i och för sig knappast skulle kunna
            hylla.
          </note>
          <note>
            Det är angeläget för oss alla att konstitutionsutskottet bemöts
            med respekt och att utskottets värdighet kan upprätthållas. Det
            är angeläget att man inte onödigtvis ägnar sig åt politisk pajkastning.
          </note>
          <note>
            Men utskottet har inte bara i uppgift att granska statsrådens
            agerande, utan det skall också naturligtvis se på administrativ
            praxis. Det är självfallet inte så som många har trott, nämligen
            att utskottets främsta uppgift i granskningsfrågorna är att till
            varje pris ''sätta åt'' ett statsråd -- att få någon, som det
            heter, prickad. Inte heller handlar det om att kanske av partipolitiska
            skäl sluta upp i olika sammanhang. Tvärtom gäller det att med
            kraft reagera när konstitutionella övertramp begås, vilket lyckligtvis
            hör till undantagen. Dessutom gäller det att arbeta i preventivt
            syfte, som just tredje vice talmannen mycket gärna och ofta vill
            understryka.
          </note>
          <note>
            Vi har sett en del exempel på det. Vi har valt att titta t.ex.
            på beslutsformerna när det gäller medlen ur allmänna arvsfonden,
            ärenden som handlagts av statsråden Lönnqvist och Wallström. Men
            det är inte personerna och deras agerande som utskottet har reagerat
            mot. Kanske har man ansett det vara mindre lämpligt att delegera
            till ett statsråd just rätten att dela ut medel i olika sammanhang
            -- med tanke just på regeringens kollektiva ansvar.
          </note>
          <note>
            Från ungefär likartade utgångspunkter har vi granskat fyra uttalanden
            som gjorts av fyra olika statsråd.Det gäller socialdemokraterna
            Ulf
          </note>
          <note>
            Lönnqvist och Ingela Thalén. Men också Carl Bildt och Reidunn
            Laurén har nämnts i det sammanhanget. Bertil Fiskesjö har redogjort
            för bakgrunden. Jag behöver därför inte närmare gå in på den.
          </note>
          <note>
            Bara som ett exempel på hur utskottet kan agera och höja ett
            varnande finger vill jag erinra om
          </note>
          <note>
            11 kap. 7 § i regeringsformen. Statsråden bör visa stor återhållsamhet
            i uttalanden när det gäller frågor som kan lyda under den här
            paragrafen. Det får inte ens uppstå en misstanke om att ett statsråd
            på något sätt vill påverka myndighetsutövningen.
          </note>
          <note>
            Men förstår medierna detta? Ordföranden tog upp sådana frågor
            och pekade på att medierna inte tycks ha erforderliga kunskaper.
            I varje fall tycks man inte vilja förstå vad som är konstitutionsutskottets
            egentliga uppgift. Detta är naturligtvis att beklaga.
          </note>
          <note>
            I mångt och mycket har jag samma principiella syn som ordföranden
            och tredje vice talmannen när det gäller konstitutionsutskottets
            arbetsuppgifter och dess sätt att arbeta. Men inte heller jag
            kan underlåta att ta upp något som, så uppfattade jag det, efter
            ordförandens utomordentliga inledning ändå kan liknas vid en plump
            i protokollet.
          </note>
          <note>
            Vidare förstår jag inte varför ordföranden tar upp frågor som
            vi inte är klara med. För övrigt är det någonting nytt att KU:s
            granskningsarbete skall fortsätta. Inte heller förstår jag ordföranden
            när han säger att han tar upp frågan därför att han från riksdagens
            talarstol vill uttrycka det som han ansett sig förhindrad att
            säga i tidningsartiklar i ärendet i fråga. Men det är just vad
            ordföranden har gjort.
          </note>
          <note>
            Han har ju skrivit en artikel. Förlåt, herr ordförande, om jag
            gör en liten recension av artikeln. Men jag tycker inte att artikeln
            var alldeles bra. Jag tycker kanske inte heller att det var helt
            och hållet på sin plats att skriva den vid den tidpunkt då den
            skrevs.
          </note>
          <note>
            Ordföranden har redan gjort allt det som han sade sig vilja undvika
            genom ett opåkallat inlägg här i kammaren.
          </note>
          <note>
            Om jag ser på själva frågan som sådan tycker jag att det är alldeles
            uppenbart att den ej skall vara diskriminerad från att inneha
            ett högt ämbete i regeringen som råkar ha en förmögenhet placerad
            i värdepapper. Men det är inte bara sådana bindningar som eventuellt
            förekommer. Det finns kanske anledning att se på hur stora pensioner
            som olika statsråd uppbär i olika sammanhang och vilka bindningar
            till olika organisationer som kan förekomma. Allt det här skall
            utskottet närmare titta på. Sedan, mina damer och herrar och fru
            talman, får vi höra vad konstitutionsutskottet har att säga om
            hur det absolut obundna statsrådet med fläckfritt förflutet kommer
            att kunna agera i riksdagen. Det blir en god karamell. Men jag
            är rädd för att svenska folket kommer att få vänta länge i det
            fallet och att det här är något av en omöjlighet.
          </note>
          <note>
            Fru talman! Jag återvänder till detta med att utskottet fortsätter
            sin granskningsverksamhet. I
          </note>
          <note>
            det sammanhanget undrar jag om det är möjligt för utskottet att
            i fortsättningen ta upp varje anmälan som kommer in till utskottet.
            Många av anmälningarna är kanske av den karaktären att de på ett
            tidigt stadium egentligen kan förpassas till det vertikala arkivet,
            som det brukar heta -- dvs.
          </note>
          <note>
            papperskorgen. De har kommit till av partipolitiskt nit. De är
            överdrivna och har avfattats i stundens hetta. Jag tror att det
            kommer att bli nödvändigt med någon form av gallringsarbete på
            ett tidigt stadium inom utskottet. Men samtidigt vill jag naturligtvis
            understryka att det är fråga om en sällsynt grannlaga uppgift.
            Vi får väl se i vilken utsträckning man lyckas med den.
          </note>
          <note>
            Sedan vill jag peka på någonting annat som är nytt, nämligen
            att riksdagens revisorer har fått ökade möjligheter att utföra
            granskningsarbeten. Det har också blivit möjligt för konstitutionsutskottet
            att i vissa sammanhang knyta an till det arbete som utförs av
            riksdagens revisorer. Om detta kan göras än mera systematiskt
            i framtiden tror jag att granskningsarbetet har åtskilligt att
            vinna på det.
          </note>
          <note>
            Vi kan konstatera att stor enighet föreligger inom utskottet
            efter noggranna diskussioner. Det finns bara ett fåtal reservationer.
            Andra talare kommer senare i den här debatten att gå in på dem.
          </note>
          <note>
            Jag vill bara erinra om några inledande punkter i granskningsbetänkandet.
          </note>
          <note>
            Propositionsavlämnandet har diskuterats. Här finner vi samma
            kritik som alltid. Det gäller naturligtvis för regeringskansliet
            att hela tiden underlätta riksdagens arbete. Liksom tredje vice
            talmannen gjorde vill också jag stryka under riksdagens företrädesrätt
            beträffande propositioner, något som också statsminister Bildt
            vid utfrågningen mycket starkt underströk att han på alla sätt
            och vis ville leva upp till. Det är alltså riksdagen som i första
            hand skall ha propositionerna, inte pressen vid olika presskonferenser.
          </note>
          <note>
            Vi har också tittat på en annan viktig fråga, traktatsuccessionen.
            I det sammanhanget har vi fått förnämliga föredragningar. Vi har
            kunnat konstatera att det finns brister i förvaltningsmyndigheternas
            förteckningar över de internationella överenskommelserna. Men
            vi har även med tillfredsställelse sett att åtgärder redan har
            vidtagits inom regeringskansliet för att förbättra de här redovisningarna.
            Hela frågan om traktatsuccessionen -- särskilt gäller det kanske
            länderna i Östeuropa -- observeras noga. Man kan få resultat på
            de punkter där sådana kanske kan efterlysas.
          </note>
          <note>
            Man kan säga att det varierar från stort till smått när det gäller
            de olika frågor som tas upp av KU.
          </note>
          <note>
            Jag vill gå in på något som kan tyckas vara en mindre fråga men
            som är nog så väsentligt. Det gäller den språkliga utformningen
            av regeringsbeslut. Ett skräckexempel återfinns i granskningsbetänkandet.
            Det gäller ett beslut som fattades i bostadsdepartementet den
            14 februari
          </note>
          <note>
            1991. Det här finns återgivet på s. 25 i betänkandet, del 1.
            Där står det:
          </note>
          <note>
            ''Regeringen, som prövar ärendet på talan av de klagande som
            tidigare framställt yrkande som helt eller delvis lämnats utan
            bifall och som härvid inte finner skäl att ändra länsstyrelsens
            beslut, avslår överklagandena.''
          </note>
          <note>
            Utskottet konstaterar helt kort att ''beslutets språkliga utformning
            inte uppfyller de krav som bör ställas på ett regeringsbeslut''.
            Kan detta på något sätt leda till rättelser i fortsättningen är
            det naturligtvis positivt.
          </note>
          <note>
            En annan fråga som tas upp och som jag inte skall beröra närmare
            är frågan om jämställdhetsarbetet.
          </note>
          <note>
            Utskottet konstaterar att det tyvärr inte har skett någon egentlig
            förändring inom regeringskansliet sedan 1987. Det är fortfarande
            bara omkring 13 %
          </note>
          <note>
            kvinnor på chefslöneplanet. Denna frågeställning kommer att beröras
            senare i den här debatten.
          </note>
          <note>
            Därför går jag inte närmare in på den. Jag konstaterar bara att
            man inte skall glömma bort att det beträffande chefer i mellanställning
            under senare tid har förekommit en stark frammarsch från kvinnornas
            sida över hela landet och på alla olika områden. Jag tror att
            det i stor utsträckning också gäller i våra kommunfullmäktigeförsamlingar.
          </note>
          <note>
            En del andra ärenden tas också upp till närmare diskussion. Det
            gäller frågan om aktiebolag som ägs av staten. Naturligtvis tillämpas
            samma regler där som de som gäller för andra aktiebolag. Men
          </note>
          <note>
            KU har sagt att det är önskvärt med mer uttyckliga direktiv och
            en bättre dokumentation när det gäller statens företrädare på
            bolagsstämmor eller i andra sammanhang. Detta är viktigt, inte
            minst för konstitutionsutskottets granskningsarbete.
          </note>
          <note>
            Fru talman! Jag avslutar anförandet med att säga vad jag inledningsvis
            sagt, nämligen att det här dechargebetänkandet kanske är mindre
            dramatiskt än man varit van vid under senare år. Det är ett tecken
            på att just detta vardagliga granskningsarbete har en stor uppgift
            att fylla och att det bör vara så fritt från partipolitisering
            som möjligt. I stället gäller det att leva upp till de förväntningar
            som finns på utskottet när det gäller just de konstitutionella
            uppgifterna.
          </note>
          <note>
            Jag yrkar, fru talman, bifall till utskottets hemställan i betänkandet.
          </note>
          <note type="speaker">
            Anf. 8 THAGE G. PETERSON (s) replik:
          </note>
          <note>
            Fru talman! Jag tackar Birger Hagård för de vänliga orden om
            min person. Men jag vill gärna erkänna att jag faktiskt inte trodde
            att mitt lilla inlägg skulle skapa så mycket av olustkänslor att
            Birger Hagård måste tala om en plump i protokollet.
          </note>
          <note>
            Ett tag inbillade jag mig faktiskt, Birger Hagård, att jag skulle
            mötas med respekt för att jag inte drog mig för att ta upp också
            detta ärende i granskningsdebatten.
          </note>
          <note>
            Sedan vill jag göra ett tillrättaläggande, Birger
          </note>
          <note>
            Hagård. Artikeln i Aftonbladet skrevs nämligen innan granskningen
            påbörjades. Artikeln publicerades innan statsministern utfrågades
            i konstitutionsutskottet. Jag påpekade för tidningen att jag hade
            önskemål därom för att Carl Bildt skulle känna till mina argument
            vid utfrågningen.
          </note>
          <note>
            Men det är lätt att minnas fel. Därför förlåter jag
          </note>
          <note>
            Birger Hagård på den punkten.
          </note>
          <note>
            Jag har, fru talman, full förståelse för att Birger
          </note>
          <note>
            Hagård inte tycker om min artikel. Vi har olika syn i de här
            frågorna, och det är inget anmärkningsvärt i en demokrati. Om
            vi har olika uppfattningar om saker och ting skall frågorna luftas.
            Jag kan inte se en bättre plats för en riksdagsledamot att göra
            detta än just riksdagens plenisal. Vi i den här salen är något
            för litet för debatter. När vi någon gång får en debatt, Birger
            Hagård, skall vi vara ganska glada för det.
          </note>
          <note type="speaker">
            Anf. 9 BIRGER HAGÅRD (m) replik:
          </note>
          <note>
            Fru talman! Detta ändrar dock knappast det faktum att det kan
            ifrågasättas om det är lämpligt att föra en debatt under den tid
            som ett utredningsarbete pågår. Man skall kanske vänta och se
            vad som därvid kommer fram.
          </note>
          <note>
            Jag förmodar att den här frågan i varje fall för i dag är utagerad
            och att vi får återkomma i inlägg senare. Jag vill bara erinra
            om att frågan också i högsta grad bevakas av regeringen. En särskild
            etisk nämnd har ju tillsatts som har att noga övervaka vad som
            sker på det här området.
          </note>
          <note type="speaker">
            Anf. 10 YLVA ANNERSTEDT (fp):
          </note>
          <note>
            Fru talman! Först vill jag säga att jag instämmer i fråga om
            de uppskattande ord som hittills har sagts om vårt kanslis kompetenta
            arbete och det stöd som man ger oss ledamöter. Jag instämmer också
            i vad som har sagts i form av uppskattande ord om vår avgående
            kanslichef Robert Söderblom, som med mycket stor kompetens och
            humor kan både lösa juridiska problem och hitta lösningar beträffande
            politiska låsningar.
          </note>
          <note>
            Fru talman! Ju mer man läser om de nya självständiga staternas
            arbete med att försöka åstadkomma en struktur i demokratin och
            deras kamp att säkerställa det folkliga inflytandet, desto mer
            värderar man den granskningsmakt som riksdagen har över regeringen.
          </note>
          <note>
            Jag har vid flera olika tillfällen deltagit i kontakter med dessa
            stater i form av konferenser och seminarier för att diskutera
            och för att lära ut vårt demokratiska system.
          </note>
          <note>
            Den gemensamma reaktionen från såväl balter, ryssar som från
            länder i tredje världen är att förvåningen är stor över att de
            folkvalda har en sådan stor makt och stora möjligheter att kontrollera
            det demokratiska systemet.
          </note>
          <note>
            Låt oss slå vakt om kontrollrätten, och låt oss vårda den maktdelningsprincip
            vi har i Sverige, så att det demokratiska systemet blir genomskådligt
            och därmed möjligt att kontrollera.
          </note>
          <note>
            Det finns all anledning att påminna om ett besök i utskottet
            av företrädare från ett land som är en av
          </note>
          <note>
            Sveriges största biståndsmottagare. De utsända regeringsföreträdarna
            var mycket bekymrade med anledning av en fråga. De undrade bl.a.
            om det inte var svårt att bestämma vilket parti som krigsmakten
            skulle tillhöra när det nu fanns fyra partier i regeringsställning.
          </note>
          <note>
            Det är inte självklart att det skall finnas särskilt publikdragande
            granskningsområden i den här granskningsdebatten. I år innebär
            det att utskottet har uttalat sig relativt enigt i betänkandet.
            Där framkommer principiella synpunkter i förebyggande syfte, och
            utskottet uttalar enigt både viss kritik och visst beröm -- när
            framsteg har gjorts i ärenden som utskottet behandlat tidigare.
          </note>
          <note>
            Bara det faktum att konstitutionsutskottet har makten att granska
            regeringskansliet har tjänat som påminnelse om de regler och grundlagar
            som gäller. Det finns all anledning att vårda makten och att utöva
            den med oväld och opartiskhet, så att respekten för utskottets
            granskning upprätthålls.
          </note>
          <note>
            Jag tycker också att det går att framhålla detta om uskottets
            arbete. Samtliga ledamöter har ansträngt sig för att vara principiella
            och konstruktiva i sina diskussioner. Som jag har sagt tidigare
            är utskottet till allra största delen enigt.
          </note>
          <note>
            Efter den borgerliga regeringens tillträde, har det etablerats
            en ny och mer demokratisk ordning när det gäller ordförandeskapet.
            Ordföranden i KU
          </note>
          <note>
            tillhör inte längre något av regeringspartierna, utan står fri
            från bindningar till dem som skall granskas.
          </note>
          <note>
            Vår nye ordförande har med stor kunnighet och på ett skickligt
            sätt efterträtt Olle Svensson i det svåra värvet att vara ordförande
            i konstitutionsutskottet.
          </note>
          <note>
            Därför är det desto mer förvånande och anmärkningsvärt att ordföranden
            inledde debatten med att tala om den konstitutionella granskningen
            och hur viktigt det är att avhålla sig från granskning
          </note>
          <note>
            ''med partiegoistiska syften''. Därefter ägnade han fem minuter
            åt politiska uttalanden om statsrådens aktieinnehav. Som tidigare
            har nämnts är det ett ärende som inte behandlas i betänkandet.
            Det saknas en mängd underlag för att kunna bedöma ärendet. Granskningen
            skall omfatta aktieinnehaven hos de f.d. socialdemokratiska statsråden
            och deras familjemedlemmar och hanteringen av de jävsfrågor som
            uppkommit under deras ämbetsutövning. Inget underlag har inkommit
            till utskottet. Något underlag för att kunna göra konstitutionella
            bedömningar föreligger således inte.
          </note>
          <note>
            De politiska utgjutelser som ordföranden ägnade sig åt tog han
            ju själv avstånd från. De hör bättre hemma i en debattartikel,
            som han själv sade senare.
          </note>
          <note>
            Utskottet har ägnat en hel del möda åt att granska förfarandet
            vid remisser till lagrådet. Utskottet har vid ett flertal tillfällen
            uppmärksammat lagförslag som regeringen inte remitterat till lagrådet
            och som dessutom saknat motivering för det. Då, liksom nu, har
            utskottet betonat att det endast går att åberopa de angivna skälen
            i 8 kap. 18 § i regeringsformen om regeringen avstår från en sådan
            lagrådsremiss.
          </note>
          <note>
            Om riksdagen skall ha någon chans att planera sitt arbete på
            ett rationellt sätt måste propositionsavlämnandet ske i ett någorlunda
            jämnt flöde -- i varje fall enligt den plan som lämnats ut i förväg.
            Under 1991 var det inte mindre än 33 propositioner som inte hade
            anmälts i förväg.
          </note>
          <note>
            Under påskveckan, när riksdagen inte var samlad, lämnades 28
            propositioner till riksdagen -- vilket gav en orimlig arbetsbörda
            för både riksdagsledamöter, partiernas kanslier och utskottens
            kanslier. Det går att ha förståelse för att förhållandena vid
            ett regeringsskifte blir annorlunda -- såsom i höstas. Till nästa
            granskning har den nya regeringen alla möjligheter att rehabilitera
            resultatet.
          </note>
          <note>
            KU har också understrukit att det är riksdagen som först skall
            erhålla nya propositioner.
          </note>
          <note>
            Riksdagsledamöterna skall inte behöva läsa om propositionerna
            efter de presskonferenser som har hållits. Inte heller är det
            särskilt trevligt att pressmeddelanden distribueras så mycket
            som nästan 14 dagar före propositionen har lämnats till riksdagen.
          </note>
          <note>
            Utskottet har också granskat frågan om Sveriges internationella
            överenskommelser. Det är speciellt intressant att notera den situation
            som har uppkommit när stater har försvunnit eller statsbildningar
            upplösts -- som i det forna
          </note>
          <note>
            Östeuropa. De föredragningar som utskottet har fått från UD har
            varit oerhört värdefulla att följa.
          </note>
          <note>
            Jag kan rekommendera läsning av utfrågningarna och föredragningarna.
          </note>
          <note>
            Det är inte bara nationer som träffar överenskommelser utan också
            förvaltningsmyndigheter. Utskottet har funnit att det fortfarande
            brister i myndigheternas förteckningar över internationella överenskommelser.
          </note>
          <note>
            Fru talman! Utskottet har också ingående granskat turerna kring
            emissionen i Nordbanken, som inträffade mitt under valrörelsen.
            Vid granskningen har regeringens dubbla roller aktualiserats,
            både som ägare och som ansvarig för styrningen av riket. Frågor
            har också uppkommit angående ansvarsfördelningen mellan regeringen
            och myndigheter, finansinspektionens roll samt om handläggningen
            av beslut i krissituationer.
          </note>
          <note>
            Förre finansministern Allan Larsson har presenterat sin version
            av händelseförloppet.
          </note>
          <note>
            Utskottet har hållit en lång rad utfrågningar för att försöka
            kartlägga vad som verkligen hände.
          </note>
          <note>
            Det som har framkommit är att kontakterna mellan finansministern,
            bankerna, finansinspektionen och mellan finansdepartementet, posten
            och Fortia har varit ytterst intensiva. Det har inte gått att
            klarlägga tanken om hur posten och Fortia skulle kunna gå in och
            garantera en emission. Undanglidande formuleringar har använts,
            som t.ex. ''att det framkom att posten kunde vara intresserad
            av att delta i en nyemission i Nordbanken''.
          </note>
          <note>
            Slutsatsen av hela affären är dock klar. Staten skall inte vara
            ägare till banker och riskera skattebetalarnas pengar. Staten
            skall stå fri för att kunna handla rationellt utan att samtidigt
            behöva upprätthålla ett ägaransvar.
          </note>
          <note>
            Fru talman! Med anledning av fyra anmälningar om uttalanden från
            statsråd har utskottet fört ett principiellt resonemang om statsrådens
            möjligheter att uttala sig ställt i relation till 11 kap. 7 §
            i regeringsformen.
          </note>
          <note>
            Utskottet har framhållit behovet av informella kontakter mellan
            regering och myndighet och också att det är en självklar rätt
            för statsråden att uttala sig som landets högsta politiker. Utskottet
            har dock velat peka på att statsråden i allmänhet bör visa återhållsamhet
            när det gäller att uttala sig om sådana områden som tangerar myndighetsutövning
            mot enskild och myndighetens tillämpning av lag, vilket behandlas
            i just den nämnda paragrafen.
          </note>
          <note>
            Utskottet har återigen granskat hur frågor om jämställdhet har
            hanterats i regeringens fögderi.
          </note>
          <note>
            Senast skedde det 1989. Enligt den handlingsplan för jämställdhetspolitiken
            som riksdagen ställde sig bakom i juni 1988 skall andelen kvinnlig
            representation i centrala och regionala styrelser och i kommittéer
            ha ökat till 30 % 1992, till 40 % 1995
          </note>
          <note>
            och till 50 % 1998.
          </note>
          <note>
            Vissa förbättringar har skett, och målet har faktiskt uppnåtts
            när det gäller centrala styrelser och när det gäller ledamöter
            och sekreterare i utredningar. Det senare är emellertid helt utbildningsdepartementets
            förtjänst, med 61 %
          </note>
          <note>
            kvinnor i sina utredningar. Fortfarande är dock situationen fullkomligt
            skandalöst på vissa håll.
          </note>
          <note>
            Kommunikationsdepartementet saknar kvinnlig representation i
            84 % av sina kommittéer, och finans- och näringsdepartementen
            har inte en enda kvinnlig kommittéordförande.
          </note>
          <note>
            När det gäller kvinnor på högre nivå är förhållandena fullständigt
            oacceptabla. Det finns få kvinnliga chefer. Arbetsmarknadsdepartementet
            är sämst med bara 10 %. Av generaldirektörerna är
          </note>
          <note>
            12 % kvinnor, av landshövdingarna bara 8 %.
          </note>
          <note>
            Nu finns det de som säger att huvudsaken är ju inte att kvinnor
            blir chefer, utan att de får lika villkor på arbetsmarknaden i
            övrigt. Och det kan ju vara så.
          </note>
          <note>
            Men liksom på andra sektorer i samhället behövs också förebilder
            på toppnivå, duktiga kvinnor att identifiera sig med för de flickor
            som är på väg ut i arbetslivet, eller har kommit en bit på väg
            i karriären.
          </note>
          <note>
            Det finns en annan viktig aspekt på bristen på kvinnor på chefsnivå:
            Kvinnors syn på problemlösningar, eller på hur medel skall prioriteras,
            försvinner eller beaktas alldeles för litet.
          </note>
          <note>
            Utskottet har i enighet gjort en rad skarpa uttalanden som i
            allra högsta grad är förpliktande för regeringen, som ju skall
            vara föregångare och förebild på jämställdhetsområdet.
          </note>
          <note>
            Utskottet erinrar också om vad riksdagen uttalade när man antog
            jämställdhetsplanen, nämligen att man skulle överväga författningsreglering
            om inte målen uppnåddes.
          </note>
          <note>
            Fru talman! Jag skall senare återkomma till andra ämnesområden
            som konstitutionsutskottet tagit upp, och yrkar därför nu bara
            att betänkandet med gillande skall läggas till handlingarna, med
            undantag för det avsnitt som behandlar folkpartiets reservation
            nr 2, som jag yrkar bifall till.
          </note>
          <note type="speaker">
            Anf. 11 ROLAND LÉBEN (kds):
          </note>
          <note>
            Fru talman! Som ny riksdagsledamot är det med stor respekt jag
            närmar mig det viktiga arbete som konsitutionsutskottet bedriver.
            Jag har under detta riksdagsår av naturliga skäl varit mer aktiv
            i näringsutskottet, men den kontakt jag haft med
          </note>
          <note>
            KU-arbetet har varit stimulerande, och jag är imponerad av den
            kompetens som finns hos många av ledamöterna, och det utomordentligt
            kunniga kansliet. Här sällar jag mig till raden av tacksamma talare
            och riktar mig inte minst till den avgående kanslichefen Robert
            Söderblom som, ju mer tiden går, vinner i förtroende.
          </note>
          <note>
            I det betänkande som redovisas i dag kommenterar utskottet redan
            på första sidan det stora allmänna intresse som granskningen tilldrar
            sig. Det nya systemet med helt eller delvis öppna utfrågningar,
            som introducerades den 1 februari 1988, är en starkt bidragande
            orsak till det ökade intresset.
          </note>
          <note>
            Naturligtvis kan man inte heller blunda för det faktum att tidigare
            regeringar, bl.a. genom konstitutionsutskottes granskning, uppmärksammats
            för sina mindre lyckade ageranden, och ''affärer'' -- ett förhållande
            som inte bidragit till att stärka förtroendet för det politiska
            livet, eller höja det parlamentariska arbetets status.
          </note>
          <note>
            Men valet av Thage G. Peterson till utskottes ordförande är enligt
            min mening ett klokt val, som redan bidragit till att stärka utskottets
            anseende.
          </note>
          <note>
            Fru talman! Med tanke på det stora allmänna intresset konstaterar
            jag att detta maktpåliggande granskningsarbete blir om möjligt
            än mera maktpåliggande och ansvarsfullt än tidigare. Det är av
            största vikt att riksdagen som helhet, och även utskottet, målmedvetet
            verkar för att granskningsarbetet skall kunna genomföras med största
            möjliga integritet och opartiskhet. KU-
          </note>
          <note>
            anmälningar som tillkommer i affekt och i stundens ingivelse
            gagnar inte det parlamentariska arbetet.
          </note>
          <note>
            Inte heller anmälningar som syftar till att göra politiska markeringar,
            eller poängplockningar inför allmänheten, gagnar vårt gemensamma
            arbete.
          </note>
          <note>
            Resultatet blir inte sällan ett antal ur konstitutionell synpunkt
            irrelevanta ärenden, som belastar utskottet i onödan. Dessutom
            upplevs det av allmänheten som ett slags politiskt ''kineseri'',
            om detta uppmärksammade uttryck tillåts i sammanhanget.
          </note>
          <note>
            För övrigt har här i dag talats om att redan misstanken om jäv
            är skadlig för förtroendet för landets regering. Ja, och till
            detta kan man foga att det partipolitiska dribblandet i en offentlig
            utfrågning med upprepat nedlåtande tilltalande av landets statsminister
            med ''Calle Bildt'' under en halvtimmeslång soloutfrågning med
            envist trummande på samma frågeställning, som ett slags tema med
            variationer, i hög grad också skadar förtroendet för vårt gemensamma
            arbete.
          </note>
          <note>
            Jag tar mig medvetet friheten att göra denna kanske något utsvävande
            reflexion som ny riksdagsledamot. Jag har som fritidspolitiker
            mina egna reaktioner kring de s.k. KU-förhören i färskt minne,
            liksom mina arbetskamraters spontana reaktioner. Det är inte konstruktivt,
            eller positiv
          </note>
          <note>
            PR för riksdagens ledamöter och deras arbete, att ett flertal
            granskningsanmälningar lämnas in utan att klara övertramp begåtts.
            Ett överskott av mer eller mindre onödiga anmälningar skapar bara
            förlorare.
          </note>
          <note>
            Fru talman! Jag vill lyfta fram ytterligare en företeelse som
            för mig är en negativ upplevelse i årets granskningsarbete. Riksdagsarbetet
            har i stort sett motsvarat det jag i förväg hade förberett mig
            på, och jag känner glädje över mitt hedersamma uppdrag. Men på
            en bestämd punkt var jag för godtrogen. Jag kunde inte föreställa
            mig att en politiskt förtroendevald ledamot av det ärevördiga
            konstitutionsutskottet medvetet skulle läcka ut högst konfidentiella
            ting från granskningsarbetet.
          </note>
          <note>
            Det är viktigt att man vid granskningen har tillgång till sekretessbelagt
            material, om så behövs för att man skall kunna fullgöra ett noggrant
            granskningsarbete. Likväl har en sådan läcka förekommit. Det har
            förklarats med att den hemliga informationen inte fullt ut beskrivits,
            men följderna av sådant läckage av hemlig information blir den
            att pusselbitar faller på plats och hemligheter röjs genom antydningarna.
          </note>
          <note>
            Därutöver vill jag mena att ytterligare skada sker genom att
            förtroendet för granskningen sviktar, och möjligheten att utverka
            hemligt material som behövs för granskningen kan försvagas. Jag
            anser att jag här inte gör ett otillbörligt avslöjande, med tanke
            på att vederbörande själv trätt fram i medierna och kommenterat
            aktuella ärenden under pågående granskning.
          </note>
          <note>
            Allt sådant läckage av hemligstämplat material, och antydningar
            kring innehållet i detta, är klandervärt och ovärdigt en ledamot
            av konstitutionsutskottet.
          </note>
          <note>
            Fru talman! Jag vill avsluta detta inlägg med att yrka på godkännande
            av utskottets anmälan -- och att riksdagen med gillande måtte
            lägga betänkandet till handlingarna.
          </note>
          <note type="speaker">
            Anf. 12 HARRIET COLLIANDER (nyd):
          </note>
          <note>
            Fru talman! Konstitutionsutskottet skall enligt regeringsformen
            granska statsrådens tjänsteutövning och regeringsärendenas handläggning.
          </note>
          <note>
            De är en grannlaga uppgift som vi i konstitutionsutskottet har.
            Det är en uppgift som kräver objektivitet, högt höjd över partitillhörigheten
            -- och det är en uppgift som också kräver civilkurage.
          </note>
          <note>
            Vi har klarat av att granska 36 anmälningar, och det har varit
            ett digert arbete för både ledamöter och personal. Det har resulterat
            i ett betänkande på sammanlagt 640 sidor.
          </note>
          <note>
            Här vill även jag rikta ett tack till kansliet för det utomordentliga
            arbete som man har gjort, och jag vill också speciellt rikta mig
            till Robert Söderblom och tacka honom för den tid jag har fått
            lära känna honom -- nu snart ett år. Det har varit en kort tid,
            men jag kommer att sakna dig, Robert.
          </note>
          <note>
            Vissa granskningsärenden har varit rutinmässiga undersökningar
            av regeringsärendenas handläggning, men merparten är anmälningar
            från ledamöter om misstankar att enskilda statsråd har gjort sig
            skyldiga till ministerstyre eller sagt saker som de inte borde
            ha sagt i sin egenskap av statsråd.
          </note>
          <note>
            Vårens granskningsarbete är mitt första, och jag vill redovisa
            några tankar kring detta.
          </note>
          <note>
            Det var med en viss förväntan som jag gick in i vårens granskningsarbete,
            och det var för mig självklart att granskningen skulle vara objektiv.
          </note>
          <note>
            Frågan för mig var: Har det blivit ett fel begånget eller inte?
            Jag noterade snart med häpnad -- och den häpnaden var, förstår
            jag nu, betingad av min politiska oskuld -- att partipolitiken
            ingalunda var lagd åt sidan. Kan man nita dit motståndarsidan
            är det en poäng i sig. Detta har outtalat legat i luften.
          </note>
          <note>
            Men från min position i utskottet uppfattar jag ändå att besluten
            slutligen har landat rätt.
          </note>
          <note>
            Min position som nydemokrat är ju sådan att jag sitter mellan
            borgerlighet och socialdemokrati. Är ni i utskottet inte överens,
            är det Ny demokrati som avgör om utskottets utlåtande blir rätt
            eller fel. Jag kan inte påstå att jag är odelat förtjust över
            att i granskningsarbetet vara tungan på vågen och avgöra om prickningar
            eller anmärkningar skall utdelas.
          </note>
          <note>
            Den här granskningsomgången har varit speciell därför att det
            har varit två regeringar som har granskats. Borgerligheten och
            Socialdemokraterna har ömsom vässat revisorsklorna mot motståndarsidans
            statsråd, och ömsom varit de egna statsrådens försvarsadvokater.
            Det har således rått en viss jämvikt i utskottet. Själv har jag
            suttit mittemellan och inte haft lojaliteter åt något håll.
          </note>
          <note>
            Nästa stora granskningsomgång om ett år kommer att handla om
            det borgerliga blockets statsråd. Då kommer min, eller rättare
            sagt Ny demokratis, funktion som tungan på vågen att bli mer utmejslad
            och tydlig och också mer ansvarsfylld. Jag vill bara göra utskottets
            ledamöter uppmärksamma på detta förhållande.
          </note>
          <note>
            Konstitutionsutskottet fungerar som något av en författningsdomstol.
            Det är då än mer viktigt att man bemödar sig att stå över partitaktiska
            överväganden och endast arbeta på strikt sakliga grunder.
          </note>
          <note>
            Årets granskningsbetänkande är inte speciellt upphetsande. En
            del ledamöter har anmält struntsaker för granskning. Grunden för
            anmälan kan t.ex. ha varit en dåligt skriven tidningsartikel.
          </note>
          <note>
            Det kan vara kul att slänga iväg en anmälan från höften och se
            om man kan nita dit motståndarsidans statsråd.
          </note>
          <note>
            Fru talman! Det minsta man kan begära av riksdagens ledamöter
            är att de lägger ned litet tid på att undersöka om det verkligen
            finns fog för en anmälan. Många av dem är uppenbarligen inte medvetna
            om vilken procedur som dras igång av en anmälan. Det är inte bara
            tidsödande och arbetskrävande för alla inblandade. Det kostar
            också övertidsersättning för kanslipersonalen.
          </note>
          <note>
            Människor kallas till förhör, och vaktpersonal kallas in när
            allmänheten kommer för att lyssna på utskottsförhören. En stenograf
            skriver ned allt vad som sägs, och sedan skall detta skrivas ut.
            För detta åtgår tid, pengar och ansträngningar. Riksdagens ledamöter
            får således skärpa sig och tänka två gånger innan en granskningsanmälan
            lämnas in.
          </note>
          <note>
            Utskottet har möjlighet att vägra att ta upp en anmälan till
            granskning om den bedöms som ogrundad. Utskottets inställning
            har hittills varit att man skall granska allt som anmälts. Visserligen
            har jag bara varit med om en granskningsomgång, men jag skulle
            i likhet med Thage G. Peterson, Birger
          </note>
          <note>
            Hagård, Roland Lében och kanske några fler som nämnt samma sak,
            vilja föreslå en annan ordning för framtiden, som innebär att
            kansliet gör en mindre förundersökning när ärendet kommer in och
            att utskottet kort därefter kan ta ställning till om granskning
            skall beviljas eller inte. På detta sätt kommer ärenden inte att
            bli liggande i månader.
          </note>
          <note>
            Liggande blir bara de ärenden som skall granskas.
          </note>
          <note>
            Med de tankar som nu finns i utskottet på att man kanske skall
            ha två granskningsbetänkanden om året, minskar liggetiden ytterligare,
            och ärendena förlorar inte sin aktualitet.
          </note>
          <note>
            Utskottet har varit enigt i sin bedömning av flertalet ärenden.
            Jag står dock för en reservation när det gäller den tidigare regeringens
            nyttjande av biståndspengar. Jag återkommer till reservationen
            senare i debatten.
          </note>
          <note>
            Fru talman! Jag yrkar på godkännande av utskottets anmälan i
            granskningsbetänkandet utom i det avsnitt som rör vissa anslagsfrågor,
            närmare bestämt U-landsbistånd, avsnitt 20 b. Vad beträffar detta
            avsnitt yrkar jag bifall till Ny demokratis reservation nr 4.
          </note>
          <note>
            Anf. 13 Tredje vice talman BERTIL
          </note>
          <note type="speaker">
            FISKESJÖ (c) replik:
          </note>
          <note>
            Fru talman! Jag begärde ordet eftersom Harriet
          </note>
          <note>
            Colliander på sedvanligt nydemokratiskt sätt försökte ge sken
            av, att i och med att nydemokraterna inträtt i riksdagen och fått
            en representant i utskottet, skall det minsann bli en annan ordning.
            Vi andra som sitter i utskottet är fångna i snäva och sneda partipolitiska
            fållor. Icke så med Ny demokrati, som företräder den yttersta,
            högsta och ädlaste objektiviteten.
          </note>
          <note>
            Jag reagerar också mot det sätt på vilket hon beskriver utskottets
            arbete med olika frågor. Det som betingat utskottets slutsatser
            skulle enligt hennes beskrivning vara rena partipolitiska hänsyn.
          </note>
          <note>
            Alla som har deltagit i utskottets arbete borde veta, och således
            även Harriet Colliander, att så har det alls inte gått till. I
            de flesta frågor har som alla vet utskottet, oavsett vilken regering
            som vi har granskat, kommit till gemensamma slutsatser.
          </note>
          <note>
            Fru talman! Jag ville bara göra denna korta notering med anledning
            av Harriet Collianders inlägg.
          </note>
          <note>
            Anf. 14 HARRIET COLLIANDER (nyd)
          </note>
          <note>
            replik:
          </note>
          <note>
            Fru talman! Jag kan förstå att Bertil Fiskesjö och kanske också
            andra känner sig litet angripna. Saken är faktiskt den, att jag
            inte har lojaliteter åt något håll. Jag står mittemellan och fri.
            Jag är ny och kan se på företeelser med fräscha ögon.
          </note>
          <note>
            Det är klart att man ibland tar partipolitiska hänsyn. Men jag
            uppfattade ändå, om Bertil
          </note>
          <note>
            Fiskesjö noterade vad jag sade, att besluten slutligen hade hamnat
            rätt. Det tycker jag vittnar om att man när beslutet skall fattas
            lyfter sig i håret och fattar det rätta beslutet.
          </note>
          <note>
            Anf. 15 Tredje vice talman BERTIL
          </note>
          <note type="speaker">
            FISKESJÖ (c) replik:
          </note>
          <note>
            Fru talman! Det skulle vara av stort intresse att av
          </note>
          <note>
            Harriet Colliander få något exempel på någon fråga i konstitutionsutskottets
            föreliggande granskningsbetänkande där slutresultatet är en frukt
            av Harriet Collianders intensiva arbete med frågan i utskottet
            och av hennes intensiva strävan att uppnå en upphöjd objektivitet.
          </note>
          <note>
            Anf. 16 HARRIET COLLIANDER (nyd)
          </note>
          <note>
            replik:
          </note>
          <note>
            Fru talman! Det finns inga exempel på beslut i detta granskningsbetänkande
            där jag uppfattar att man har fattat beslutet utifrån partipolitiska
            hänsyn.
          </note>
          <note>
            Men det ligger i sakens natur, vilket Bertil Fiskesjö själv nämnde
            i sitt tidigare inlägg, att man inte kan bortse från att vi har
            olika politiska åsikter. I vissa fall är man de egna statsrådens
            försvarsadvokater, i andra fall är man revisorer, granskar och
            har vassa klor. Det ligger i sakens natur.
          </note>
          <note>
            Jag uppfattar inte att partipolitiken har styrt några beslut
            i detta granskningsbetänkande.
          </note>
          <note>
            Jag tog mig faktiskt friheten att påpeka att jag sitter mitt
            emellan blocken. När de olika blocken kommer fram till olika åsikter
            är det faktiskt jag som har den något otrevliga rollen att säga
            om utskottet skall tycka att en person har handlat rätt eller
            fel. Därför sade jag att jag hoppades att man i fortsättningen
            skall bemöda sig än mer om lämna partitaktiska hänsyn och arbeta
            efter strikt sakliga grunder.
          </note>
          <note type="speaker">
            Anf. 17 JOHAN LÖNNROTH (v):
          </note>
          <note>
            Fru talman! Ärade ledamöter! Också jag är ny i konstitutionsutskottet.
            Jag tycker att det har varit lärorikt och spännande. Jag känner
            också respekt för konstitutionsutskottet. Ordföranden använde
            ordet vördnad. Jag tycker kanske att det är litet för starkt för
            min smak. Man skall vara försiktig med de starka orden och använda
            dem sällan.
          </note>
          <note>
            Jag har också mycket stor respekt för kanslipersonalens arbete
            och vill instämma i den gemensamma hyllningen av vår avgående
            kanslichef Robert Söderblom. Jag har över huvud taget känt att
            jag har fått god hjälp. För att anknyta till ett ämne som jag
            kommer tillbaka till snart, skulle jag vilja säga att det arbete
            utskottets kanslipersonal utför, visar just vikten av att vi har
            opolitiska och oförvitliga tjänstemän anställda vid riksdagen.
          </note>
          <note>
            Jag har också förstått att utskottets andra ledamöter ibland
            tycker att jag pratar för mycket och kanske begär fram litet för
            många papper ibland. Om jag tolkade Roland Lében rätt, jag är
            inte alldeles säker på det, var det kanske mig han menade. Jag
            skall återkomma till det också.
          </note>
          <note>
            Det som väckte störst upprördhet var kanske när jag i ett massmedium
            sade att jag uppfattade behandlingen av de fyra statsrådsuttalandena
            som ett resultat av en sorts politisk uppgörelse.
          </note>
          <note>
            Regeringssidan sade: ''Om ni inte prickar våra statsråd, så prickar
            vi inte era så hårt som vi från början hade tänkt oss.''
          </note>
          <note>
            Jag tycker inte att detta var ett angrepp på utskottets rena
            och höga opartiskhet. Nu har vi ju fått en debatt mellan ordföranden
            och vice ordföranden i utskottet om just detta. Om jag förstod
            saken rätt, sade Thage G. Peterson i det första inlägget att det
            över huvud taget inte får förekomma någon partitaktik i utskottets
            arbete.
          </note>
          <note>
            När sedan Bertil Fiskesjö sade att vi rör oss i gränslandet mellan
            juridik och politik, backade
          </note>
          <note>
            Thage G. Peterson litet grand och sade att det kanske snarare
            är så man skall beskriva det. Det är inte alldeles lätt att veta
            på vilken sida av den här gränsen man befinner sig.
          </note>
          <note>
            Det är litet farligt att lyfta upp oss för högt på de konstitutionella
            principernas höjder. Var och en vet att det inte kan vara en slump
            att KU-
          </note>
          <note>
            anmälningarna nästan alltid gäller statsråd av en annan politisk
            kulör än den egna. Jag tror att alla inom KU känner att det finns
            ett element av politiskt fredstraktat över årets justerade granskningsbetänkande.
          </note>
          <note>
            Jag är som sagt mycket nöjd med de villkor som jag har haft som
            extra suppleant i utskottet. Möjligen kan jag säga något om det
            eviga springandet mellan platsen vid väggen och bordet. Jag får
            sitta med vid bordet i utskottet när vi granskar, men jag får
            inte sitta vid bordet när vi sysslar med andra ärenden.
          </note>
          <note>
            Vid några sammanträden har det blivit så att vi växlat mellan
            granskningsärenden och övriga ärenden. Jag känner mig på gränsen
            till löjlig när jag springer fram och tillbaka. Ibland har jag
            också svårt att hålla reda på var jag har lagt papperet.
          </note>
          <note>
            Ligger det på bordet eller vid väggen? Vi har de senaste dagarna
            fått en debatt om vår position i utskotten. Vi får kanske återkomma
            till den frågan i andra sammanhang.
          </note>
          <note>
            Sedan har jag några invändningar mot utskottets arbete som jag
            inte vill lägga skulden för på utskottet i första hand, utan det
            är ett resultat av många samverkande faktorer. Först vill jag
            ta upp krisen i Nordbanken.
          </note>
          <note>
            Den anmälan som lämnades in, av Birgit Friggebo tror jag, hade
            ett element av valrörelse i sig. Vi konstaterade mycket snabbt
            i vår granskning att den proposition som Anne Wibble lade fram
            som finansminister blev praktiskt taget identisk med den som Allan
            Larsson hade haft för avsikt att presentera. Då hade vi kanske
            kunnat avsluta granskningen med det. Alla utfrågningar i samband
            med Nordbankskrisen var mycket intressanta och givande på många
            sätt, men tyvärr tog de nog litet för mycket tid från oss som
            vi borde ha kunnat ägna åt andra och väsentligare frågor. Nu återkommer
            jag till denna debatt, och orsaken till det hörde vi när Ylva
            Annerstedt var uppe i talarstolen.
          </note>
          <note>
            Man har nämligen försökt använda
          </note>
          <note>
            Nordbankskrisen som ett led i den politiska argumentationen mot
            statligt ägande av banker.
          </note>
          <note>
            Därför finns det anledning att också ta upp denna fråga något
            i den här debatten.
          </note>
          <note>
            Jag är också missnöjd med den behandling som min egen anmälan
            vad gäller IB, dvs. den militära underrättelsetjänsten, har fått.
            Där vill jag i första hand lägga ansvaret på regeringen. Jag såg
            att försvarsministern satt här tidigare. Jag hade hoppats att
            han skulle sitta kvar. Då hade jag kunnat ställa frågan till honom
            direkt om varför det behövde ta så lång tid som mer än en månad
            för försvarsdepartementet att lämna ifrån sig en fullständigt
            intetsägande redogörelse för frågan.
          </note>
          <note>
            Jag var redan då ganska klar över att man satt inne med dokument
            som i stort sett presenterade hela sanningen -- vi vet ju allihop
            ungefär hur den ser ut.
          </note>
          <note>
            Jag skall återkomma även till denna fråga.
          </note>
          <note>
            Den andra frågan där jag inte är nöjd med behandlingen gäller
            riksbanken. Det är närmast obegripligt varför utfrågningen av
            riksbankschefen skulle vara sluten. Vi borde även ha fört protokoll
            över den. Jag förstår att orsaken var att riksbankschefen begärde
            det. Det är tydligen kutym att man följer önskemålen från dem
            som framför detta. Efter att ha träffat riksbankschefen öga mot
            öga kan jag ha en viss förståelse för att det inte är alldeles
            lätt att gå emot önskemål från riksbankschefen. Det gäller också
            de sakfrågor som jag har anmält, räntehöjningarna i oktober 1990
          </note>
          <note>
            och i december 1991. Det är svårt att föra den här debatten,
            eftersom det är svårt att citera ur minnet vad riksbankschefen
            sade under utfrågningen.
          </note>
          <note>
            Det har förts en debatt om massmedias roll. Det är mycket farligt
            att angripa massmedia eller över huvud taget ifrågasätta massmedias
            roll. Man kan ju själv drabbas av stångjärnshammaren i huvudet.
          </note>
          <note>
            Men jag vill ändå redan här ta upp en fråga som jag tycker är
            konstitutionellt intessant. Vi har ju nu i inledningsrundan fått
            en diskussion om hemligstämpeln.
          </note>
          <note>
            Dagens Industri hade en artikel som handlade om det som hände
            i december 1991 i samband med räntehöjningen och valutakrisen.
            Man publicerade det särskilda protokollet från riksbanken.
          </note>
          <note>
            Tidningen hade alltså tillgång till denna hemliga handling som
            jag själv mycket länge hade försökt få fram.
          </note>
          <note>
            Jag ringde tidningen, och man skickade genast över protokollet
            till mig. Till saken hör att tidningen hade en viss poäng med
            att publicera protokollet i just det numret.
          </note>
          <note>
            Långt senare upptäckte jag till min stora förvåning att tidningen
            hade även det särskilda protokollet från oktober 1990. Jag ringde
            tidningen igen och bad att få också det protokollet. Det blev
            tyst i luren, och sedan sade man nej. Jag frågade mycket förvånat:
            Varför inte då? Jag fick ju det förra.
          </note>
          <note>
            Svaret blev: Inga kommentarer.
          </note>
          <note>
            Det här tycker jag illustrerar att det ibland i vissa frågor
            finns koalitioner mellan massmedia och politiker och tjänstemän.
            Det finns säkerligen de som misstänker också mig för att ha speciella
            relationer till olika massmedia. Det här är också en konstitutionellt
            intressant fråga, som vi kanske någon gång borde ägna oss åt att
            granska.
          </note>
          <note>
            Roland Lében säger att en ledamot har läckt hemliga handlingar.
            Han sade ledamot, och jag vet inte om han däri inbegrep också
            extra suppleanter.
          </note>
          <note>
            Jag vet inte alldeles säkert om det var mig han avsåg, men oavsett
            om det var mig han avsåg eller inte tycker jag att det inte är
            för mycket begärt att
          </note>
          <note>
            Roland Lében talar om vem han menade och exakt vad det var han
            avsåg, så att vi kan föra den debatten från kammarens talarstol.
          </note>
          <note>
            Nu skall jag i det här inlägget bara ta upp också två saker som
            handlar om det ämnesområde som vi egentligen skulle diskutera
            i inledningsrundan. Den första är de politiska tjänsterna i regeringskansliet.
          </note>
          <note>
            På den punkten har jag en meningsyttring, där jag påtalar vikten
            av att skilja mellan politiskt och icke politiskt tillsatta tjänster.
          </note>
          <note>
            Där talar jag utifrån en viss egen erfarenhet. Jag arbetade nämligen
            själv en kort period i
          </note>
          <note>
            Kanslihuset åren 1968--1969 som s.k. sakkunnig för att utreda
            vissa metodologiska frågor i en arbetsgrupp som skulle syssla
            med ett underlagsmaterial inför den fysiska riksplaneringen.
          </note>
          <note>
            På den tiden arbetade jag med tämligen abstrakt matematik. Jag
            visste ingenting om vare sig politik eller, än mindre, om fysisk
            planering. Men min lön skulle fördubblas, och det lät spännande.
          </note>
          <note>
            Matematiska metoder och samhällsplanering var på modet, och jag
            författade ett otal formelspäckade promemorior, som jag förmodar
            är saligen bortglömda.
          </note>
          <note>
            Men en dag råkade jag få se listorna på alla de kvalificerade
            människor som sökt jobb inom den grupp där jag anställdes. Där
            fanns högt kvalificerade naturvetare, tekniker, ekonomer och arkitekter
            med lång erfarenhet av det ämne vi skulle arbeta med.
          </note>
          <note>
            Jag förstod så småningom att det var inte mina matematikkunskaper,
            åtminstone inte enbart, som gjort att jag fått jobbet, utan någon
            hade sagt till någon kompis att jag var av den rätta politiska
            färgen, vilket möjligen var sant då. Det blev senare osant, i
            och med att jag anslöt mig till vpk, inom parentes sagt kanske
            delvis som ett resultat av erfarenheten från Kanslihuset.
          </note>
          <note>
            Efter den här upplevelsen har jag stärkts i två övertygelser.
            Den första är att det är praktiskt taget omöjligt att dra en skarp
            gräns mellan politik och vetenskap inom de s.k. samhällsvetenskaperna.
          </note>
          <note>
            Den andra erfarenheten är att man ändå skall försöka att dra
            den gränsen när offentliga tjänster skall tillsättas och att man
            skall kräva öppen redovisning, om politisk uppfattning spelar
            roll vid en tjänstetillsättning.
          </note>
          <note>
            Statsminister Bildt hävdade först under utfrågningen den 21 april
            att Lars Jonung anställts enbart på ämnesmeriter ''och har ingen
            partipolitisk eller annan politisk förankring som jag är medveten
            om'' -- jag citerar alltså Carl Bildt.
          </note>
          <note>
            När statsministern pressades på frågan, fick han ändå erkänna
            att Jonungs befattning var politisk i den meningen ''att det finns
            en ungefärlig överensstämmelse mellan den ekonomiska politik som
            regeringen enligt regeringsförklaringen avser att föra och de
            teorier, kunskaper och erfarenheter som Lars Jonung står för.''
          </note>
          <note>
            Carl Bildt sade också vid utfrågningen vackra saker om hur värdefullt
            det är när åsikter bryts mot varandra, och han uttryckte sin stora
            uppskattning av de tjänstemän som producerat den senaste långtidsutredningen,
            trots att deras partipolitiska uppfattning var en annan än regeringens.
            Jag uppfattade faktiskt det här som litet grand av en signal till
            den socialdemokratiska oppositionen, att om ni inte bråkar om
            våra politiska tillsättningar, så tänker vi inte gräva i era.
          </note>
          <note>
            Den här frågan gäller inte rätten för kanslihusanställda eller
            riksdagsanställda att ha politiska åsikter eller värdet av åsiktsbrytningar,
            utan här handlar det om en principiellt mycket viktig demokratifråga,
            att det inte uppstår en stor grupp av svårplacerade, politiskt
            tillsatta befattningshavare på formellt opolitiska tjänster.
          </note>
          <note>
            Jag betvivlar inte Lars Jonungs kompetens eller att han kommer
            att vara till nytta för statsministern.
          </note>
          <note>
            Han skiljer sig för övrigt på ett fördelaktigt sätt från många
            andra nationalekonomer i det att han hade sina antikeynesianska
            åsikter redan innan detta var opportunt inom den lilla grupp som
            står för den för dagen vedertagna åsikten om vad som är högsta
            nationalekonomisk vetenskap i Sverige.
          </note>
          <note>
            Men det är inte detta frågan gäller nu. Det är uppenbart att
            politiska åsikter spelat in vid rekryteringen av Lars Jonung.
            Jag kan mindre om
          </note>
          <note>
            Emil Svensson, men samma sak gäller uppenbarligen honom. Deras
            tjänsters öde borde vara direkt kopplat till regeringens. Att
            det finns ett antal tjänstemän i Kanslihuset som borde ha avgått
            med tidigare regeringar, förändrar inte detta.
          </note>
          <note>
            Det låter kanske litet konservativt, men jag tror att det är
            viktigt att vi slår vakt om den gamla svenska traditionen med
            oförvitliga tjänstemän, av den typ som på lika villkor kan anlitas
            av exempelvis vänsterpartister.
          </note>
          <note>
            Jag skall sluta med att säga några ord om jämställdhetsarbetet.
            Det finns en liten tendens, när vi pratar om jämställdhet, att
            det blir en fråga om att räkna tjänster. Det är naturligtvis en
            fråga om det också -- det är viktigt att räkna tjänster --
          </note>
          <note>
            men jag tror att det också handlar om arbetsklimat och värderingar
            som präglar arbetet inom
          </note>
          <note>
            Kanslihuset och också här i riksdagen.
          </note>
          <note>
            Jag tror att vissa kvinnliga värderingar och erfarenheter, eftersom
            kvinnor fortfarande på det stora hela taget sköter de vardagliga
            sysslorna i hemmet, präglar kvinnors politiska arbete här i riksdagen
            och i Kanslihuset. Jag tror att det skulle vara oerhört värdefullt,
            inte bara för kvinnorna utan kanske ännu mera för oss män, om
            de värderingar, det sättet att förhålla sig, de relationer som
            kvinnor har mellan sig, mera präglade också vårt arbete, vårt
            sätt att prata med varandra här i riksdagen.
          </note>
          <note>
            Det är alltså inte fråga om att vi män på något sätt skulle tycka
            synd om er kvinnor, när vi vill att ni skall bli fler i riksdagen
            osv., utan det handlar om hela samhällsklimatet och vårt sätt
            att bedriva politiken.
          </note>
          <note>
            Med det här vill jag yrka bifall till min meningsyttring, som
            i fyra fall innebär säryrkanden jämfört med utskottet. Det gäller
            Irakkriget, vapenexporten, IB och Halvar Alvgard.
          </note>
          <note type="speaker">
            Anf. 18 ROLAND LÉBEN (kds) replik:
          </note>
          <note>
            Fru talman! Johan Lönnroth har själv tillstått att han känner
            sig träffad av att jag talat om oförsiktighet med handhavande
            av hemligt material. Han frågar efter arten av uppgifter som det
            gäller, men det tänker jag över huvud taget inte kommentera. Det
            har vi samtalat om i utskottet, och jag vill inte bidra till att
            fler bitar faller på plats i det pusslet. Jag nöjer mig med att
            frågan om förtroendet för utskottets granskningsarbete på det
            här sättet ändå har lyfts fram.
          </note>
          <note>
            Johan Lönnroth tillstår också att han kan ha uppfattats som något
            överambitiös i fråga om att begära fram handlingar. Ja, att i
            de aktuella ärendena leta dokument från mer än 30 år tillbaka
            i tiden är i mitt tycke något underligt, inte minst denna strävan
            att använda KU till att leta efter lik i garderober som stängts
            för årtionden sedan.
          </note>
          <note>
            Här bekräftar Johan Lönnroth mina misstankar att han bedrivit
            en kartläggning som haft mera att göra med en personlig kampanj
            än en värdig KU-
          </note>
          <note>
            granskning. Jag tycker att KU bör låta historikerna ta hand om
            den biten och för egen del ägna sig åt mera angelägna uppgifter.
            Att det dessutom är f.d.
          </note>
          <note>
            kommunister som letar lik i andras garderober är ännu mera underligt.
          </note>
          <note type="speaker">
            Anf. 19 JOHAN LÖNNROTH (v) replik:
          </note>
          <note>
            Fru talman! Jag kan inte påminna mig att det i utskottet har
            uttalats några misstankar om att någon bestämd person skulle ha
            läckt eller utpekat hemliga handlingar. Jag skulle vilja vädja
            till utskottets övriga ledamöter att hjälpa till och tala om i
            vad mån sådana påståenden har förekommit, så att vi får preciserat
            och klarlagt exakt vad det handlar om.
          </note>
          <note>
            Roland Lében talade om lik i garderoberna. Jag hoppas verkligen
            att Roland Lében deltar i den debatt vi kommer att ha senare i
            dag om IB-frågan.
          </note>
          <note>
            Det finns en god förklaring till att jag är intresserad av detta.
            Det gäller inte bara mig. Jag tror att en mycket stor del av de
            som varit inblandade i denna fråga vill ha fram de gamla liken
            ur garderoberna.
          </note>
          <note>
            Men det får vi återkomma till, som sagt var.
          </note>
          <note type="speaker">
            Anf. 20 ROLAND LEBÉN (kds) replik:
          </note>
          <note>
            Fru talman! När vi har samtalat om denna fråga har detta bortförklarats,
            som jag sade i mitt första inlägg, med att informationen inte
            har beskrivits fullt ut. Likväl har samtliga i utskottet konstaterat
            att det har möjliggjort frågeställningar till andra personer,
            vilket har gjort att man har kunnat dra vissa slutsatser. Därmed
            kommenterar jag inte detta något mer.
          </note>
          <note type="speaker">
            Anf. 21 THAGE G. PETERSON (s) replik:
          </note>
          <note>
            Fru talman! Jag har begärt replik på Johan
          </note>
          <note>
            Lönnroth efter det att han i sitt anförande har tagit upp sina
            relationer med konstitutionsutskottet.
          </note>
          <note>
            Som ordförande i utskottet vill jag klargöra några förhållanden.
          </note>
          <note>
            I förrgår gjorde Johan Lönnroth en framställan till utskottet
            om att utskottet hos regeringen skulle begära att få ta del av
            en hemligstämplad handling från 1961. Enligt Lönnroth kunde handlingen
            ha betydelse för riksdagens behandling i dag av utskottets granskning
            såvitt gäller regeringens kontroll av den militära underrättelsetjänsten.
            Vid gårdagens utskottssammanträde avslog utskottet enhälligt framställningen.
          </note>
          <note>
            Utskottets beslut i går har föranlett ett par felaktiga påståenden
            och misstänkliggöranden av utskottets granskningsverksamhet i
            två TV-kanaler. Man har bl.a. sagt att KU av hemliga, ovidkommande
            skäl har avbrutit och stoppat granskningen och för alltid slagit
            igen dörren för vidare granskning av säkerhetsfrågorna. Det är
            naturligtvis helt fel.
          </note>
          <note>
            Det är KU som granskar regeringen. För det ändamålet har KU rätt
            att ta del av alla handlingar som hör till regeringsärendena.
            Vad KU har kommit fram till i sin granskning skall KU anmäla för
            riksdagen. Det har vi gjort i det betänkande som i dag föreligger
            på riksdagens bord. Betänkandet justerades den 7 maj. Där redovisas
            det material som utskottet har haft som underlag för granskningen.
            Genom justeringen avslutades granskningen för detta riksmöte.
          </note>
          <note>
            KU:s granskningsskyldighet upphör dock inte med betänkandet.
            Skyldigheten kvarstår självfallet. KU
          </note>
          <note>
            kommer att justera nya granskningsbetänkanden.
          </note>
          <note>
            Men det är ett misstag att tro att debatten här i dag ingår i
            den fortsatta granskningen. Granskning sysslar KU med vid sina
            sammanträden. Vad vi diskuterar här i dag är det senaste betänkandet
            och hur riksdagen skall ställa sig till vad KU där har kommit
            fram till.
          </note>
          <note>
            Jag vill också tillägga att en eventuell kommande granskning
            bäst kan genomföras om det material som skall ligga till grund
            för den granskningen omsorgsfullt analyseras och bedöms av utskottet
            i det sammanhanget, i stället för att kastas in som tillhygge
            i en debatt här i kammaren om en redan avslutad granskning.
          </note>
          <note>
            KU tar alltså in granskningsmaterial som ett led i sin granskning
            och inte för att förse enskilda ledamöter med material inför en
            debatt i kammaren. Det var därför helt följdriktigt att utskottet
            i går avslog Johan Lönnroths framställan.
          </note>
          <note>
            Om Johan Lönnroth menar att han kan peka på nya omständigheter
            som är av intresse för KU:s granskningsverksamhet, står det honom
            självfallet fritt att göra en granskningsanmälan och där ange
            vilket material han önskar att KU skall ta in. Som vanligt blir
            det då KU:s sak att ta ställning till hans anmälan.
          </note>
          <note type="speaker">
            Anf. 22 JOHAN LÖNNROTH (v) replik:
          </note>
          <note>
            Fru talman! Jag hade uppfattat det så, att det oavsett om utskottet
            har justerat sitt betänkande är denna riksdag som i dag skall
            ta ställning till regeringens hantering av olika ärenden. Jag
            uppfattar det som självklart att det är angeläget att få fram
            materialet, om det dyker upp någonting väsentligt mellan justeringen
            av betänkandet och debatten och beslutet här i dag.
          </note>
          <note>
            Jag vill också göra en jämförelse med situationen då diskussionen
            om de socialdemokratiska regeringsledamöternas aktieinnehav dök
            upp, i slutet av KU:s granskning. Då var det mycket bråttom. Vi
            fick ha sammanträden både på kvällen och tidigt på morgonen för
            att detta skulle fram med en oerhörd brådska. Nu blev i och för
            sig frågan bordlagd. Jag tycker dock att detta illustrerar att
            det ibland blir bråttom, när frågor dyker upp i slutskedet av
            behandlingen. I och för sig borde det ha varit en mera grundlig
            hantering av frågan. När nu dessa informationer nådde mig, är
            det självklart att jag försökte få fram dessa handlingar inför
            dagens debatt och beslut.
          </note>
          <note>
            Anf. 23 Tredje vice talman BERTIL
          </note>
          <note type="speaker">
            FISKESJÖ (c) replik:
          </note>
          <note>
            Fru talman! Jag begärde ordet med anledning av vad Johan Lönnroth
            sade om rekryteringen till regeringskansliet av sakkunniga m.fl.
            Det är viktigt att slå fast att regeringsformen ger regeringen
            stora friheter när det gäller organisationen av regeringens arbete.
            Det hindrar naturligtvis inte att
          </note>
          <note>
            KU noga skall se på hur denna frihet utnyttjas. Det är givet
            att det i en regering, som ju är ett politiskt organ, utöver statsråden
            finns andra tjänstemän som har sitt politiska hemvist hos det
            eller de partier som bildar regeringen. Där har vi bl.a. s.k.
          </note>
          <note>
            politiskt sakkunniga. Men det måste stå varje regering fritt
            att skaffa sig sakkunskap från personer vilkas sakkunskaper man
            tror sig kunna ha nytta av. Detta är vad som har betingat rekryteringen
            av de båda personer Johan Lönnroth nämner i den första delen av
            sin meningsyttring till detta granskningsbetänkande.
          </note>
          <note>
            Jag tycker för min del att det är viktigt att man inte tvingar
            personer som av olika skäl rekryteras till regeringen att avge
            en deklaration om politisk hemvist. Det skulle begränsa olika
            regeringars möjligheter att använda sig av de människor som man
            anser att man i en viss fråga eller vissa ärenden har särskild
            nytta av.
          </note>
          <note>
            Jag förstår inte heller riktigt innebörden av den meningsyttring
            som Johan Lönnroth har avgett.
          </note>
          <note>
            Det är tydligen inte någon anmärkning mot regeringen, utan bara
            ett konstaterande att enligt
          </note>
          <note>
            Lönnroths uppfattning har politiska åsikter legat till grund
            för rekrytering av de båda nämnda personerna. Om detta vet vi
            faktiskt ingenting.
          </note>
          <note type="speaker">
            Anf. 24 JOHAN LÖNNROTH (v) replik:
          </note>
          <note>
            Fru talman! Jag tycker inte heller att man skall tvinga någon
            att deklarera sin politiska uppfattning. Det är för övrigt den
            fråga vi skall komma in på när vi skall prata om politisk åsiktsregistrering
            senare. Däremot hävdar jag att en regering, ett statsråd, när
            man tillsätter en befattning skall tala om ifall politiska åsikter
            har spelat in vid rekryteringen av tjänstemannen i fråga eller
            om det är en normal tjänstetillsättning med normal meritprövning.
            Det tror jag är mycket viktigt för att upprätthålla gränsen mellan
            politiskt och icke politiskt tillsatta tjänstemän i regeringskansliet.
            Det är vad mitt yttrande handlar om.
          </note>
          <note>
            Anf. 25 Tredje vice talman BERTIL
          </note>
          <note type="speaker">
            FISKESJÖ (c):
          </note>
          <note>
            Fru talman! Med det förhållningssätt som Johan
          </note>
          <note>
            Lönnroth rekommenderar begränsar man regeringens möjligheter
            att ta i anspråk tjänster från personer som inte vill tala om
            vilket politiskt parti de sympatiserar med eller brukar rösta
            på.
          </note>
          <note>
            Det tycker jag vore till skada för regeringsverksamheten. En
            regering måste ju kunna utnyttja sakkunskapen hos människor som
            man tycker har någonting att ge, rent allmänt eller i speciella
            frågor som de rekryteras för.
          </note>
          <note type="speaker">
            Anf. 26 JOHAN LÖNNROTH (v) replik:
          </note>
          <note>
            Herr talman! Jag måste säga att jag är litet förvånad över att
            Bertil Fiskesjö, som är en sådan gammal räv när det gäller de
            här frågorna, inte riktigt uppfattar vad jag säger. Det handlar
            inte om att behöva uppge politisk partitillhörighet. Man behöver
            inte tillhöra något parti. Jag tror t.ex. inte att Lars Jonung
            tillhörde något parti. Det handlar helt enkelt om om politiska
            uppfattningar spelar någon roll när man rekryterar en befattningshavare
            till en viss tjänst i kanslihuset. Den regering som utser en sådan
            person måste i så fall tala om att den politiska uppfattningen
            har spelat roll. Det är en viktig varudeklaration.
          </note>
          <note type="speaker">
            Anf. 27 ULLA PETTERSSON (s):
          </note>
          <note>
            Herr talman!I konstitutionsutskottet har vi lärt oss att de ärenden
            i vår granskning som får störst uppmärksamhet ofta är de enstaka,
            ibland rent av udda, ärenden som har särskilt anmälts, medan de
            ärenden där vi kanske gör mest nytta är de s.k.
          </note>
          <note>
            tjatfrågorna. De ger sällan några rubriker men det är där utskottet
            så att säga håller tummen på ögat på regeringen för att se att
            man sköter sig på ett sätt som gagnar både regeringen och landet.
          </note>
          <note>
            Till de s.k. tjatfrågorna hör numera jämställdhetsfrågan eftersom
            vi granskar den med, låt vara, något ojämna mellanrum. Det är
            frågor som oftast går framåt; ibland långsamt som t.ex.
          </note>
          <note>
            frågan om andelen kvinnor i utredningar och statliga styrelser,
            ibland knappast märkbart som frågan om antalet kvinnor i regeringskansliet.
          </note>
          <note>
            Ibland går man t.o.m. kräftgång som när det gäller antalet kvinnliga
            landshövdingar.
          </note>
          <note>
            Jag har, herr talman, tillbringat en del av sistlidna helg i
            riksdagens monter på Kvinnor kan-mässan.
          </note>
          <note>
            Där har jag inte utan viss stolthet spritt kunskap om att inom
            den del av den politiska sfären som är direktvald är andelen kvinnor
            -- trots en beklaglig nedgång i senaste valet -- relativt stor.
            Gör man en internationell jämförelse kan man se att vi, tillsammans
            med övriga nordiska länder, ligger bra till. Om man jämför med
            andra maktcentra inom landet kan man också se att vi ligger bra
            till.
          </note>
          <note>
            I de börsnoterade företagens styrelser handlar kvinnorepresentationen
            om någon enstaka procent. Där finns den, som jag brukar säga,
            obligatoriska kvinnan som man kan misstänka ibland finns där för
            att utgöra en färgklick bland alla gråa kostymer på det mer eller
            mindre -- oftast mindre -- fantasifullt uformade fotografi som
            numera tycks vara obligatoriskt i varje verksamhetsberättelse.
          </note>
          <note>
            När jag nu har sagt att vi ligger förhållandevis bra till, vill
            jag omedelbart säga att vi är långt från målet. Alla som har tävlat
            i simning, cykling, löpning eller vad det kan vara, vet att det
            är tungt att dra. Det är jobbigt att vara den som ligger först
            och som skall dra med sig andra. Detta är en uppgift som vi har
            och skall ha inom den politiska sfären.
          </note>
          <note>
            Men det förpliktigar att fortsätta framåt och visa att man inte
            bara uppnår en viss gräns och sedan lägger av, utan att man ständigt
            flyttar fram positionerna.
          </note>
          <note>
            Man måste också sprida den ökande representationen till mer osynliga
            sektorer inom vårt samhälle. Jag vill här hänvisa till de resonemang
            som fördes redan i utredningen
          </note>
          <note>
            Varannan damernas som tydligt pekade på detta.
          </note>
          <note>
            Vidare måste man sprida den ökande kvinnorepresentationen också
            i andra maktcentra än de politiska. Jag tycker att de som har
            den politiska uppfattningen att politiska församlingars makt och
            inflytande skall minska väsentligt borde ta till sig att det snarare
            höjer kravet på att gå före bl.a. inom regeringens arbete.
          </note>
          <note>
            I utskottet påpekar vi ibland att också andra utskott har gransknings-
            och uppföljningsfunktioner. Det är inte minst viktigt när det
            gäller just jämställdhetsfrågorna. Det är inte tillräckligt att
            arbetsmarknadsutskottet handlägger jämställdhetsärendena och konstitutionsutskottet
            granskar jämställdhetsarbetet i regeringskansliet, utan varje
            utskott måste ta hänsyn till detta, t.ex.
          </note>
          <note>
            när det gäller utbildningsfrågor. -- Jag kan nämna det nyligen
            genomförda högskoleprovet som ju inte ansågs vara könsneutralt.
            -- Möjligheterna till vuxenutbildning och fortbildning är andra
            sådana frågor, liksom, självklart, familjepolitiken. Det gäller
            också bl.a. statistikfrågor och liknande som berör andra utskott.
          </note>
          <note>
            Beträffande jämställdhetsfrågorna innehåller konstitutionsutskottets
            betänkande i år litet ros och ganska mycket ris. Vi är helt överens
            om de skrivningar som finns i betänkandet, och för att ytterligare
            betona den enigheten ber jag, herr talman, att få instämma i de
            uttalanden som gjorts i jämställdhetsfrågan av Ylva Annerstedt
            och Johan
          </note>
          <note>
            Lönnroth och med glädje konstatera att det är ett helt enigt
            utskott som står bakom de här uttalandena.
          </note>
          <note type="speaker">
            Anf. 28 INGER RENÉ (m):
          </note>
          <note>
            Herr talman! Jag skall också beröra jämställdhetsfrågorna. Ibland
            kan man undra:
          </note>
          <note>
            Kvinnor -- finns vi egentligen? Inte minst undrar jag det när
            jag tar morgonplanet hit till Stockholm eller planet tillbaka
            till Göteborg -- bara karlar. I och för sig karlar i alla åldrar,
            men bara karlar så långt ögat ser -- nästan. Slår man upp en tidning
            är det samma sak: massor av fotografier av män, uttalanden av
            män från första sidan till sista, inkl. sport- och kultursidorna.
            Tittar man på familjesidorna ser det ut som om det bara är män
            som dör, åtminstone om man läser om dem som får erkännande genom
            en nekrolog. Det är också mest män som fyller år;
          </note>
          <note>
            både 50, 60 och 70.
          </note>
          <note>
            Samhället är uppbyggt av män för män. Det märks ända in i denna
            sal, inte bara på att här finns män till övervägande antal, utan
            också på att det är mäns preferenser som t.ex. styr debattordningen
            när det gäller de stora allmänpolitiska debatterna. Först diskuteras
            finans- och försvarspolitik och så småningom - ofta en sen kväll
            eller natt när de flesta, inte minst massmedia, har gått hem --
          </note>
          <note>
            debatteras skol- och socialpolitik; frågor där kvinnor har specifik
            erfarenhet både från yrkesverksamhet och som familjeansvariga.
          </note>
          <note>
            Jag sade att det märks ända in i denna sal att man använder män
            som måttstock -- det gäller också bokstavligen de bänkar som vi
            sitter i. Håller man inte minst svenskt standardmått -- 175 cm
            lång och
          </note>
          <note>
            75 kg tung -- är armstöden för höga och bordsskivan för hög.
            Man får så småningom ont i axlarna för att man sitter och drar
            upp dem hela dagarna. Män har också här använts som måttstock.
          </note>
          <note>
            Så här kan man titta på världen ömsom med löje, ömsom med humor
            men också -- och det är viktigast -- med stort allvar. Det inte
            rimligt med i många avseenden skilda världar för män och kvinnor.
            Inte minst inom arbetslivet är olikheterna mycket stora. Om man,
            för att vara tydlig, generaliserar kan man säga att män återfinns
            inom ungefär 250 olika yrkesgrenar och kvinnor inom tre områden
            -- vård, undervisning och handel. Detta medför att kvinnor har
            lägre lön, lägre ATP och sämre anställningsförhållanden i stort.
            Kvinnors arbetsmarknad måste breddas. Detta bör i första hand
            inte göras av rättviseskäl utan av ekonomiska skäl. I Sverige
            utnyttjar vi våra resurser dåligt.
          </note>
          <note>
            Finansministern lär ha sagt häromdagen: ''51 % av humankapitalet
            i landet utgörs av kvinnor. Denna potential bör utnyttjas bättre
            för att öka den ekonomiska avkastningen.'' Jämställdhet lönar
            sig alltså. Det gäller att få pojkar och flickor att ägna sig
            åt det som just de är bäst på.
          </note>
          <note>
            Bland de 80 % flickor och kvinnor som arbetar inom vård, undervisning
            och handel finns med största sannolikhet ett stort antal tekniska
            begåvningar som skulle kunna vara med och utveckla Sverige som
            högteknologiskt exportland.
          </note>
          <note>
            Bland de pojkar och män som arbetar inom de 250
          </note>
          <note>
            olika yrkesområdena finns antagligen åtskilliga som skulle passa
            bättre och få större mått av arbetstillfredsställelse inom exempelvis
            vården.
          </note>
          <note>
            Jämställdhet är inte bara en kvinnofråga. Det innebär en förändring
            av såväl mans- som kvinnorollen.
          </note>
          <note>
            I arbetet i riktning mot jämställdhet är regeringens arbete med
            dessa frågor av mycket stor vikt -- inte enbart för att man uppställer
            mål i en handlingsplan. Regeringens arbete och uttalade vilja
            när det gäller jämställdhet utgör samtidigt en riktningsanvisning
            för det samlade jämställdhetsarbetet i samhället. Årets granskning
            visar att man är på god väg. Sedan 1989 när den senaste granskningen
            gjordes på det här området har andelen kvinnor i centrala styrelser
            och utredningar och som sakkunniga ökat markant.
          </note>
          <note>
            Målsättningen för 1992 ser ut att ha uppnåtts helt --
          </note>
          <note>
            vissa fall med god eller t.o.m. mycket god marginal.
          </note>
          <note>
            Det finns en del skönhetsfläckar -- som någon nämnde här -- när
            det gäller landshövdningar, generaldirektörer och, vilket är viktigare,
            andelen kvinnliga chefer på chefslöneplanet. Men i stort sett
            ser det relativt bra ut.
          </note>
          <note>
            Samtidigt finns det många som skulle vilja se en snabbare utveckling.
            Det är inget som hindrar en alert regering att t.ex. nå 1995 års
            mål med minst
          </note>
          <note>
            40 % kvinnor i statliga styrelser redan till nästa års granskning
            -- till gagn för jämställdhetsarbetet totalt i samhället.
          </note>
          <note>
            Herr talman! Jag yrkar på godkännande av utskottets anmälan.
          </note>
          <note>
            Oljebistånd till Estland m.m.
          </note>
          <note type="speaker">
            Anf. 29 CATARINA RÖNNUNG (s):
          </note>
          <note>
            Herr talman! Enligt regeringsformen åligger det
          </note>
          <note>
            KU att granska statsrådens tjänsteutövning och regeringsärendenas
            handläggning. Att fumlighet och senfärdighet varit för handen
            när regeringens biståndsminister Alf Svensson skulle bestå esterna
            med olja framgår klart av betänkandet, bilagorna och den socialdemokratiska
            reservationen.
          </note>
          <note>
            Före jul, den 23 december, lekte Alf Svensson dessutom jultomte
            i radions Dagens Eko. Han uttryckte tillfredsställelse över att
            snabbt beslut tagits i frågan om oljebistånd till Estland. Det
            var svårt att fira jul i vår ombonade tillvaro utan att snabbt
            göra något för våra grannar som hade det mycket svårt, ansåg han.
            Att regeringen skulle ge katastrofhjälp till Estland meddelades
            via pressmeddelanden före jul.
          </note>
          <note>
            I pressmeddelandena talades det om en blixtaktion från regeringens
            sida. Men byråkratins kvarnar malde under sex långa, kalla vinterveckor
            innan någon olja kom esterna till del. Inte ens när det estniska
            energiministeriet meddelade att man kanske skulle nödgas stänga
            av värmeverket och inställa busstrafiken i Tallinn syntes någon
            olja till.
          </note>
          <note>
            Först den 2 februari anlände oljan.
          </note>
          <note>
            Vad vi socialdemokrater anför i vår reservation och riktar kritik
            emot är att något beslut inte fattades av regeringen före jul
            när regeringen offentliggjorde hjälpen, trots Alf Svenssons påstående
            om motsatsen. SIDA hade då med regeringsbeslutet i ryggen kunnat
            leverera hjälpen snabbare och effektivare och inom en mycket kort
            tidsperiod.
          </note>
          <note>
            Ärendet drogs i regeringens långbänk på ett olyckligt sätt. Först
            den 23 januari fattade regeringen formellt beslut om oljebiståndet.
            Medel hade funnits tillgängliga sedan den 5 december enligt riksdagsbeslut.
            Riksdagsbeslutet innebar att medel som ursprungligen varit avsedda
            för
          </note>
          <note>
            Jugoslavien skulle omdisponeras till Baltikum. Det var dessa
            medel som till slut togs i anspråk efter många och långa turer
            om att biståndet skulle betalas ut som förskott på motköpsaffärer.
            Dagens
          </note>
          <note>
            Industri, som väl får betraktas som tämligen regeringsvänlig,
            kritiserade regeringens handläggning i tre artiklar i mitten av
            januari och levererade olja så gott som över dagen.
          </note>
          <note>
            Katastrofbistånd bör överföras så snabbt som möjligt för att
            bli meningsfullt. Även om majoriteten i KU förvånansvärt nog inte
            riktar formell kritik mot Alf Svensson är skadan redan skedd.
            Valhäntheten i hanteringen, förhalningen och fördröjningen av
            oljebiståndet har renderat regeringen en inte ringa prestigeförlust.
          </note>
          <note>
            Regeringen levde definitivt inte upp till de stolta utfästelser
            om bistånd till Östeuropa och Baltikum som återfinns i regeringsdeklarationen.
            Sverige levde definitivt inte upp till sin roll som ansvarstagande
            grannland, något som dess medborgare hade förväntat sig och haft
            rätt att kräva.
          </note>
          <note>
            Herr talman! Jag yrkar bifall till den socialdemokratiska reservationen
            i detta ärende.
          </note>
          <note type="speaker">
            Anf. 30 YLVA ANNERSTEDT (fp):
          </note>
          <note>
            Herr talman! Catarina Rönnung inledde med att säga att Alf Svensson
            framträdde i media och fick leka jultomte. Det verkar som om det
            är just detta som är det stora kruxet i hela den här frågan;
          </note>
          <note>
            socialdemokraterna är avundsjuka för att de inte får synas i
            media lika mycket som när man innehade regeringsmakten. Det har
            vid utskottets granskning nämligen inte kommit fram någonting
            som skulle ge vid handen att det finns anledning att rikta kritik
            mot hanteringen mot detta oljebistånd.
          </note>
          <note>
            Granskningen visar tydligt att kontakter och överläggningar med
            länder där administration och demokratiska beslutsformer är under
            uppbyggnad är svåra att genomföra och att svårigheterna är stora
            att komma fram till en överenskommelse.
          </note>
          <note>
            Vårt underlag för granskningen, både det öppna och inte minst
            det hemliga, illustrerar med all önskvärd tydlighet att biståndsminister
            Alf
          </note>
          <note>
            Svensson gjort på vad honom ankommer för att oljebiståndet skulle
            kunna levereras snarast möjligt.
          </note>
          <note>
            S-reservanterna, liksom nu Catarina Rönnung, vill göra gällande
            att det var ett regeringsbeslut som fattades. Man anser att ett
            regeringsbeslut skulle ha behövts tidigare för att det som skedde
            skulle ha undvikits. Men om man studerar det hemliga materialet
            och läser utfrågningen finner man att ett sådant beslut inte alls
            var nödvändigt. Pengarna fanns, och SIDA hade till sitt förfogande
            tillräckliga medel för att betalning skulle ske när detta var
            nödvändigt.
          </note>
          <note>
            Det påstås också i reservationen att missförstånd och förseningar
            skulle ha undvikits om ett sådant beslut hade funnits tidigare.
            Det stämmer inte med de informationer som framkommit under granskningen.
          </note>
          <note>
            Om Catarina Rönnung hade läst de sekretessbelagda handlingarna
            hade hon förstått att allt som var möjligt att göra också gjordes
            från departementets sida -- mitt under julhelgen dessutom -- för
            att biståndet skulle kunna levereras så snart som möjligt.
          </note>
          <note>
            Catarina Rönnung tog också upp Dagens Industris kritik och tidningens
            hantering av den olja som man hade till sitt förfogande. Problemet
            var bara att de synpunkter som esterna hade anfört till departementet
            var helt andra. Esterna ville inte ha den här fina oljan, utan
            man ville i stället ha tjockolja. Skulle då Sveriges regering
            ha sänt ned den här lasten av olja av fin kvalitet, bara därför
            att det var det man hade? Så kan ju inte en stat hantera sina
            kontakter med biståndsländerna, utan man får naturligtvis lov
            att försöka efterkomma de önskemål som mottagarländerna har. I
            det här fallet förelåg efter många kontakter och diskussioner
            ett bestämt önskemål om vilken kvalitet på oljan man ville ha.
          </note>
          <note>
            Om en enskild person eller -- som i det här fallet --
          </note>
          <note>
            ett enskilt massmediaföretag kommer ner och leker jultomte, för
            att använda Catarina Rönnungs terminologi, är det klart att esterna
            inte säger nej.
          </note>
          <note>
            Det skulle naturligtvis vara mycket oartigt att säga nej till
            en stor gåva bara därför att det inte är precis det som man i
            ett annat sammanhang sagt att man önskar.
          </note>
          <note>
            Det är klart att man kan ta detta till intäkt för att hävda att
            regeringen i det här fallet handlat saktfärdigt, men allt underlag
            vi har visar faktiskt att så inte är fallet. Alf Svensson har
            försökt att på alla sätt efterkomma de önskemål och propåer som
            kom från esternas sida, trots att signalerna inte alltid var så
            entydiga. Slutresultatet blev att vi i
          </note>
          <note>
            Sverige gjorde vad på oss ankommer för att åstadkomma ett överförande
            av det här gåvobiståndet så fort som möjligt, med beaktande av
            de svårigheter att nå överenskommelsen som jag har hänvisat till.
          </note>
          <note>
            Jag yrkar avslag på reservationen.
          </note>
          <note type="speaker">
            Anf. 31 CATARINA RÖNNUNG (s):
          </note>
          <note>
            Herr talman! Ylva Annerstedt drog i början av sitt anförande
            mycket egendomliga slutsatser om varför vi har velat göra denna
            anmälan. Vi skulle ha gripits av något slags svårartad avundsjuka
            för att vi inte får framträda i medierna på samma villkor som
            när Socialdemokraterna hade regeringsmakten. Men det gäller ju
            inte bara att framträda utan det är också fråga om på vilket sätt
            man framträder. Jag tycker faktiskt inte att Alf
          </note>
          <note>
            Svenssons utlovanden i medierna av en blixtaktion, som det sedan
            tog sex veckor att fullfölja, var så särskilt smickrande för honom
            själv eller för den regering han företräder.
          </note>
          <note>
            Ylva Annerstedt har tagit på sig den tunga rollen att försvara
            Alf Svensson, och hon för fram en del förmildrande omständigheter:
            esterna ställde krav som var svåra att uppfylla, Estland befann
            sig i ett uppbyggnadsskede osv. osv. Jag tycker faktiskt att det
            borde ha varit litet tag i den svenska regeringen.
          </note>
          <note>
            En regering måste kunna ställa villkor på att mottagarlandet
            agerar någorlunda smidigt, inte minst med tanke på talet om den
            här blixtaktionen och den opinion som fanns på hemmaplan, där
            man hade stora förväntningar på ett snabbt och effektivt agerande
            från regeringens sida.
          </note>
          <note>
            Vår huvudkritik kvarstår efter Ylva Annerstedts inlägg. Vi anser
            alltså att ett regeringsbeslut borde ha fattats på ett tidigt
            stadium, alltså inte den 23
          </note>
          <note>
            januari. Det skulle ha satt i gång en effektiv process, och SIDA
            hade då på helt andra villkor kunnat förbereda en mycket snabbare
            oljeleverans.
          </note>
          <note type="speaker">
            Anf. 32 YLVA ANNERSTEDT (fp):
          </note>
          <note>
            Herr talman! Catarina Rönnung talar om en
          </note>
          <note>
            ''blixtaktion''. En blixtaktion förutsätter faktiskt att bägge
            parter kan uppfylla förutsättningarna för att åstadkomma en sådan
            aktion. Nu var det faktiskt så att Sverige gjorde en rad propåer
            för att få de besked som behövdes, och det vet Catarina
          </note>
          <note>
            Rönnung mycket väl om hon har tagit del av det material som utskottet
            haft till sitt förfogande vid behandlingen av den här frågan.
          </note>
          <note>
            Det är inte så lätt att ensidigt göra blixtaktioner.
          </note>
          <note>
            Hur skulle det se ut om Sverige prackade på
          </note>
          <note>
            Estland saker som man där inte vill ha? För det första var vi
            tvungna att få ett besked om vad det var man vill ha, och för
            det andra skulle naturligtvis biståndet bestå av någonting som
            esterna hade begärt.
          </note>
          <note>
            Sveriges regering kan faktiskt inte agera bara för att tillfredsställa
            den allmänna opinionen, utan man måste faktiskt lyssna även på
            mottagarlandet.
          </note>
          <note>
            Catarina Rönnung säger vidare att det skulle vara en tung uppgift
            att försvara Alf Svensson. Det tycker jag faktiskt inte alls.
            Tvärtom har Alf
          </note>
          <note>
            Svensson gjort på vad honom ankommer för att biståndet skulle
            komma fram så snabbt som möjligt.
          </note>
          <note type="speaker">
            Anf. 33 CATARINA RÖNNUNG (s):
          </note>
          <note>
            Herr talman! Det är inte jag som har myntat uttrycket ''blixtaktion'',
            utan det gjorde Alf
          </note>
          <note>
            Svensson själv. Före jul talade han nämligen om en blixtaktion,
            och han skapade därmed förväntningar på en handlingskraftig regerings
            handlingskraftiga ivägskickande av den här oljan.
          </note>
          <note>
            Det tog sedan sex veckor. Under tiden frös esterna.
          </note>
          <note>
            Även om Ylva Annerstedt tar Alf Svensson i försvar, anser jag
            att det finns mycket att andra som inte är till hans försvar i
            den här frågan.
          </note>
          <note type="speaker">
            Anf. 34 YLVA ANNERSTEDT (fp):
          </note>
          <note>
            Herr talman! För att en aktion skall kunna genomföras fullständigt
            friktionsfritt krävs att det inte på någondera sidan ställs upp
            några hinder och att båda sidor från början är helt på det klara
            med vad man vill göra.
          </note>
          <note>
            Den svenska regeringen hade mycket tydligt gjort klart att man
            ville ställa upp med den här gåvan, men det behövdes faktiskt
            informationer från mottagarlandet om vad man ville ha. För det
            första var det helger under ett par av dessa veckor, något som
            också för mottagarlandet naturligtvis medförde svårigheter att
            kalla samman de instanser som skulle fatta de nödvändiga besluten.
            För det andra är Estland inte något industriland och har ännu
            inte kommit så långt i utvecklingen att allting går som på räls.
            Landet befinner sig i ett uppbyggnadsskede, och det får man lov
            att ha förståelse för. Det tycker jag att Catarina Rönnung också
            skulle behöva ha och inte beskylla den svenska regeringen för
            att handla saktfärdigt. Hon vet mycket väl vari bekymren med hanteringen
            av denna fråga bestod.
          </note>
          <note type="speaker">
            Anf. 35 CATARINA RÖNNUNG (s):
          </note>
          <note>
            Herr talman! Ju mer Ylva Annerstedt försvarar regeringens agerande
            desto egendomligare blir det.
          </note>
          <note>
            En handlingskraftig regering kan väl använda sig av fax, telefon
            och kontakter och sätta människor i verksamhet. En handlingskraftig
            regering kan väl kräva att mottagarlandet på ett någorlunda smidigt
            sätt förklarar sig vara villigt att ta emot en generös hjälp.
          </note>
          <note>
            Sanktionerna mot Irak
          </note>
          <note type="speaker">
            Anf. 36 JOHAN LÖNNROTH (v):
          </note>
          <note>
            Herr talman! När riksdagen för ett år sedan behandlade FN-alliansens
            krig mot Irak var det inte lätt att ifrågasätta de officiella
            ståndpunkterna. Vi hade alla på näthinnan kvar TV:s bilder av
            hur exempelvis irakiska soldater ryckte kuwaitiska bebisar ur
            deras kuvöser. Vi visste inte då att historien hade producerats
            av en reklamfirma, att den unga flickan som vittnade om illdådet
            var dotter till en kuwaitisk diplomat i USA och att hon inte hade
            varit på plats i Kuwait. Då var det svårt att ifrågasätta kriget
            utan att bli anklagad för att vara kompis till Saddam Hussein.
            Jag hoppas och tror att det är lättare att föra en saklig debatt
            i dag.
          </note>
          <note>
            Beslutet om resolution 678 i FN:s säkerhetsråd den
          </note>
          <note>
            29 november 1990, som möjliggjorde USA-
          </note>
          <note>
            alliansens krig mot Irak, stred mot FN-stadgan.
          </note>
          <note>
            Som framgår bl.a. av konstitutionsutskottets utfrågning av Ove
            Bring den 17 mars är alla i dag ganska eniga om hur stadgan skall
            tolkas. Artikel
          </note>
          <note>
            42 säger att enbart om de sanktionsåtgärder som beslutats enligt
            artikel 41 är otillräckliga får man inskrida med vapenmakt. Artikel
            43 kräver att väpnade åtgärder föregås av särskilda avtal mellan
            säkerhetsrådet och de stater som skall bidra med militära insatser.
            Några sådana avtal med FN kom aldrig till stånd.
          </note>
          <note>
            Ove Bring sade i utfrågningen att säkerhetsrådets beslut ''helt
            klart inte var tanken bakom FN-
          </note>
          <note>
            stadgans artikel 42''. Men enligt Bring hade majoriteten i FN
            godtagit denna ''innovation''.
          </note>
          <note>
            Detta ''artikel 41 1/2-beslut'', som det ibland kallas av folkrättsjuristerna,
            fick ett slags tyst accept.
          </note>
          <note>
            Någon utvärdering av effekten av sanktionerna gjordes inte av
            FN innan Operation ökenstormen inleddes. Forskare i USA har gjort
            sådana studier, och deras slutsats var att de ekonomiska sanktionerna
            skulle få effekt. Amerikanska experter sade i slutet av oktober
            1990 att reservdelarna till Iraks viktiga vapen skulle ta slut
            inom sex--nio månader. USA:s ÖB Colin Powell sade att sanktionerna
            skulle få en förlamande effekt på Iraks militärmakt. CIA-chefen
            William Webster sade i ett kongressförhör den 6 december 1990
            att det irakiska flygvapnet skulle förlora i beredskap inom tre--sex
            månader.
          </note>
          <note>
            När säkerhetsrådet genom resolution 678 gav USA
          </note>
          <note>
            och dess allierade fullmakt att ingripa överlämnades bedömningen
            av sanktionernas effekter till USA. Då kom andra överväganden
            att påverka beslutet. Att president Bush övergav sanktionslinjen
            till förmån för krigslinjen berodde inte på att han bedömde sanktionerna
            som verkningslösa utan på att han den 8 november, efter ett möte
            med sina militära rådgivare, beslutade fördubbla USA-styrkan i
            Gulfen. Då förlorade
          </note>
          <note>
            USA förmågan till truppavlösningar, eftersom det inte fanns tillräckligt
            med manskap. Ordföranden i senatens militärutskott beklagade att
            Bush hade övergivit sin ursprungliga strategi med ekonomiska sanktioner,
            militärt hot och tålamod och i stället beordrat så kraftiga militära
            förstärkningar i
          </note>
          <note>
            Persiska viken att dessa inte kunde bibehållas under längre tid.
          </note>
          <note>
            Slutsatsen av detta är att det militära ingripandet mot Irak
            inte var en FN-aktion utan måste tolkas som ett av FN:s säkerhetsråd
            auktoriserat kollektivt självförsvar enligt FN-stadgans artikel
          </note>
          <note>
            51. För denna tolkning talar också resolutionens formulering
            att bemyndiga ''medlemsstater som samarbetar med Kuwaits regering
            att tillgripa alla nödvändiga medel''.
          </note>
          <note>
            Detta framgår också av vad dåvarande utrikesminister Sten Andersson
            sade i riksdagen den 17 januari 1991. Enligt honom hade regeringen
            arbetat för att säkerhetsrådet skulle fatta beslut enligt artikel
            42. ''Det gick inte. Då anslöt vi oss till den resolution som
            beslutades då.'' sade Sten
          </note>
          <note>
            Andersson.
          </note>
          <note>
            Någon skyldighet för FN:s medlemsstater att medverka i kollektivt
            försvar föreligger inte enligt
          </note>
          <note>
            FN-stadgan. I det här behandlade fallet fanns endast säkerhetsrådets
            uppmaning att lämna
          </note>
          <note>
            ''appropriate support'' -- vilket betyder ungefär
          </note>
          <note>
            ''lämpligt stöd''. Varje land fick själv besluta, och flertalet
            av FN:s medlemmar valde att inte medverka. Den svenska regeringen
            var sålunda inte tvungen att ge tillstånd för vapenexport till
            de länder som deltog i de militära aktionerna mot Irak.
          </note>
          <note>
            Också FN:s generalsekreterare de Cuellar ifrågasatte krigets
            karaktär. De allierades seger över Irak är inte någon direkt seger
            för FN, eftersom detta krig inte var FN:s; general
          </note>
          <note>
            Schwarzkopf bar ingen blå hjälm, sade de Cuellar inför Europaparlamentet
            i april 1991. Han varnade för att en sådan mångnationell allians
            kan maskera en enda nations intressen.
          </note>
          <note>
            Kan man verkligen påstå att säkerhetsrådet beslutade om åtgärder?
            I resolution 678 hette det att säkerhetsrådet ''auktoriserar medlemsstater
            som samarbetar med Kuwaits regering att tillgripa alla nödvändiga
            medel''. Exempelvis Indien erkände inte att de USA-ledda styrkorna
            hade FN-
          </note>
          <note>
            mandat att starta militära operationer.
          </note>
          <note>
            Också det sätt på vilket säkerhetsrådet antog resolution 678
            har ifrågasatts. Enligt FN-stadgans artikel 27 krävs bifall av
            nio av rådets medlemmar, bland dem de ständiga medlemmarna. En
            av de ständiga medlemmarna, Kina, lade ner sin röst. I
          </note>
          <note>
            och med att den kinesiske delegaten inte bestred ordförandens
            summering av beslutet ansågs Kina ha bifallit detsamma.
          </note>
          <note>
            Denna andra ''innovation'' -- att en nedlagd röst tolkas som
            bifall -- bygger på att det utbildats en praxis att godkänna en
            sådan omröstning. Men
          </note>
          <note>
            Kinas röstförklaring var minst sagt tvetydig. Å ena sidan sade
            Kinas utrikesminister sig ha svårigheter att rösta för en resolution
            som tillåter militär aktion, men å andra sidan ville han inte
            rösta mot den, eftersom den uppmanade Irak att efterleva säkerhetsrådets
            tidigare resolutioner. Han sade:
          </note>
          <note>
            ''Den kinesiska regeringen vidhåller fortfarande att det internationella
            samfundet måste upprätthålla och stärka sitt politiska, diplomatiska
            och ekonomiska tryck på Irak. Så länge det finns en glimt av hopp...''
          </note>
          <note>
            Kinas agerande påverkades starkt av dess intresse av att få USA
            att återuppta sina ekonomiska relationer med Kina, som frystes
            efter massakern på Himmelska fridens torg. Som tack fick den kinesiske
            utrikesministern avlägga ett officiellt besök i Vita huset. Asiatiska
            utvecklingsbanken beviljade den 29 november 1990 ett lån till
            Kina, och Världsbanken gjorde detsamma den 4
          </note>
          <note>
            december.
          </note>
          <note>
            USA utövade kraftfulla påtryckningar på flertalet medlemmar av
            säkerhetsrådet. Vad som hände framgår också av Bushs kommentar:
            ''The
          </note>
          <note>
            Secretary of State has been engaged in a marathon to get the
            United Nations on board.'' I översättning ungefär: Utrikesministern
            har engagerats i ett maratonlopp för att få med Förenta nationerna
            på båten. Det sätt på vilket resolution 678 drevs igenom av USA
            i säkerhetsrådet var ett uttryck för stormaktspolitik. Att acceptera
            resultatet av en sådan stormaktspolitik som ett slags vidareutveckling
            av FN-stadgan strider mot normal rättsuppfattning.
          </note>
          <note>
            Ove Bring och andra hävdar således att det är möjligt att vidga
            FN-stadgan genom
          </note>
          <note>
            ''innovationer''. Allt FN gör behöver alltså inte stå i själva
            stadgan. Denna kan vidgas på olika sätt.
          </note>
          <note>
            Inom associationsrätten resonerar man på samma sätt, men en absolut
            förutsättning för att vidga en stadga är att lika många medlemmar
            är med på detta som det krävs för att åstadkomma en formell stadgeändring.
            I FN krävs enligt artikel 108 att två tredjedelar av generalförsamlingens
            medlemmar antagit ändringarna. Förelåg en sådan majoritet?
          </note>
          <note>
            Det vet vi inte. Regeringen borde därför ha begärt att generalförsamlingen
            inkallades, vilket flera andra regeringar gjorde.
          </note>
          <note>
            F.d. kabinettssekreterare Sverker Åström föreslog på våren 1991
            att Sverige borde ta initiativ till en diskussion bland FN:s medlemsstater
            om hur man skulle kunna forma en ''äkta säkerhetsordning'' i
          </note>
          <note>
            FN. Han skrev också i en tidningsartikel att den juridiska frågan
            borde skiljas från den politiska, som rör frågan om de ''fruktansvärda
            kostnaderna för kriget kunde ha undvikits eller reducerats och
            de önskvärda resultaten åstadkommits på andra vägar''.
          </note>
          <note>
            Iraks angrepp på Kuwait var ett illdåd, och Saddam
          </note>
          <note>
            Hussein är en massmördare. Men resultatet av kriget är att Saddam
            sitter kvar. Någon
          </note>
          <note>
            Mellanösternfred är inte i sikte. En våldsam kapprustning har
            startat. Enligt Financial Times den 11 maj är vapenförsäljningar
            till området i storleksordningen 30 miljarder dollar på gång.
            Den största leverantören är som vanligt USA, med leveranser motsvarande
            19 miljarder dollar efter
          </note>
          <note>
            Gulfkriget. Den största köparen är Saudiarabien, som beställt
            vapen för 15 miljarder dollar. Andra som upprustar stort är Iran,
            Turkiet, Syrien och
          </note>
          <note>
            Israel.
          </note>
          <note>
            Vad som är än mer oroande är att Gulfkriget väckte aptiten på
            högteknologiska vapen, de ''smarta''
          </note>
          <note>
            bomber, raketer och granater vilkas träffsäkerhet demonstrerades
            på TV-skärmarna över hela världen.
          </note>
          <note>
            I USA, som förde Gulfkriget på FN:s vägnar för att -- som resolution
            678 föreskrev -- återställa säkerheten i regionen, växer fruktan
            för att Israel skall lockas att företa ett preventivanfall på
            Syrien för att slå ut de missiler med 500 km räckvidd som
          </note>
          <note>
            Syrien uppges ha kontrakterat från Kina 1987.
          </note>
          <note>
            Israel fruktar också att Syrien har fått så mycket som 80 Scud-raketer
            från Nordkorea.
          </note>
          <note>
            Var det alltså detta som FN gick i krig för?
          </note>
          <note>
            Ett USA-dominerat FN är ingen garant för att freden skall upprätthållas
            och folkrätten efterlevas.
          </note>
          <note>
            Vi kan redan nu ana hur Gulfkriget kommer att bedömas av historikerna:
            ett nederlag för FN som världssamfundets organ för att ''upprätthålla
            internationell fred och säkerhet'', som det heter i
          </note>
          <note>
            FN-stadgan.
          </note>
          <note>
            FN fick aldrig en chans att åstadkomma de önskvärda resultaten
            med andra medel än dem som president Bush valde.
          </note>
          <note>
            Med det här vill jag yrka bifall till min meningsyttring i denna
            del.
          </note>
          <note type="speaker">
            Anf. 37 KURT OVE JOHANSSON (s):
          </note>
          <note>
            Herr talman! En sak är Johan Lönnroth och jag naturligtvis överens
            om, och det är att krig är fasansfulla. Det s.k. Gulfkriget utgör
            inget undantag härvidlag. Kriget hade kunnat undvikas om Saddam
            Hussein hade tagit sitt förnuft till fånga. Vi beklagar alla att
            han inte gjorde det.
          </note>
          <note>
            Miljoner oskyldiga människor lider alltjämt av sviterna av Saddam
            Husseins despotism och oerhörda brott mot folkrätten.
          </note>
          <note>
            Den svenska regeringens åtgärder under Gulfkriget granskades
            mycket ingående i fjol och redovisades utförligt i det årets KU-betänkande.
            Granskningen då föranledde inte någon kritik mot regeringen, vare
            sig från utskottets eller från riksdagens sida.
          </note>
          <note>
            Det är riktigt, som Johan Lönnroth nämnde, att den dåvarande
            utrikesministern Sten Andersson vid en utfrågning med utskottet
            sade att man från svensk sida hellre hade sett ett beslut enligt
            artikel
          </note>
          <note>
            42.
          </note>
          <note>
            Något nytt har inte tillförts ärendet i år, och Johan
          </note>
          <note>
            Lönnroths meningsyttring ter sig utifrån konstitutionella utgångspunkter
            ganska obegriplig.
          </note>
          <note>
            Det var väl ett i många stycken fint anförande som han höll,
            men vi måste komma ihåg att vi ingalunda granskar Förenta nationerna
            -- mycket av hans anförande gällde ju Förenta nationerna. Vi granskar
            den socialdemokratiska regeringens handlande under tiden som Gulfkrisen
            pågick.
          </note>
          <note>
            Fakta i målet är följande:
          </note>
          <note>
            1. Iraks invasion i Kuwait var ett flagrant brott mot internationell
            fred och säkerhet. FN:s säkerhetsråd fördömde omedelbart invasionen.
          </note>
          <note>
            2. Den svenska regeringen stödde säkerhetsrådets samtliga 13
            reservationer mot Irak.
          </note>
          <note>
            3. Enligt FN-stadgans artikel 25 är medlemsstaterna skyldiga
            att ''godtaga och verkställa säkerhetsrådets beslut''.
          </note>
          <note>
            4. Säkerhetsrådets resolution 678 var ett giltigt rådsbeslut,
            som för Sveriges vidkommande innebar en juridiskt bindande uppmaning
            att överväga och om möjligt lämna lämpligt stöd till FN-insatsen
            i
          </note>
          <note>
            Gulfen.
          </note>
          <note>
            5. Den socialdemokratiska regeringen höll med sitt handlande
            på ett föredömligt sätt utrikesnämnden à jour med händelseförloppet
            i Gulfkrisen.
          </note>
          <note>
            6. Innehållet i Johan Lönnroths meningsyttring i denna fråga
            saknar konstitutionell skärpa.
          </note>
          <note>
            Meningsyttringen är en rent politisk inlaga och hör egentligen
            inte hemma i en konstitutionell granskning av den svenska regeringen.
          </note>
          <note type="speaker">
            Anf. 38 JOHAN LÖNNROTH (v):
          </note>
          <note>
            Herr talman! Den anmälan som lämnades in på den här punkten kom
            inte från oss, utan jag tror att det var en Folkpartianmälan.
            Anledningen förmodar jag var att det stämningsläge som rådde förra
            året, när konstitutionsutskottet och riksdagen behandlade frågan,
            var av den karaktären att det var svårt att föra debatten. Vi
            hade inget historiskt perspektiv på frågan.
          </note>
          <note>
            Frågan är faktiskt också konstitutionell. Jag är naturligtvis
            medveten om att mycket av det som jag sade har en mera allmänt
            politisk innebörd, men anledningen till att jag drog upp hela
            historien är att vi skall bedöma just det konstitutionella innehållet
            i regeringens handlande.
          </note>
          <note>
            Vad jag försökte visa i mitt anförande var just detta att regeringen
            inte var juridiskt bunden att vidta de olika stödåtgärderna, att
            tillåta vapenexport och andra saker som man gjorde under Irakkriget.
            Kurt
          </note>
          <note>
            Ove Johansson har inte bemött mitt inlägg på denna punkt. Jag
            har alltså redovisat alla de bedömningar som olika jurister och
            experter har gjort av hur man skall tolka FN-stadgan, och det
            råder i dag en mycket stor osäkerhet.
          </note>
          <note>
            Jag tycker att man kan dra slutsatsen på det sätt som jag gör
            i meningsyttringen, att regeringen borde ha begärt att generalförsamlingen
            inkallades för att ta ställning till säkerhetsrådets resolution.
          </note>
          <note type="speaker">
            Anf. 39 KURT OVE JOHANSSON (s):
          </note>
          <note>
            Herr talman! Jag vidhåller att de synpunkter som
          </note>
          <note>
            Johan Lönnroth har framfört i sin meningsyttring egentligen inte
            hör hemma i en konstitutionell diskussion när det gäller granskningen
            av en svensk regering. Jag tycker att jag har mycket goda skäl
            för det, när jag tittar på vad Johan Lönnroth har skrivit. Jag
            skall ta några exempel.
          </note>
          <note>
            Johan Lönnroth säger följande:
          </note>
          <note>
            ''Regeringen borde ha beslutat att Sverige inte i någon form
            skulle medverka i USA-alliansens krig.''
          </note>
          <note>
            Det påståendet får naturligtvis stå för Johan
          </note>
          <note>
            Lönnroth, men ett faktum är att FN:s säkerhetsråds resolution
            678 var, som jag sade i min inledning, ett giltigt rådsbeslut.
            Det var en juridiskt bindande uppmaning till Sverige att överväga
            och om möjligt lämna lämpligt stöd till insatsen i Gulfkrisen.
            Det var alltså inget konstitutionellt brott av regeringen när
            den t.ex. svarade ja på britternas vädjan om hjälp på sjukvårdsområdet.
          </note>
          <note>
            Johan Lönnroth säger i en annan mening:
          </note>
          <note>
            ''Regeringen borde ha verkat för att återbörda beslutsrätten
            till FN.'' Ja, det må vara Johan
          </note>
          <note>
            Lönnroths politiska uppfattning, men att regeringen inte gjorde
            som han önskade var ju inget konstitutionellt brott. Detta är
            en diskussion som vi för i dag utifrån konstitutionella utgångspunkter.
          </note>
          <note>
            Man kan bena upp Johan Lönnroths meningsyttring mening för mening
            och bevisa att vad Johan Lönnroth har skrivit är en politisk inlaga,
            som är fullständigt ointressant från konstitutionell synpunkt.
            Detta är ett obestidligt faktum.
          </note>
          <note type="speaker">
            Anf. 40 JOHAN LÖNNROTH (v):
          </note>
          <note>
            Herr talman! Även Ove Bring, som ju försvarar regeringens handlande
            i den här frågan, uttalade mycket klart i den utfrågning som också
            Kurt Ove
          </note>
          <note>
            Johansson var med på att tanken bakom
          </note>
          <note>
            FN:stadgans artikel 42 inte var den typ av krig som här kom att
            föras. Han kallade det för en innovation.
          </note>
          <note>
            Det har alltså utbrutit en mycket intressant rättslig debatt
            om just denna fråga. Kurt Ove Johansson kommenterade över huvud
            taget inte denna diskussion eller det jag hävdade i mitt inlägg,
            nämligen att det faktiskt var så att Sveriges regering inte beroende
            på detta FN-beslut var skyldig att vidta de olika åtgärder --
            exportera vapen och andra sådana saker -- som man gjorde.
          </note>
          <note>
            Sedan då till frågan, vad det är vi skall granska. Jag har förstått
            det så att det är en uppgift för konstitutionsutskottet att studera
            hur regeringen följer olika internationella avtal. Hur Sveriges
            regering agerar i FN är ett ämne också för konstitutionsutskottet.
          </note>
          <note>
            Det faktum att utskottet godkände anmälan att granska frågan
            över huvud taget är väl också ett tecken på att frågan har konstitutionella
            aspekter --
          </note>
          <note>
            annars borde ni väl ha avslagit denna begäran? Jag vill fråga
            Kurt Ove Johansson: Vad är det då enligt
          </note>
          <note>
            Kurt Ove Johanssons mening för agerande i FN
          </note>
          <note>
            som är godkända för konstitutionell diskussion?
          </note>
          <note type="speaker">
            Anf. 41 KURT OVE JOHANSSON (s):
          </note>
          <note>
            Herr talman! Jag tror att det kan finnas anledning att på nytt
            göra ett par markeringar.
          </note>
          <note>
            Jag försöker tala om för Johan Lönnroth att hans meningsyttring
            saknar konstitutionellt intresse.
          </note>
          <note>
            Det behöver inte nödvändigtvis betyda att utskottet inte skulle
            behandla en anmälan om ett granskningsärende. En anmälan om ett
            granskningsärende kan ju ha sitt intresse från konstitutionell
            synpunkt, men den meningsyttring som Johan Lönnroth skriver har
            ju inte utskottet något inflytande över. Det är skilda saker.
          </note>
          <note>
            Dessutom har ju Bring inte heller uttalat sig om lödigheten i
            den meningsyttring som Johan
          </note>
          <note>
            Lönnroth har avgivit.
          </note>
          <note>
            Om vi då går tillbaka till den fråga som Johan
          </note>
          <note>
            Lönnroth har berört konstaterar jag att Johan
          </note>
          <note>
            Lönnroth i alla fall har lyckats komma fram till att
          </note>
          <note>
            Säkerhetsrådets resolution 678 för Sveriges vidkommande innebar
            -- det framgår av hans meningsyttring -- att regeringen inte var
            tvungen, som Johan Lönnroth sade, att ge tillstånd för vapenexport
            till de länder som deltog i FN-aktionen mot Irak. Men därmed har
            ju Johan Lönnroth indirekt medgivit att regeringen efter prövning
            mycket väl kunde fatta ett sådant beslut. Och detta kunde regeringen
            göra utan att göra något konstitutionellt klandervärt.
          </note>
          <note>
            Att Johan Lönnroth sedan inte politiskt tyckte om regeringens
            ställningstagande i samband med
          </note>
          <note>
            Gulfkrisen är en helt annan sak. Det får Johan
          </note>
          <note>
            Lönnroth inte blanda ihop med sin uppgift som granskare i konstitutionella
            frågor. Det tycker jag är viktigt att framhålla i den här debatten.
          </note>
          <note type="speaker">
            Anf. 42 JOHAN LÖNNROTH (v):
          </note>
          <note>
            Herr talman! Den konstitutionella aspekten är regeringens motivering
            till besluten, dvs. det faktum att man hänvisade till FN-stadgan
            och hävdade att man var tvungen att agera på det sätt man faktiskt
            gjorde. De konstitutionella synpunkterna handlar om tolkning av
            internationella avtal och speciellt då Sveriges roll i
          </note>
          <note>
            FN.
          </note>
          <note>
            Krigsmaterielexport
          </note>
          <note type="speaker">
            Anf. 43 YLVA ANNERSTEDT (fp):
          </note>
          <note>
            Herr talman! Liksom tidigare år har krigsmaterielexporten i år
            stått på vår granskningslista. För Folkpartiet liberalernas del
            är det framför allt de s.k. Englandsavtalen och kännedomen om
            deras innebörd som enligt vår mening inte klarlagts tillräckligt.
          </note>
          <note>
            Granskningen har inte givit säkert belägg för att det
          </note>
          <note>
            1986 funnits kännedom om de avtalen i regeringskretsen. Däremot
            visar utredningen att kännedom om dessa avtal har funnits i regeringskansliet,
            och det tycker vi borde ha framgått av betänkandet. Eftersom det
            inte gör det har vi reserverat oss på den punkten. Jag yrkar bifall
            till reservation 2.
          </note>
          <note type="speaker">
            Anf. 44 JOHAN LÖNNROTH (v):
          </note>
          <note>
            Herr talman! Det som gör att vi tar upp detta gamla ämne igen
            är bl.a. en tidigare okänd promemoria av Carl Algernon till utrikesnämndens
            möte den 12
          </note>
          <note>
            december 1986. Där står: ''År 1963 tecknade FFV
          </note>
          <note>
            avtal med War Office, numera Ministry of Defence,
          </note>
          <note>
            London, om leverans och licenstillverkning i
          </note>
          <note>
            Storbritannien av vapensystemet Carl Gustav.
          </note>
          <note>
            Avtalet medgav rätt för köparen att förse vissa länder, ''protected
            colonies and mandated territories', med materielen i fråga.''
            -- Det står alltså ''materielen'' i pluralis.
          </note>
          <note>
            Det här kan inte tolkas på annat sätt än så att det handlar om
            två olika saker -- å ena sidan leveranser och å andra sidan licenstillverkad
            materiel.
          </note>
          <note>
            Krigsmaterielinspektören Sven Hirdman kunde under KU-utfrågningen
            ''möjligen hålla med om att om det enda underlag som hade presenterats
            för
          </note>
          <note>
            Anita Gradin och regeringen i december 1986 hade varit detta
            stycke och ingenting annat, så borde man kanske ha ställt vissa
            frågor, men nu finns det en fortsättning på denna promemoria,
            och statsråden läser hela promemorian, inte bara ett stycke.''
            -- Det sade alltså Hirdman.
          </note>
          <note>
            I andra stycket av Algernons PM, fortsatte
          </note>
          <note>
            Hirdman, står det att den brittiske tillverkaren hade svårigheter
            och inte kunde försörja de länder som han tidigare hade försörjt,
            och därför vände de sig direkt till Sverige. ''Det var så Anita
            Gradin och alla andra uppfattade saken. De läste hela materialet,
            och de fick inga andra upplysningar.''
          </note>
          <note>
            Men man måste nog ändå tycka att den inledande delen av Algernons
            PM från december 1986 borde ha lett till misstänksamhet i regeringskretsen,
            oavsett vad som stod sedan. Det vore också märkligt om inte de
            borgerliga ledamöterna i utrikesnämnden ställde frågor om det
            här när de informerades på basis av Algernons PM.
          </note>
          <note>
            Sven Hirdman sade också under utfrågningen att denna bild --
            dvs. att det bara handlade om licenstillverkat material -- också
            stämde med den information som fanns ''institutionellt i regeringskansliet'',
            eftersom det fanns en promemoria från FFV från 1978 där man sade
            att det förekom licenstillverkning av själva granatgeväret i Storbritannien,
            som försörjde sina samväldesländer.
          </note>
          <note>
            Men Hirdman nämnde inte att det också fanns en annan PM på UD,
            från 1980, som sade att det enbart var ammunitionen till granatgeväret
            som var licenstillverkad. Redan den dåvarande borgerliga regeringen
            borde ha kunnat dra slutsatser av dessa motsägande uppgifter.
          </note>
          <note>
            Jag vet inte heller riktigt vad krigsmaterielinspektören menar
            med att uppgifter fanns ''institutionellt'' inom regeringskansliet,
            men det var ju också så att Bengt Mattson på FFV
          </note>
          <note>
            informerade Algernon redan 1984. Mattsons promemoria från den
            30 juni 1986 hade också varit på cirkulation inom UD. Bl.a. har
            det i året granskning framkommit att nuvarande chefen för försvarsdepartementets
            utrikesavdelning, Göran de Geer, som då var stationerad vid svenska
            ambassaden i London, hade fått Mattsons PM via
          </note>
          <note>
            Algernon.
          </note>
          <note>
            Jag ställer mig också något undrande när det gäller den promemoria
            av Algernon som har kommit fram först nu. Gick man inte igenom
            alla hans papper efter den tragiska händelsen i tunnelbanan?
          </note>
          <note>
            Och vad hände i regeringskansliet sedan Sten
          </note>
          <note>
            Andersson sagt att hela vapenbyken skulle tvättas?
          </note>
          <note>
            Ett underlagsmaterial inför ett utrikesnämndssammanträde som
            skulle ta upp just detta -- dessutom kanske den sista skrivelse
            som
          </note>
          <note>
            Algernon författat -- måste väl ha varit högintressant.
          </note>
          <note>
            Sten Andersson sade vid KU-förhör den 2 april
          </note>
          <note>
            1987: ''Vi har sålt vapnen till England, som sedan helt lagligt
            har sålt dem vidare för länge sedan.''
          </note>
          <note>
            Det kan ju ha varit så, att tungan slant på Sten
          </note>
          <note>
            Andersson, men jag kan inte tycka att man behöver vara särskilt
            konspiratorisk för att anse att också detta vittnar om att man
            inom regeringen kände till avtalets rätta innebörd. Med tanke
            på den synnerligen milda behandling som dessa motsägelser har
            fått av Anders Björck och andra borgerliga politiker i konstitutionsutskottet,
            känner jag mig faktiskt ganska säker på att man också där visste
            en hel del om vad det egentligen handlade om.
          </note>
          <note>
            Det framstår som anmärkningsvärt -- och jag tycker att det ordet
            är ganska milt -- om alla dessa uppgifter om att svenska vapen
            levererades vidare från England inte skulle ha spritts också inom
            regeringen redan under 1986 och senast i januari
          </note>
          <note>
            1987.
          </note>
          <note>
            Jag går sedan över till den andra delen av min meningsyttring
            som gäller Indien. Jag får nöja mig med sådant som kan offentliggöras.
            Jag har varit noggrann med att inte läsa innantill ur hemliga
            handlingar. Årets granskning har, som jag framhåller i min meningsyttring,
            bekräftat uppgifter om ett möte mellan Indiens biträdande utrikesminister
            Natwar Singh och dåvarande utrikesministern Sten Andersson den
            30 september
          </note>
          <note>
            1987. Innebörden av vad Singh sade var att Bofors skulle lämna
            uppgifter som sannolikt innehöll sådant som var besvärande för
            både Indien och
          </note>
          <note>
            Sverige.
          </note>
          <note>
            Existensen av denna indiska varning förnekades av
          </note>
          <note>
            Sten Andersson under en KU-utfrågning den 3
          </note>
          <note>
            april 1990. Att den är intressant beror på att den dåvarande
            utrikesministern i ganska aggressiva ordalag uppmanade Bofors
            att släppa allt som
          </note>
          <note>
            Bofors visste i augusti och september 1987. Men efter den 30
            september bytte Sten Andersson tonläge och försvarade faktiskt
            Bofors mot anklagelser för att ha gjort några fel.
          </note>
          <note>
            Jag vill uppmana Sten Andersson och den nuvarande regeringen
            att än en gång offentligt ställa kravet att släppa fram hela sanningen,
            om det nu fortfarande finns uppgifter i Bofors som inte har kommit
            fram.
          </note>
          <note>
            Med det sagda vill jag yrka bifall till min meningsyttring också
            i denna del.
          </note>
          <note type="speaker">
            Anf. 45 KURT OVE JOHANSSON (s):
          </note>
          <note>
            Herr talman! Knappast några frågor under senare år har blivit
            så väl genomlysta och granskade som regeringarnas handläggning
            av export av svensk krigsmateriel. Detta gäller inte minst de
            s.k.
          </note>
          <note>
            Englandsavtalen, som ånyo tas upp i en reservation av Ingela
            Mårtensson och i en meningsyttring av
          </note>
          <note>
            Johan Lönnroth.
          </note>
          <note>
            Det är ju inte bara konstitutionsutskottet som har granskat exporten
            av krigsmateriel.
          </note>
          <note>
            Medborgarkommissionen har också lagt ned ett förtjänstfullt arbete
            på det här området. I några fall har frågor om otillåten vidareexport
            av krigsmateriel även prövats av våra rättsvårdande myndigheter.
            Den granskning som genomförts har i vissa stycken renderat kritik.
          </note>
          <note>
            Konstitutionsutskottet uttalade i t.ex.
          </note>
          <note>
            granskningsbetänkandet 86/87 att regeringarna på ett tidigare
            stadium borde ha kunnat misstänka att inte allt stod rätt till.
            Konstitutionsutskottet har också understrukit att regeringarna
            inte har varit tillräckligt observanta på hur krigsmaterielinspektionen
            på sin tid utövade sin verksamhet.
          </note>
          <note>
            I 90/91 års betänkande påtalade konstitutionsutskottet att handläggningen
            1980 av ett ärende om export till Singapore tydde på en anmärkningsvärd
            brist på vaksamhet inom regeringskansliet.
          </note>
          <note>
            När det gäller de s.k. Englandsavtalen är det av särskilt intresse
            att ta del av JK:s utredning från
          </note>
          <note>
            1989 angående granatgeväret Carl Gustaf. JK
          </note>
          <note>
            konstaterar att den omständigheten att regeringsledamöter och
            tjänstemän inom regeringskansliet måste antas ha varit väl medvetna
            om Englandsavtalens innehåll när avtalen slöts inte inneburit,
            att de också kunnat sluta sig till eller misstänka att avtalen
            skulle komma att tillämpas på det sätt som blev fallet.
          </note>
          <note>
            Den som kanske bäst beskrivit hur man inom regeringskansliet
            och regeringarna har sett på
          </note>
          <note>
            Englandsavtalen är krigsmaterielinspektören Sven
          </note>
          <note>
            Hirdman. Han har gjort det utförligt vid flera utfrågningar inför
            utskottet, så också i år. Detta borde kanske ha besparat Johan
            Lönnroth och
          </note>
          <note>
            Ingela Mårtensson vissa skrivningar under rubriken
          </note>
          <note>
            Såvitt avser viss export från FFV.
          </note>
          <note>
            I massmedia, utanför konstitutionsutskottets granskning, har
            Johan Lönnroth försökt att göra ett stort nummer av de samtal
            som utrikesminister
          </note>
          <note>
            Sten Andersson förde 1987 i New York med Natwar
          </note>
          <note>
            Singh, som då var biträdande utrikesminister i
          </note>
          <note>
            Indien. Johan Lönnroths insinuationer i massmedia om att Sten
            Andersson skulle ha något att dölja är enligt min mening ovärdigt
            en ledamot av konstitutionsutskottet. För att göra sådana påståenden
            skall man, Johan Lönnroth, ha mycket ordentligt på fötterna. Det
            har inte Johan
          </note>
          <note>
            Lönnroth.
          </note>
          <note>
            Vad som förekom vid dessa samtal granskades mycket ingående av
            konstitutionsutskottet för två år sedan. Sten Andersson redovisade
            då vid en utfrågning i utskottet utförligt sina samtal med
          </note>
          <note>
            Natwar Singh. Något som egentligen är nytt har sedan dess inte
            framkommit.
          </note>
          <note>
            Konstitutionsutskottet har i årets granskning inte funnit anledning
            att på nytt pröva denna fråga.
          </note>
          <note>
            Jag har naturligtvis också tagit del av tidningarnas skriverier
            och också sett en del i televisionen. Jag menar att Johan Lönnroth
            har dragit alldeles för långtgående slutsatser av innehållet i
            de ifrågavarande uppteckningarna. Även jag har ju läst dessa.
          </note>
          <note>
            Johan Lönnroths villighet att kommentera hemligt material kan
            ju, om det fortsätter på det sätt som han har excellerat i, medföra
            att det uppstår svårigheter för konstitutionsutskottet att i en
            framtid utföra sitt granskningsarbete. Precis som vissa andra
            har sagt här tidigare tror jag att Johan
          </note>
          <note>
            Lönnroth borde vara mera sparsam när det gäller att göra kommentarer
            på så lösa grunder som det här är fråga om. Att bygga så långtgående
            beskyllningar mot Sten Andersson, som Johan
          </note>
          <note>
            Lönnroth gör på basis av uppteckningarna, är, jag upprepar det,
            ovärdigt en ledamot av konstitutionsutskottet. Johan Lönnroth
            har alldeles för dåligt underlag för att säga att Sten
          </note>
          <note>
            Andersson skulle ha dolt någonting från de samtal som han redovisade
            inför konstitutionsutskottet för två år sedan.
          </note>
          <note>
            Sedan är det naturligtvis rätt intressant att Johan
          </note>
          <note>
            Lönnroth här diskuterar ett betänkande som utskottet lade fram
            för två år sedan och vars förslag riksdagen anslöt sig till. Konstitutionsutskottet
            har naturligtvis inte funnit anledning att ta upp saken till förnyad
            prövning, eftersom någonting nytt egentligen inte har tillkommit
            sedan vi prövade frågan vid föregående tillfälle.
          </note>
          <note type="speaker">
            Anf. 46 JOHAN LÖNNROTH (v):
          </note>
          <note>
            Herr talman! När det gäller Englandsavtalen undrar jag om inte
            även Kurt Ove Johansson tycker att det är litet märkligt att Algernons
            promemoria, som uppenbarligen är ett mycket viktigt dokument i
            denna fråga, har kommit fram just nu och att det faktiskt är ett
            ganska bra motiv för att vi ändå fortsätter att granska denna
            fråga. Sten Andersson sade ju att hela denna byk skulle tvättas,
            och denna promemoria var ändå en ganska viktig tvättkorg, om man
            får säga så.
          </note>
          <note>
            Såvitt jag minns var det inte jag som begärde att
          </note>
          <note>
            KU skulle ta upp Indienaffären. Den frågan väcktes på ett sammanträde,
            och alla var överens om att vi så att säga kunde koppla på en
            diskussion också om denna fråga.
          </note>
          <note>
            Kurt Ove Johansson säger att jag insinuerar. Jag tycker inte
            att jag insinuerar, däremot har jag påstått vissa saker. Det handlar
            om att det som Sten
          </note>
          <note>
            Andersson har uppgivit i tidigare KU-förhör uppenbarligen inte
            stämmer med verkligheten. Om det beror på glömska eller inte har
            jag ingen bestämd uppfattning om.
          </note>
          <note>
            Jag har varit mycket noga med mina kommentarer till massmedia.
            Jag har enbart hänvisat till den text som finns publicerad i detta
            betänkande. Jag har sagt att det bara är att läsa innantill.
          </note>
          <note>
            Jag skall gärna erkänna att jag var genuint osäker på vad jag
            fick skriva i min meningsyttring. Det är naturligtvis mycket svårt
            att i en sådan fråga säga det som är själva poängen i hela denna
            fråga utan att röja den egentliga innebörden i ett hemligt dokument.
            Jag uppfattade det emellertid på ett sådant sätt att i och med
            att konstitutionsutskottet justerade detta betänkande den 7 maj,
            tror jag, hade man också godtagit att jag skrev på detta sätt
            i min meningsyttring. Som sagt, vad jag har gjort inför massmedia
            är enbart att hänvisa till den offentliga publikation som vi alla
            har framför oss.
          </note>
          <note type="speaker">
            Anf. 47 KURT OVE JOHANSSON (s):
          </note>
          <note>
            Herr talman! Jag hänvisar återigen till påståendet att om det
            finns någon fråga som har granskats så är det den om svensk vapenexport.
            Under det senaste decenniet tror jag att vi nästan varje år har
            tittat på dessa frågor.
          </note>
          <note>
            Vad som är intressant att kunna konstatera är att det, trots
            att vi har granskat denna fråga så ingående som vi har gjort --
            och inte bara konstitutionsutskottet utan även andra instanser
            --
          </note>
          <note>
            inte har kunnat påvisas att någon i regeringskretsen skulle ha
            haft kännedom om några oegentligheter.
          </note>
          <note>
            Jag tycker därför att Johan Lönnroth insinuerar när han medverkar
            till tidningsskriverier där det står att
          </note>
          <note>
            Sten Andersson tycks ha något att dölja, Sten
          </note>
          <note>
            Andersson som vid flera tillfällen har varit i konstitutionsutskottet
            och öppet redovisat de samtal som han har haft med den indiske
            utrikesministern i New York. Vi har inte haft bara öppna utfrågningar
            med Sten Andersson, utan vi har även haft slutna utfrågningar.
            Vi har verkligen ställt frågor om och om igen kring olika områden.
          </note>
          <note>
            Sten Andersson har då öppet redovisat sina synpunkter.
          </note>
          <note>
            När man läser betänkandet från 1989/90, då Sten
          </note>
          <note>
            Andersson också medverkade vid en utfrågning i utskottet, är
            det att dra för långtgående slutsatser om man av det kan läsa
            ut att Sten Andersson på något sätt skulle vilja dölja något.
            Jag anser alltså att man med fog kan säga att det som Sten
          </note>
          <note>
            Andersson har gjort är att vara med, så gott det har varit möjligt,
            och tvättat byken, vilket han tidigare har gett uttryck för. Jag
            tycker därför att det är närmast oförskämt av Johan Lönnroth att
            gå ut i massmedia och på så lösa boliner som det är fråga om framföra
            dessa anklagelser mot Sten
          </note>
          <note>
            Andersson.
          </note>
          <note type="speaker">
            Anf. 48 JOHAN LÖNNROTH (v):
          </note>
          <note>
            Herr talman! Kurt Ove Johansson sade att jag hade gått ut till
            massmedia. Jag förmodar att han med det menar att det är jag som
            går till massmedia och talar om att de skall skriva olika saker.
            Så förhåller det sig inte. Massmedia har ett intresse av denna
            fråga. Det är tydligen en ganska utbredd uppfattning att det finns
            en del saker som fortfarande är dolda. Framför allt anses det
            att det finns sanningar inom Bofors som ännu inte har kommit fram.
            Det är därför som jag i mitt anförande uppmanade Sten Andersson
            att återupprepa kravet på Bofors att släppa hela sanningen. Det
            skulle jag vilja att även den nuvarande regeringen gjorde. Kurt
            Ove Johansson får också mycket gärna instämma i detta.
          </note>
          <note type="speaker">
            Anf. 49 KURT OVE JOHANSSON (s):
          </note>
          <note>
            Herr talman! Vem som kommer till vem är egentligen ganska ointressant.
            Det som är intressant är vad som sägs. Jag kan konstatera att
          </note>
          <note>
            Johan Lönnroth på mycket svaga grunder har gått ut och gjort
            beskyllningar mot Sten Andersson om att han skulle ha något att
            dölja, trots att vi i vårt material genom årens lopp kan visa
            att om det är någon som har varit öppenhjärtig vid dessa utfrågningar
            så är det Sten Andersson. Jag tycker alltså att det är en oförskämdhet
            att i det läget gå ut och anklaga honom för att han skulle ha
            något att dölja i detta sammanhang.
          </note>
          <note>
            När det gäller krigsmaterielexporten och eventuell kommande granskning,
            är det naturligtvis på det sättet att om det skulle komma fram
            några handlingar som vi inte har haft möjlighet att titta på förut
            och som kan bedömas ha ett intressant konstitutionellt värde,
            finns det naturligtvis ingenting som hindrar utskottet från att
            på nytt ta upp denna fråga.
          </note>
          <note>
            Det som jag tycker är så intressant i sammanhanget är att ingen,
            trots att medborgarkommissionen, konstitutionsutskottet och en
            rad rättsvårdande instanser har granskat krigsmaterielexportfrågor,
            ännu har kunnat påvisa att det skulle finnas någon kännedom i
            regeringskansliet om otillbörlig vapenexport. Jag tycker alltså
            att det ändå vore rimligt att Johan Lönnroth medgav detta, därför
            att inte ens Johan Lönnroth under denna debatt har kunnat peka
            på några oegentligheter.
          </note>
          <note>
            Han har gjort det i en skrivelse i en särskild mening, där han
            påpekar att han tycker att det är konstigt att man 1976 inte kände
            till någonting. Men läser man vad som har sagts i materialet,
            tycker jag att man får bevisat att så inte har varit fallet, som
          </note>
          <note>
            Johan Lönnroth påstår. Jag tycker att det hade varit hederligt
            om Johan Lönnroth hade kunnat medge att man, trots ingående granskning
            under många år, inte har kunnat påvisa några oegentligheter eller
            någon kännedom i regeringskansliet.
          </note>
          <note type="speaker">
            Anf. 50 JOHAN LÖNNROTH (v):
          </note>
          <note>
            Herr talman! Jag är en mycket stor beundrare av
          </note>
          <note>
            Sten Andersson ur alla möjliga synpunkter. Jag har mycket svårt
            att uttala mig kritiskt om honom.
          </note>
          <note>
            Massmedia har försökt förmå mig att säga ganska hårda saker,
            som lögnare och annan sådant, men jag har alltså inte gjort det.
            Däremot kan jag konstatera att vissa saker som Sten Andersson
            sagt vid tidigare förhör i denna fråga inte stämmer med verkligheten.
            Vad orsaken till detta är har jag mycket svårt att bedöma.
          </note>
          <note>
            Jag tycker som sagt inte att jag är oförskämd. Jag tycker att
            Kurt Ove Johanssons tonläge i en del av de utfrågningar och diskussioner
            som vi har haft i dessa granskningsärenden har varit -- om man
            nu skall använda begreppet oförskämd -- sådant att det ligger
            ett snäpp över min nivå.
          </note>
          <note>
            Vissa försvarsfrågor samt vissa underrättelse- och säkerhetsfrågor
          </note>
          <note type="speaker">
            Anf. 51 JOHAN LÖNNROTH (v):
          </note>
          <note>
            Herr talman! Det här börjar bli litet av en följetong. Jag måste
            få erkänna att det känns litet ansträngande att kasta sig mellan
            olika ämnen. Nu är vi framme vid den fråga som jag kanske känner
            allra starkast för i denna granskning. Dels har det där kommit
            fram mycket litet, dels finns det en sanning som i stort sett
            alla känner till och som det nu faktiskt finns ett visst hopp
            om att äntligen få inskriven i riksdagens handlingar.
          </note>
          <note>
            Försvarsutskottet granskade IB-affären redan hösten 1973 och
            kom fram till att
          </note>
          <note>
            ''underrättelsetjänsten inte bedrevs på ett sätt som stred mot
            vår deklarerade utrikespolitiska linje, att det inte fanns någon
            hemlig budget för underrättelsetjänsten utöver de medel som anvisades
            av regering och riksdag och att registren hos den dåvarande rikspolisstyrelsens
            säkerhetsavdelning samt försvarsstabens säkerhetsavdelning och
            särskilda byrå inte hade karaktären av åsiktsregister''.
          </note>
          <note>
            Detta är fortfarande den officiella sanningen, trots att det
            skrivits och sagts spalt- och protokollmeter av sådant som pekar
            i en helt annan riktning. Jag skall inte trötta er med hela historien.
            Jag är faktiskt, liksom många andra, ganska trött på IB-
          </note>
          <note>
            affären och önskar ärligt att vi kunde förpassa den till historieböckerna.
            Men det måste vara sanningen som står i historieböckerna.
          </note>
          <note>
            Bertil Lewin är en välkänd socialdemokratisk politiker och fackföreningsman
            från Göteborg som jag känner. Jag har suttit tillsammans med honom
            i Göteborgs kommunfullmäktige. Alla som känner honom vet att han
            är en person som talar sanning.
          </note>
          <note>
            Han intervjuades i TV om IB den 5 september förra året. Han sade
            bl.a.: ''Min uppgift var att kartlägga extremismen. Jag hade åren
            1974--75 ett litet kartotek på 50--100 namn, som jag rapporterade
            till
          </note>
          <note>
            Ingvar Paues i Stockholm. Jag trodde att jag arbetade för partiet.
            Det militära intresset måste ha varit litet. Jag såg det som en
            nödvändig verksamhet.''
          </note>
          <note>
            IB användes av Socialdemokratiska partiet och fortsatte med sin
            åsiktsregistrering fram till åtminstone 1975. Det finns dock fortfarande
            ingen känd tidpunkt då verksamheten upphörde. Och det finns ingen
            dokumentation om när och hur registren förstördes. De närmast
            inblandade har vägrat att ställa upp för intervjuer. Där får jag
            dock göra en liten reservation, för jag hörde på radion att
          </note>
          <note>
            Birger Ellmér sade att han ville ha fram hela sanningen. Då förutsätter
            jag att han också är beredd att framträda offentligt, t.ex. inför
            KU. De tidigare hemligstämplade bilagorna till Ingvar
          </note>
          <note>
            Gullnäs, som vi ju fick loss i höstas, visar att också
          </note>
          <note>
            Ingvar Gullnäs slog huvudet i en mur av tystnad.
          </note>
          <note>
            Jag är besviken och litet förvånad över regeringens, särskilt
            försvarsministerns, nonchalans när man behandlat denna anmälan.
            De promemorior som vi fått från försvarsdepartementet och statsrådsberedningen
            tillför inget nytt. Jag kan inte låta bli att göra tankeexperimentet,
            att om Anders
          </note>
          <note>
            Björck själv hade gjort en anmälan mot förra regeringen och fått
            så här intetsägande redovisningar så sent att det inte längre
            fanns tid att genomföra de utfrågningar och det utredningsarbete
            som skulle ha behövts, så skulle han säkerligen ha domderat framför
            varje uppdykande TV-kamera, att bedöma åtminstone av de beskrivningar
            som jag har fått från andra som har varit längre än jag i det
            här huset. Jag kan inte heller låta bli att fråga mig om inte
            möjligen Anders
          </note>
          <note>
            Björck har ett och annat lik i en och annan garderob i denna
            fråga.
          </note>
          <note>
            Jag har nyligen fått mycket säkra uppgifter om att förre ÖB Stig
            Synnergren på senare tid har talat med Anders Björck, Sten Andersson
            och Carl Bildt om en instruktion från 1961, där dåvarande ÖB
          </note>
          <note>
            Rapp skulle ha talat om hur man skulle gå till väga för att kartlägga
            kommunister som misstänktes syssla med industrispionage. Jag försökte
            i går få
          </note>
          <note>
            KU att begära fram denna handling. Det ville man inte. Den ligger
            tydligen i dag på Anders Björcks bord. Försvarsministern satt
            i kammaren tidigare under debatten, och jag hade hoppats kunna
            få rikta frågan direkt till honom varför han nödvändigtvis måste
            vänta med att släppa den.
          </note>
          <note>
            Ändå hyser jag ett visst hopp. Jag undrar om inte både Sten Andersson
            och nuvarande regeringen, när nu Synnergren uppenbarligen är så
            angelägen om att sanningen skall fram, ändå måste släppa handlingen.
          </note>
          <note>
            Jag är övertygad om att också svensk arbetarrörelse har allt
            att vinna på att hela sanningen kommer fram så fort som möjligt.
            Varför har ni socialdemokrater så svårt att göra som Bertil
          </note>
          <note>
            Lewin, dvs. att erkänna vad som hänt och kanske försvara motiven?
            Jag anser att misstänksamheten på det stora hela taget mot kommunister
            för landsförrädisk verksamhet var obefogad. Om man ville spionera
            -- och det gäller också industrispionage -- på Sverige för östkommunistisk
            räkning, var man nog inte så korkad att man gick med i gamla spk
            eller vpk. Varken Wennerström eller Bergling tillhörde, såvitt
            jag vet, något politiskt parti. Tanken svindlar att de skulle
            ha ansökt om medlemskap i vpk.
          </note>
          <note>
            Många kommunister hade engagerat sig i kampen för demokratin
            i Spanien i slutet av 30-talet. De dömdes till arbetsläger. Vi
            har under senare tid fått fram uppgifter om hur underrättelsetjänsten
            arbetade under andra världskriget, vilka det var som man ägnade
            det största intresset åt. Jag anser att gamla kommunistpartiet
            här i Sverige gjorde fruktansvärda politiska misstag. Man var
            oerhört naiv när det gäller synen på Stalin, på Stalin--
          </note>
          <note>
            Hitler-pakten och allt sådant.
          </note>
          <note>
            Jag kan t.o.m. ha en viss förståelse för att man på den tiden
            var misstänksam också gentemot kommunister. Som sagt: IB och IB:s
            inblandning i dessa historier var en fråga om åsiktsregistrering
            med politiska förtecken, som i grunden handlade om konkurrensen
            mellan kommunister och socialdemokrater om ledningen inom fackföreningsrörelsen.
          </note>
          <note>
            Inte heller den extrema tokvänstern -- för det fanns en sådan
            i början av 70-talet; jag kände flera av medlemmarna -- var någon
            risk för rikets säkerhet.
          </note>
          <note>
            Det vågar jag försäkra er. Det planerades inte några sabotage
            och annat i Göteborg, när sjukhusspionen var verksam i början
            av 70-talet.
          </note>
          <note>
            Det fanns en och annan litet tokig revolutionsromantiker som
            satte upp affischer, där vietnameser viftade med kulsprutepistoler,
            men de flesta av dem var i grunden snälla och hyggliga människor,
            som över huvud taget inte skulle våga utföra några våldshandlingar.
          </note>
          <note>
            Jag tycker mig ha förstått att bl.a. Thage G.
          </note>
          <note>
            Peterson anser att detta borde sättas in i ett större sammanhang,
            att det handlar om underrättelsetjänsten över huvud taget efter
            andra världskriget inkl. kommunismens roll. Jag välkomnar denna
            breddning av perspektivet. Jag vill fråga konstitutionsutskottets
            ordförande Thage
          </note>
          <note>
            G. Peterson om han är beredd att medverka till att
          </note>
          <note>
            Birger Ellmér, Ingvar Paues, Stig Synnergren och andra som har
            sysslat med detta nu träder fram och att vi tillsammans reder
            ut hela sanningen. Därmed skulle vi äntligen få den här frågan
            ur världen och förpassad till historieböckerna.
          </note>
          <note type="speaker">
            Anf. 52 KURT OVE JOHANSSON (s):
          </note>
          <note>
            Herr talman! Det har naturligtvis framgått för alla att Johan
            Lönnroth i sin meningsyttring tar upp IB-
          </note>
          <note>
            frågan. Han ondgör sig över den PM som utskottet har fått från
            försvarsdepartementet. Han anser att den inte har tillfört ärendet
            någonting nytt.
          </note>
          <note>
            Det kan finnas anledning att erinra om att underrättelse- och
            säkerhetsfrågorna vid flera tillfällen utifrån flera utgångspunkter
            har granskats av konstitutionsutskottet. I fjol togs frågan om
            regeringens kontroll av den militära underrättelseoch säkerhetstjänsten
            upp till granskning. Under riksmötet 1987/88 granskade konstitutionsutskottet
            reglerna om personkontroll. I samband därmed behandlades också
            informationsutbytet mellan säkerhetspolisen och den militära underrättelsetjänsten.
            År 1974 granskade konstitutionsutskottet IB-affären, som särskilt
            omnämns i Johan Lönnroths meningsyttring. KU
          </note>
          <note>
            hade den gången tillgång till den genomgång i sak, som försvarsutskottet
            hade gjort ett år tidigare.
          </note>
          <note>
            Som framgår av en kanslipromemoria slog försvarsutskottet fast
            att underrättelsetjänsten inte hade bedrivits på ett sätt som
            stred mot Sveriges utrikespolitiska linje. Det fanns inte heller
            någon hemlig budget för underrättelsetjänsten. Den utredning som
            försvarsutskottet gjorde visade också, Johan Lönnroth, att registren
            hos rikspolisstyrelsens säkerhetsavdelning samt hos försvarsstabens
            säkerhetsavdelning och särskilda byrå, IB, inte hade karaktären
            av åsiktsregister.
          </note>
          <note>
            Försvarsutskottet konstaterade vidare att påståendena om att
            regeringen eller närstående organ styrt verksamheten inom försvarsstabens
            särskilda byrå i partipolitiskt syfte saknade verklighetsunderlag.
          </note>
          <note>
            Johan Lönnroth anser det vara uppseendeväckande att utskottet
            fick denna intetsägande redovisning från försvarsdepartementet
            först den 31 mars 1992.
          </note>
          <note>
            I detta sammanhang vill jag erinra om att utskottets ordförande
            vid ett par tillfällen har givit uttryck för utskottets irritation
            över att handlingar inte kommit utskottet till del inom rimlig
            tid.
          </note>
          <note>
            Jag försvarar inte Anders Björck på något sätt -- det var ju
            Johan Lönnroth som angrep honom.
          </note>
          <note>
            Samtidigt konstaterar jag att Johan Lönnroth tydligen har haft
            tillgång till denna handling i så pass god tid att han i sin meningsyttring
            kunnat förklara den vara intetsägande -- ett omdöme som man kanske
            skulle kunna säga också gäller meningsyttringen såsom den är utformad.
          </note>
          <note>
            Enligt uppgift pågår inom försvarsdepartementet ett arbete med
            att gå igenom gamla IB-dokument.
          </note>
          <note>
            Om denna genomgång leder fram till någonting nytt som kan vara
            av konstitutionellt intresse återstår att se. Om så är fallet,
            kan naturligtvis
          </note>
          <note>
            KU -- precis som när det gällde krigsmaterielexporten -- ta upp
            frågan till förnyad granskning. Innan utskottet gör det bör dock
            ärendet som sådant ha tillförts någon ny substans som ger anledning
            för konstitutionsutskottet att göra denna prövning.
          </note>
          <note type="speaker">
            anf. 53 JOHAN LÖNNROTH (v):
          </note>
          <note>
            Herr talman! Jag tyckte att Kurt Ove Johansson i slutet av sitt
            anförande plötsligt började låta som en regeringsföreträdare.
            Jag såg ju att Kurt Ove
          </note>
          <note>
            Johansson i början av debatten i morse stod och talade med försvarsministern.
            Redan då for tanken genom huvudet på mig: Är det något slags förhandling
            som nu pågår om vad som skall släppas och om under vilka villkor
            det skall ske osv.?
          </note>
          <note>
            Jag har, som sagt, mycket säkra uppgifter på att förre överbefälhavaren
            Stig Synnergren vid det här laget är ganska trött på att militären
            hela tiden har fått skulden för IB:s verksamhet. Nu vill han ha
            fram sanningen i dagen. Han har gått till såväl Sten
          </note>
          <note>
            Andersson -- jag vet inte om också Kurt Ove
          </note>
          <note>
            Johansson har talat med honom -- som Anders
          </note>
          <note>
            Björck och begärt att pappren nu skall läggas fram.
          </note>
          <note>
            Jag vill bara komplettera mina frågor med just dessa: Är det
            något slags förhandling som pågår mellan Kurt Ove Johansson och
            hans partikamrater å ena sidan och Anders Björck å andra sidan
            om villkoren? Vad kräver ni av varandra för att alla papper som
            ni ju vet existerar skall läggas fram på bordet?
          </note>
          <note type="speaker">
            Anf. 54 KURT OVE JOHANSSON (s):
          </note>
          <note>
            Herr talman! Det är precis sådant här tal från Johan
          </note>
          <note>
            Lönnroth, som jag tidigare här i dag i kammaren har reagerat
            emot. Att komma med sådana insinuationer för att jag har växlat
            några ord med
          </note>
          <note>
            Anders Björck här i kammaren medan han lyssnade på konstitutionsutskottets
            granskningsdebatt och påstå att vi skulle köpslå om t.ex. IB-affären!
            Jag tycker faktiskt att den här typen av oförskämdheter inte hör
            hemma i en seriös konstitutionell debatt.
          </note>
          <note>
            Det far många tankar genom huvudet på Johan
          </note>
          <note>
            Lönnroth. Så uttryckte han det. Det är alldeles uppenbart att
            det gör det. Det hade kanske varit bättre om omsättningstakten
            hade varit litet lägre.
          </note>
          <note>
            Då hade han haft möjlighet att öka kvaliteten på de tankar som
            far runt i hans huvud. Det skulle säkert den här debatten tjäna
            på. Jag tycker att Johan
          </note>
          <note>
            Lönnroth för all framtid skall lägga den här typen av debatt
            på hyllan.
          </note>
          <note>
            Jag har med stort intresse läst igenom den meningsyttring kring
            denna fråga som Johan
          </note>
          <note>
            Lönnroth står bakom. Jag måste säga att det är ett mycket märkligt
            aktstycke. Han konstaterar först frejdigt att den PM som upprättats
            inom försvarsdepartementet inte har tillfört någonting nytt. Tanken
            att det kanske inte finns något nytt att tillföra är naturligtvis
            fullständigt främmande för en man som Johan Lönnroth.
          </note>
          <note>
            Dessutom är det så, Johan Lönnroth, att meningsyttringen är ett
            mästerstycke i fråga om att vara motsägelsefull, för -- hör och
            häpna! -- Johan
          </note>
          <note>
            Lönnroth inleder med att säga: Enligt utskottets mening är det
            ställt utom allt tvivel att svensk militär underrättelsetjänst
            genom IB har bedrivit åsiktsregistrering i stor skala.
          </note>
          <note>
            Johan Lönnroth avslutar sin meningsyttring med att konstatera
            att han inte har genomfört det utredningsarbete som skulle ha
            behövts. Som grädde på moset säger han sedan att han vill återkomma
            för att vinna klarhet. Men han inleder med att säga att det är
            ställt utom allt tvivel att det har skett en åsiktsregistrering
            i stor skala.
          </note>
          <note>
            Johan Lönnroth är inte mannen som visste för mycket. Han är mannen
            som inte kan skriva tio rader utan att byta åsikt. Det måste vara
            snudd på världsrekord när det gäller att vara motsägelsefull.
          </note>
          <note>
            Nästa etapp blir Guiness Årsbok.
          </note>
          <note>
            Johan Lönnroth har talat mycket engelska i dag.
          </note>
          <note>
            Jag säger: Congratulations, Mr. Lönnroth!
          </note>
          <note type="speaker">
            Anf. 55 JOHAN LÖNNROTH (v):
          </note>
          <note>
            Herr talman! Först försäkrar jag, Kurt Ove
          </note>
          <note>
            Johansson, att det faktiskt finns en hel del tankar i mitt huvud
            som jag inte släpper ut i det fria.
          </note>
          <note>
            När det gäller detta med att min meningsyttring skulle vara motsägelsefull
            vill jag säga följande.
          </note>
          <note>
            Om sanningen i själva sakfrågan -- att det har bedrivits åsiktsregistrering
            i stor skala via IB --
          </note>
          <note>
            behöver jag inte veta mera. Jag vet att det är så, och också
            Kurt Ove Johansson vet att det är så. Men det är inte det som
            diskussionen gäller.
          </note>
          <note>
            Vad det nu gäller är frågan: Hur gick det mera i detalj till,
            och vem gav instruktionerna? Det finns fortfarande ett antal intressanta
            papper i det här sammanhanget som handlar just om detaljerna,
            om bakgrunden, beträffande de här förhållandena.
          </note>
          <note>
            Jag tycker att det är ett anständighetskrav att sanningen skrivs
            in i riksdagens protokoll och att vi allihopa gemensamt beslutar
            att vi nu vet, också officiellt, att så här låg det till. Sedan
            kan vi överlämna den här saken till historieböckerna.
          </note>
          <note type="speaker">
            Anf. 56 THAGE G. PETERSON (s):
          </note>
          <note>
            Herr talman! Johan Lönnroth sade att han är trött.
          </note>
          <note>
            Men han är tydligen inte så trött att han inte orkade komma med
            en fråga från en felaktig utgångspunkt.
          </note>
          <note>
            Jag brukar inte redogöra för de interna diskussioner som vi har
            i utskottet. Men Johan
          </note>
          <note>
            Lönnroth ställde en direkt fråga till mig baserad på en diskussion
            i KU. Därför får jag göra ett undantag. Det var nämligen Johan
            Lönnroth själv som i utskottet förklarade att han avsåg att ställa
            till med räfst och rättarting på den stundande
          </note>
          <note>
            Vänsterpartikongressen för att utröna vad kommunisterna planerade
            för eventuella förbrytelser i Sverige.
          </note>
          <note>
            Det var vad jag tyckte var intressant med hänsyn till utvecklingen.
            Vi kan ju nu se bakom fasaderna i det forna Sovjetunionen och
            i dess lydstater. Vi har ju sett hemska bilder som visar förhållandena
            på barnhem. Vi har också sett bostadsnöden, miljöförstörelsen
            och mänsklig förnedring av fasansfullaste slag.
          </note>
          <note>
            Den intressanta frågan har då kommit upp om man hade planer på
            att förvandla Sverige till ett
          </note>
          <note>
            Tjeckoslovakien eller ett Östtyskland. Jag har en motfråga till
            Johan Lönnroth, eftersom det var han som så att säga gjorde detta
            utspel i konstitutionsutskottet: Vad vet Johan Lönnroth i dag
            om kommunisternas planer för Sverige?
          </note>
          <note>
            Jag undrar alltså: Hur många arbetsläger, hur många Gulagarkipelager,
            planerades i Sverige?
          </note>
          <note>
            Hade dåtidens kommunister listor över socialdemokrater och fackföreningsmän
            färdiga, precis som var fallet i Tjeckoslovakien? Jag förmodar
            att det var detta som Johan Lönnroth tänkte på när han inför den
            kommande
          </note>
          <note>
            Vänsterpartikongressen planerade att ta reda på saker och ting.
          </note>
          <note>
            Det är bra med den verksamhet som Johan
          </note>
          <note>
            Lönnroth planerar, därför att då plockar man kanske in IB-frågan
            i det rätta tidsperspektivet, i rätt sammanhang. Frågan är varför
            det var nödvändigt för Sverige att vidta åtgärder för att också
            vårt land skulle skydda sin frihet och sitt oberoende gentemot
            världskommunismen.
          </note>
          <note type="speaker">
            Anf. 57 JOHAN LÖNNROTH (v):
          </note>
          <note>
            Herr talman! Thage G. Peterson refererar nu en debatt som vi
            hade i utskottet. Därför är jag tvungen att tala om vad som verkligen
            sades.
          </note>
          <note>
            Jag använde inte begreppet räfst och rättarting på
          </note>
          <note>
            Vänsterpartikongressen. Det var Thage G.
          </note>
          <note>
            Peterson som gjorde ett utspel efter det att jag hade tagit upp
            IB-frågan och sagt de här sakerna i utskottet. Han sade att om
            jag envisades med det här, skulle utskottets ordförande minsann
            begära en granskning av vad de svenska kommunisterna ägnade sig
            åt efter andra världskriget och kalla in
          </note>
          <note>
            Hilding Hagberg, C-H Hermansson och Lars
          </note>
          <note>
            Werner till utfrågning i utskottet. Det var det som hände. Då
            försäkrade jag att jag tänkte att på vår kongress bl.a. på alla
            möjliga sätt bidra till att hela sanningen kom fram om vad kommunisterna
            gjorde.
          </note>
          <note>
            Jag föreslog också att Thage G. Peterson och jag tillsammans
            skulle göra en breddad anmälan, som handlade både om IB och om
            vad kommunisterna gjorde. Jag är ganska lugn inför den här genomgången.
          </note>
          <note>
            Det har talats mycket här i Sverige om hur bra det är att man
            nu släpper utgifter från Stasis register osv. Men jag önskar att
            det var lika öppet i vårt land, så att vi fick fram hela sanningen.
            Jag känner många av de gamla kommunisterna, också dem som utsattes
            för olika typer av förföljelse här i
          </note>
          <note>
            Sverige. Sådant förekom faktiskt. En och annan av dem hade ganska
            svårt att få jobb. De placerades i läger efter att ha varit i
            Spanien och slagits osv.
          </note>
          <note>
            Men några arbetsläger eller något annat i den stilen för socialdemokrater
            planerades inte. Man intog ett antal naiva ståndpunkter och hade
            helt verklighetsfrämmande föreställningar om hur det verkligen
            stod till i Östeuropa. Det är en sanning som skall fram, och det
            är något som jag och mitt parti får ta ansvar för.
          </note>
          <note>
            Kravet måste faktiskt ställas på Thage G. Peterson och hans parti
            att man verkligen bidrar till att hela sanningen kommer fram såväl
            om sin åsiktsregistrering som om vad det var kommunisterna i Sverige
            verkligen gjorde.
          </note>
          <note>
            Nyemission i Nordbanken m.m.
          </note>
          <note type="speaker">
            Anf. 58 JOHAN LÖNNROTH (v):
          </note>
          <note>
            Herr talman! Jag har redan sagt att den här frågan varit starkt
            överdimensionerad i KU:s granskningsarbete. Anmälan gjordes under
            valrörelsens slutspurt för att bidra till uppmärksamheten kring
            den socialdemokratiska regeringspolitiken och den statliga bankens
            problem.
          </note>
          <note>
            När den nya borgerliga regeringen insåg att det inte fanns några
            alternativ kunde man för skams skull inte dra tillbaka anmälan.
            Socialdemokraterna valde då, naturligtvis, att vidga granskningen
            till att gälla också det som hände efter regeringsskiftet, och
            sedan var cirkusen i gång. Slutsatsen blir från konstitutionell
            synpunkt plus minus noll.
          </note>
          <note>
            Efter denna inledning borde jag kanske ''knipa käft'' i frågan
            och gå och sätta mig. Men eftersom man i den politiska debatten
            -- senast Ylva
          </note>
          <note>
            Annerstedt för en stund sedan i denna kammare --
          </note>
          <note>
            har använt affären och granskningsärendet för att göra uttalanden
            om statliga banker, tycker jag att det finns anledning att göra
            några historiska randanmärkningar.
          </note>
          <note>
            Anne Wibble ville vid utfrågningen lägga en betydande del av
            ansvaret för krisen i Nordbanken på den ekonomiska politik som
            fördes i slutet av 80-
          </note>
          <note>
            talet, då kreditmarknaden avreglerades samtidigt som det fanns
            skattesystem som uppmuntrade till ett betydande låntagande. Man
            hade hög inflation och en kvardröjande valutareglering, sade Anne
          </note>
          <note>
            Wibble. Hon skyllde också på staten som ägare, eftersom det statliga
            ägandet kunde medverka till en något sämre kreditprövning jämfört
            med privata banker.
          </note>
          <note>
            Jag tror att man kan göra en annan historieskrivning.
          </note>
          <note>
            De orimligt stora utlåningarna i den statliga affärsbanken inleddes
            faktiskt med en privatisering, med försäljningen år 1984 av delar
            av den gamla PKbanken till Erik Penser och med köpet av Carnegie
            Fondkommission, varvid man så att säga knöt ihop sig med Gamlestaden,
            Nobel och de andra företag som senare skulle utlösa krisen.
          </note>
          <note>
            Därpå följde en alltför snabb och alltför tidig avreglering när
            den socialdemokratiska regeringen föll undan för den borgerliga
            hetskampanjen mot all statlig valuta- och kreditkontroll.
          </note>
          <note>
            Postens Ulf Dahlsten sade vid utfrågningen att det fanns en sjuk
            och en frisk del i Nordbanken. Den friska delen skulle vara den
            del som gällde de privata småkunderna och som vette mot Posten.
          </note>
          <note>
            Den sjuka delen däremot var sådant som avsåg utlåning till de
            stora kunderna. Jag tror att man kan uttrycka det så här: I den
            gamla halvstatliga
          </note>
          <note>
            PKbanken var man litet byråkratisk, men man hade ändå kvar karaktären
            av folkbank med hederliga, om än något småskurna, banktjänstemän
            och småsparande statstjänare som huvudsakliga kunder.
          </note>
          <note>
            Troligen var det just därför som det sena 80-talets klippare
            så totalt kunde så att säga lura skjortan just av den banken.
            Samma sak gällde i stort sett bankerna, tror jag. Bara på de stora
            privata bankerna hade man en viss vana när det gällde att umgås
            med s.k. yuppisar.
          </note>
          <note>
            Skall man utkräva ansvar av regeringar från dessa aspekter, tror
            jag att det gäller just den ekonomiska politiken i stort. Det
            gäller även privatiseringen av gamla PKbanken.
          </note>
          <note>
            Det huvusakliga ansvaret här måste utkrävas av ägarna. Det handlar
            alltså om ägaransvaret. Det borde ha varit möjligt att pressa
            ner aktiekurserna till nära noll, och ägarna borde snabbare ha
            ingripit mot de orimliga avgångsvederlagen till bankdirektörerna.
            Fortfarande finns det ju möjlighet att göra en hel del. Förhoppningsvis
            har vi lärt oss något. Säkerligen får vi fler tillfällen när det
            gäller att använda erfarenheterna av bankkrisen.
          </note>
          <note>
            Beslut om inlandsbanan
          </note>
          <note>
            Anf. 59 LISBETH STAAF-IGELSTRÖM
          </note>
          <note>
            (s):
          </note>
          <note>
            Herr talman! I KU:.s betänkande nr 30 tas bl.a.
          </note>
          <note>
            granskningen av kommunikationsminister Mats
          </note>
          <note>
            Odells handläggning av frågan om återupptagande av persontrafiken
            på inlandsbanan upp.
          </note>
          <note>
            Den 11 juli förra året förordnade den dåvarande socialdemokratiska
            regeringen f.d. landshövdingen
          </note>
          <note>
            Curt Boström att göra en kartläggning av förutsättningarna för
            framtida sommartrafik på inlandsbanan.
          </note>
          <note>
            Den 24 oktober beslöt den nuvarande borgerliga fyrpartiregeringen
            att utvidga Curt Boströms uppdrag till att också gälla förberedandet
            av en trafikstart. I en bilaga till regeringsbeslutet sägs det:
            ''I syfte att ge rådrum för att pröva framtiden för trafiken på
            Inlandsbanan har regeringen för avsikt att möjliggöra persontrafik
            på banan under en period av ett år. Detta kräver riksdagens godkännande.''
          </note>
          <note>
            I samma skrivelse sägs det också: ''Uppdraget utvidgas därför
            till att förbereda en trafikstart så snart riksdagen behandlat
            frågan.''
          </note>
          <note>
            Vidare sägs det i skrivelsen: ''Det är viktigt att trafiken planeras
            i samråd med trafikhuvudmännen så att en samordning kan ske med
            den busstrafik som bedrivs i området.''
          </note>
          <note>
            I bilagedelen beträffande regeringsbeslutet av den 24 oktober
            1991 nämndes det alltså vid två tillfällen att innan start sker
            krävs det ett godkännande av riksdagen. Vidare sägs det att ett
            samråd med trafikhuvudmännen skall ske -- vilket ej skedde förrän
            i början av december, en månad efter det att trafiken hade startats.
          </note>
          <note>
            Redan dagen därpå, den 25 oktober, redovisade
          </note>
          <note>
            Curt Boström tilläggsuppdraget muntligen för kommunikationsminister
            Mats Odell. I ett pressmeddelande från kommunikationsdepartementet
            av den 28 oktober meddelades att trafiken på inlandsbanan skulle
            starta igen fredag den 1 november 1991.
          </note>
          <note>
            Jag citerar ur pressmeddelandet av den 28 oktober:
          </note>
          <note>
            ''Statens Järnvägar kommer efter en uppgörelse mellan SJ:s generaldirektör
            Stig Larsson och kommunikationsminister Mats Odell att återuppta
            trafiken på Inlandsbanan redan nu på fredag den 1
          </note>
          <note>
            november.''
          </note>
          <note>
            Ytterligare ett citat från samma pressmeddelande:
          </note>
          <note>
            ''Som jag tidigare påpekat kräver ett nytt driftanslag till Inlandsbanan
            egentligen ett riksdagsbeslut.''
          </note>
          <note>
            Vidare sägs följande: ''Trafiken kommer nu att startas av SJ
            redan innan riksdagen hunnit anslå de nya pengarna.''
          </note>
          <note>
            Av detta pressmeddelande kan man utläsa att kommunikationsministern
            vid två tillfällen nämner att riksdagsbeslut fordras innan trafiken
            startas på inlandsbanan. Vidare sägs det att en uppgörelse har
            träffats mellan Stig Larsson, SJ, och kommunikationsministern.
            Denna uppgörelse finns inte, enligt Mats Odells svar, med i den
            utfrågning av honom som skedde i KU den 9 april i år.
          </note>
          <note>
            Enligt regerinsprotokoll av den 31 oktober 1991
          </note>
          <note>
            beslutar regeringen att förelägga riksdagen proposition 1991/92:25
            med bl.a. förslag om att persontrafiken på inlandsbanan skall
            återupptas enligt de riktlinjer som anförs i propositionen.
          </note>
          <note>
            Propositionen föreläggs riksdagen den 5 november.
          </note>
          <note>
            Trafiken har då pågått i fyra dagar!
          </note>
          <note>
            Den 31 oktober sades det i ett nytt pressmeddelande från kommunikationsdepartementet
            att kommunikationsminister Mats Odell skulle vara med på premiärturen
            på inlandsbanan fredag den 1
          </note>
          <note>
            november, vilket också skedde.
          </note>
          <note>
            Den 5 december hemställde trafikutskottet att riksdagen med bifall
            till regeringens förslag skulle godkänna att persontrafiken återupptas
            på inlandsbanan. Riksdagen beslöt den 17 december
          </note>
          <note>
            1991 att bifalla utskottets hemställan. Regeringen beslutade
            om medelstilldelning den 23 januari
          </note>
          <note>
            1992.
          </note>
          <note>
            Något formellt beslut om ett återupptagande av trafiken på inlandsbanan
            förelåg inte vid den tidpunkt då trafiken faktiskt återupptogs.
            Mot bakgrund härav anser vi att kommunikationsminister Mats Odell
            inte kan undgå kritik för sin handläggning av denna fråga.
          </note>
          <note>
            Herr talman! Jag yrkar bifall till reservation nr 3 i
          </note>
          <note>
            KU:s betänkande nr 30.
          </note>
          <note type="speaker">
            Anf. 60 ROLAND LÉBEN (kds):
          </note>
          <note>
            Herr talman! Granskningen av det här ärendet visar klart att
            grund för kritik från konstitutionell synpunkt saknas, och det
            vet Lisbeth Staaf-
          </note>
          <note>
            Igelström mycket väl. Det ingår i det partitaktiska spelet att
            fullfölja jakten på vissa ministrar som man siktat in sig på.
          </note>
          <note>
            Det hade varit hedrande om man hade erkänt den brist på saklig
            grund för kritik som vår granskning har visat på.
          </note>
          <note>
            Vi är alla överens om att ett par uttryck som kommunikationsministern
            använt är mindre väl valda. Om detta är t.o.m. kommunikationsminister
          </note>
          <note>
            Mats Odell överens med utskottet. Det hedrar honom. Han säger
            själv vid utfrågningen att han på grund av upprepade frågor vid
            ett flertal tillfällen beklagar pressmeddelandets formulering.
          </note>
          <note>
            Vad mer kan begäras?
          </note>
          <note>
            Att kommunikationsministern inte har inflytande över TT:s formuleringar
            är också väl känt för alla.
          </note>
          <note>
            Granskningen har klarlagt det förhållandet att trafiken på inlandsbanan
            återupptogs genom en uppgörelse mellan SJ och banverket. Därmed
            är det inte en riksdagsfråga.
          </note>
          <note>
            Om regeringen, Lisbeth Staaf-Igelström, hade hindrat SJ att efter
            uppgörelse med banverket återuppta trafiken på inlandsbanan, skulle
            vi ha haft anledning att här tala om ministerstyre utifrån ett
            mera glasklart underlag.
          </note>
          <note>
            Naturligtvis är det uppenbart för alla att SJ och banverket hade
            tilltro till regeringen -- man trodde att regeringen skulle fullfölja
            regeringsdeklarationen vad gäller inlandsbanan.
          </note>
          <note>
            Man litade också på att riksdagen skulle fatta beslut om att
            trafiken skulle återupptas. Men SJ som affärsdrivande verk tog
            risken att förlora pengar i händelse av ett negativt beslut i
            frågan.
          </note>
          <note>
            Det är inte en uppgift för KU att kritisera regeringen eller
            statsråd för att ett statligt affärsdrivande verk tror på landets
            regering. Hade förhållandet varit det motsatta, hade det funnits
            större anledning för oss att fundera över orsakerna till den bristande
            tilltron.
          </note>
          <note>
            Garvade och erfarna statsråd ramlar inte över oss ur intet. Vi
            har all anledning att känna tillfredsställelse över att vi har
            en handlingskraftig kommunikationsminister, som därtill ändå offentligt
            tillstår att han kunde ha formulerat sig på ett klokare sätt.
            Det är vi faktiskt inte vana vid.
          </note>
          <note>
            Anf. 61 LISBETH STAAF-IGELSTRÖM
          </note>
          <note>
            (s):
          </note>
          <note>
            Herr talman! Vi socialdemokrater anser att Mats
          </note>
          <note>
            Odell var medveten om att det egentligen krävdes ett riksdagsbeslut
            innan trafiken startades på inlandsbanan. Han räknade med att
            det fanns en betryggande riksdagsmajoritet för att kunna genomföra
            detta utan att riksdagen hade gett sitt tillstånd. Vi menar att
            kommunikationsministern i den frågan har åsidosatt riksdagen.
          </note>
          <note>
            I pressmeddelandet från den 28 oktober, som jag refererade till
            i mitt första inlägg, nämns inget om att SJ hade tagit på sig
            den ekonomiska risken. Inte heller i proposition 1991/92:25 som
            avlämnades till riksdagen den 31 oktober står det något om SJ:s
            risktagande. Varför har inte uppgörelsen vid det tillfället offentliggjorts?
          </note>
          <note>
            Banverket avlämnade ett skriftligt svar till trafikutskottet
            den 15 november 1991. Där framkom att verket erhållit uppgift
            från ledningen för kommunikationsdepartementet att medel överförts
            till verket för uppkomna kostnader genom att SJ hade garanterat
            3 milj.kr. för banunderhållet.
          </note>
          <note>
            Detta var ett svar på frågan hur det var tänkt att finansieringen
            skulle klaras ut tills dess att statliga pengar kunde garanteras.
          </note>
          <note>
            När fattades det beslutet? Varför kom beslutet från ledningen
            för kommunikationsdepartementet och inte från SJ? Jag anser att
            det finns många frågor i ärendet, och jag anser att Mats Odell
            inte kan undgå kritik med anledning av handläggningen av ärendet.
          </note>
          <note type="speaker">
            Anf. 62 ROLAND LÉBEN (kds):
          </note>
          <note>
            Herr talman! Naturligtvis var Mats Odell medveten om behovet
            av ett riksdagsbeslut. Men det ankommer inte på kommunikationsministern
            att stoppa SJ:s uppgörelse om att återuppta trafiken.
          </note>
          <note>
            Lisbeth Staaf-Igelström ställde nu ett antal ytterligare frågor,
            som jag anser skulle ha ställts i samband med utfrågningen av
            Mats Odell. Jag har inte suttit med vid regeringssammanträdena.
            Jag upprepar att granskningen har visat att det inte finns grund
            för formell kritik. Men ordvalen i pressmeddelandena kunde ha
            varit klokare. Det finns säkert många som har dragit nyttiga lärdomar
            av den saken.
          </note>
          <note>
            Anf. 63 LISBETH STAAF-IGELSTRÖM
          </note>
          <note>
            (s):
          </note>
          <note>
            Herr talman! Roland Lében är talesman för utskottsmajoriteten.
            Då skall han kunna svara på vissa frågor i ärendet.
          </note>
          <note>
            Jag upprepar det jag har sagt tidigare. Den 24
          </note>
          <note>
            oktober nämndes det vid två tillfällen att riksdagens godkännande
            behövdes. Det var likadant i pressmeddelandet den 28 oktober.
            Det framkom att man visste att riksdagens beslut fordrades för
            att få starta trafiken på inlandsbanan igen.
          </note>
          <note>
            Den uppgörelse som nämndes i pressmeddelandet mellan Stig Larsson,
            SJ, och kommunikationsministern finns inte. Det har också
          </note>
          <note>
            Mats Odell sagt vid utfrågningen i KU.
          </note>
          <note>
            Varför offentliggjordes inte de olika delarna i uppgörelsen tidigare
            än vad som skedde?
          </note>
          <note type="speaker">
            Anf. 64 ROLAND LÉBEN (kds):
          </note>
          <note>
            Herr talman! Jag upprepar att dessa nya frågor skulle ha ställts
            vid utfrågningen. Därmed har jag ingen ytterligare kommentar i
            det här ärendet.
          </note>
          <note>
            Anf. 65 LISBETH STAAF-IGELSTRÖM
          </note>
          <note>
            (s):
          </note>
          <note>
            Herr talman! Som utskottsmajoritetens talesman borde Roland Lében
            kunna svara på sådana frågor.
          </note>
          <note>
            Vissa anslagsfrågor
          </note>
          <note type="speaker">
            Anf. 66 HARRIET COLLIANDER (nyd):
          </note>
          <note>
            Herr talman! Rubriken på mitt anförande lyder
          </note>
          <note>
            Bistånd skall gå till bistånd.
          </note>
          <note>
            Ambassadbyggena i Lusaka i Zambia och i Maputo i Moçambique har
            till stor del bekostats med medel från s.k. ointecknade reservationer
            från anslaget Utvecklingsarbete genom SIDA. Det är närmare bestämt
            31 milj.kr. som använts för dessa byggen.
          </note>
          <note>
            Riksdagens revisorer har ifrågasatt om regeringen har använt
            pengarna på rätt sätt. I 9 kap. 2 §
          </note>
          <note>
            regeringsformen föreskrivs nämligen att statens medel inte får
            användas på annat sätt än såsom riksdagen har bestämt. Riksdagen
            har inte explicit bestämt att 31 milj.kr. skall användas för dessa
            ambassadbyggen.
          </note>
          <note>
            Sverige har ambassader i Zambia och
          </note>
          <note>
            Moçambique därför att Sverige ger bistånd till dessa länder --
            inte av någon annan anledning.
          </note>
          <note>
            Ambassaderna är påkostade byggnader. Svenska
          </note>
          <note>
            SIDA-arbetare anser att ambassaden i Maputo i jämförelse med
            andra ambassader där är den elegantaste. När jag i utskottet ifrågasatte
            lyxigheten fick jag från ett håll svaret att regimerna har krav
            på hög standard. Jag har senare i andra sammanhang mött samma
            argument.
          </note>
          <note>
            Men de svenska skattebetalarna har svårt att förstå att deras
            pengar skall gå till skrytbyggen för att tillfredsställa en maktelit.
          </note>
          <note>
            De ointecknade reservationerna är pengar som
          </note>
          <note>
            SIDA inte har lyckats göra av med inom enprocentsramen. Då har
            det i stället blivit legitimt att använda pengarna till annat
            än bistånd. Det är att vilseföra svenska folket.
          </note>
          <note>
            Det självklara för regeringen i fråga hade varit att vända sig
            till de folkvalda och fråga om lov i enlighet med regeringsformen.
            Att inte sätta likhetstecken mellan statens medel och skattebetalarnas
            pengar anser vi vara konstitutionellt felaktigt.
          </note>
          <note>
            Herr talman! Vi i Ny demokrati anser att den förra regeringen
            bör kritiseras för detta, och jag yrkar därför bifall till reservation
            4.
          </note>
          <note type="speaker">
            Anf. 67 BIRGER HAGÅRD (m):
          </note>
          <note>
            Herr talman! Det här ärendet sönderfaller egentligen i tre delar.
          </note>
          <note>
            Den första delen gäller rollfördelningen mellan UD
          </note>
          <note>
            och SIDA, som bl.a. har tagits upp av riksdagens revisorer. Regeringen
            har i den senaste budgetpropositionen angivit att det finns ett
            klart behov av en striktare rollfördelning. Vid utfrågningen meddelade
            biståndsminister Alf
          </note>
          <note>
            Svensson att en särskild arbetsgrupp har tillsatts inom UD för
            att klara upp dessa förhållanden. Det sker alltså en förbättring
            i det hänseendet.
          </note>
          <note>
            Den andra delfrågan gäller kravet på öppenhet när det gäller
            fördelningen av biståndsmedlen. Också detta är en fråga som har
            tagits upp av revisorerna.
          </note>
          <note>
            Denna fråga gäller särskilt södra Afrika. Det här är egentligen
            inte det rätta tillfället att kritisera den politik som förs där.
            Men för att erinra om hur stora pengar det rör sig om, går 120
            milj.kr. ensidigt till en part i Sydafrika, nämligen ANC. 190
            milj.kr. går till övrigt humanitärt bistånd. Det är bl.a. den
            delvis beryktade beredningen för humanitärt bistånd som har att
            fördela dessa pengar. Vi vet också att en del pengar har gått
            till att ge hjälp i rena kriminalrättegångar. Jag tänker naturligtvis
            på fallet Winnie Mandela. Det här rör saker som öppet bör redovisas,
            och det har också sagts klart ut av biståndsministern.
          </note>
          <note>
            Sedan kommer vi till den tredje delfrågan. Det är den frågan
            som Ny demokrati och Harriet
          </note>
          <note>
            Colliander har tagit upp. Frågan rör utnyttjandet av ointecknade
            biståndsmedel för att bygga ambassadkanslier.
          </note>
          <note>
            Det hade naturligtvis gått att i stället bygga s.k.
          </note>
          <note>
            biståndskontor. Det är möjligt att det hade varit bättre. Men
            likafullt anser vi i majoriteten att det inte är regeringen som
            direkt skall klandras utan snarare hur medlen har hanterats inom
            UD. Det finns ett likartat ärende som gäller försvarsdepartementet,
            och man försöker där åstadkomma bot och bättring.
          </note>
          <note>
            Utskottet har ju då uttalat att det är angeläget att riktlinjerna
            är sådana att det klart framgår för vilka ändamål ointecknade
            biståndsmedel kan användas eller har använts -- detta inte minst
            med tanke på konstitutionsutskottets granskning. Vi har i det
            här fallet tyckt att det möjligtvis kan räcka med detta, när det
            nu trots allt är så pass mycket rättelser på gång.
          </note>
          <note>
            Ersättning till en enskild företagare
          </note>
          <note type="speaker">
            Anf. 68 TORGNY LARSSON (s):
          </note>
          <note>
            Herr talman! Bland de ärenden konstitutionsutskottet tagit upp
            till granskning hör också regeringens beredning av det ärende
            som gäller ersättning till Halvar Alvgard. Alvgard, som var företagare
            i Vimmerby, blev i början av 1980-
          </note>
          <note>
            talet föremål för revision av skattemyndigheten.
          </note>
          <note>
            Eftersom denna trots upprepade kontakter med
          </note>
          <note>
            Alvgard inte fick det material och de svar den behövde för att
            kunna fortsätta revisionen, beslutades om åtalsanmälan. Denna
            åtalsanmälan ledde till att länsåklagaren inledde en förundersökning
            rörande eventuellt skattebrott.
          </note>
          <note>
            I mars 1981 hämtades Alvgard av polisen till förhör och delgavs
            misstanke om grovt skattebedrägeri.
          </note>
          <note>
            Han blev samma dag anhållen med hänsyn till risken för att han
            annars skulle försvåra utredningen. Efter husrannsakan blev Alvgard
            försatt på fri fot.
          </note>
          <note>
            Som ett resultat av den revision skattemyndigheten vidtagit blev
            Alvgard sedermera upptaxerad.
          </note>
          <note>
            Revisorerna hade hittat en rad fel i bokföringen.
          </note>
          <note>
            De hade också funnit skenkontrakt som gjorts för att företaget
            skulle kunna låna i bank och betala sina räkningar.
          </note>
          <note>
            På grund av motioner i riksdagen blev detta ärende vid 1990/91
            års riksmöte föremål för behandling.
          </note>
          <note>
            Som en följd härav uttalade lagutskottet i sitt betänkande att
            det i princip ställer sig avvisande till att frågor rörande ersättning
            ex gratia skall tas upp till närmare övervägande i riksdagen i
            andra sammanhang än då särskilda medel behöver anslås för ändamålet.
          </note>
          <note>
            Då det gällde fallet Halvar Alvgard uttalade utskottet dock att
            en särskild prövning borde göras.
          </note>
          <note>
            En sådan ansåg sig inte utskottet självt kunna göra, utan den
            borde regeringen göra. Eftersom utskottet inte hade underlag för
            att kunna göra några uttalanden i ersättningsfrågan, måste det
            ankomma på regeringen att bedöma, som det heter, huruvida och
            med vilket belopp ersättning borde utges.
          </note>
          <note>
            Eftersom riksdagen fattade beslut i enlighet med lagutskottets
            förslag, ankom det på regeringen att företa den begärda prövningen
            av eventuell ersättning. Som en följd av riksdagens beslut tillsatte
            den dåvarande regeringen i juni 1991 en särskild utredningsman,
            som skulle göra en bedömning av om ersättning skulle utbetalas
            och i så fall med hur mycket.
          </note>
          <note>
            När det sedan blev regeringsskifte efter valet
          </note>
          <note>
            1990/91 hände det anmärkningsvärda saker. Den utredningsman som
            påbörjat sitt arbete fick inte fortsätta sitt uppdrag. Han som
            skulle skaffa fram ett underlag för ett kommande regeringsbeslut
            fick plötsligt inse att hans arbete var slut, fastän han inte
            var färdig med uppgiften. Trots att riksdagen gett regeringen
            i uppdrag att bedöma huruvida och med vilket belopp ersättning
            borde utges, ansåg den nya regeringen att någon sådan utredning
            inte behövdes. Utredningsmannen kunde lägga av.
          </note>
          <note>
            Hans dittills gjorda arbete ansågs vara onödigt.
          </note>
          <note>
            Något särskilt underlag behövdes inte, ansåg man i regeringen.
          </note>
          <note>
            I stället bestämde sig regeringen snabbt för att ge
          </note>
          <note>
            Alvgard en miljon kronor. Hur man kom fram till detta belopp
            har inte gått att utröna. Det enda skälet var väl att beloppet
            var lagom stort. Det föreföll som om man höftade till en summa
            utan att närmare kunna motivera beloppets storlek eller anföra
            ytterligare motiv.
          </note>
          <note>
            Den utredningsman som den tidigare regeringen tillsatt borde
            ha fått fortsätta, anser vi som reserverat oss mot utskottets
            skrivning. Han hade, om han fått fortsätta, ju ändå blivit färdig
            inom några månader. Det tillhör god svensk tradition att beslut
            fattas först efter det att ett gott underlag framlagts. Här fanns
            ju möjligheten att få fram ett sådant underlag. Men regeringen
            valde att föregripa utredningsresultatet och höftade till ett
            belopp. För detta bör regeringen klandras, menar jag.
          </note>
          <note>
            Utskottets majoritet har inte funnit skäl till kritik mot regeringen.
            Jag delar inte den uppfattningen. I
          </note>
          <note>
            stället borde utskottet uttala att det är anmärkningsvärt att
            utredningsmannen, justitierådet Hans-Gunnar Solerud, inte fick
            möjlighet att slutföra sin utredning innan regeringen tog ställning
            till frågan om ersättning till
          </note>
          <note>
            Halvar Alvgard.
          </note>
          <note>
            Herr talman! Mot bakgrund mot vad jag nu har sagt yrkar jag bifall
            till reservation 5.
          </note>
          <note type="speaker">
            Anf. 69 JOHAN LÖNNROTH (v):
          </note>
          <note>
            Herr talman! Vi har tidigare diskuterat uttalanden av statsråd,
            och jag tror att vi är ganska överens om att det skall vara högt
            i tak. Jag tycker för min del att statsminister Bildts uttalande
            på presskonferensen med Halvar Alvgard, om att skattemyndigheterna
            hade chikanerat Alvgard, kanske är det uttalande, av alla dem
            som förekommer i vår granskning, som är mest klandervärt.
          </note>
          <note>
            När jag frågade statsministern om detta vid utfrågningen, hävdade
            Carl Bildt att de lagar och förordningar som har tillämpats mot
            Alvgard inte var tillfredsställande i alla delar, samt att Alvgardfallet
            lett till konkreta lagändringar och att en ny utredning om rättssäkerhet
            och beskattning är tillsatt. Men fel på lagarna kan man ju inte
            lasta myndigheterna för.
          </note>
          <note>
            Nu sade Carl Bildt också att kvarnarna mal långsamt, och att
            det inte var tillfredsställande att en enskild människa under
            nära ett decennium svävat i oklarhet. Ja, det kan vi ju gemensamt
            beklaga. Men det har inte heller någonting med chikanering av
            Alvgard att göra.
          </note>
          <note>
            Slutligen lyckades statsministern komma med en konkret anmärkning
            mot myndigheten i fråga: Han hade svårt att förstå den presskonferens
            som anordnades samma dag som tillslaget mot Alvgard gjordes. Slutsatsen
            av detta måste ju då bli att ordet
          </note>
          <note>
            ''chikanera'' betyder ungefär ''svårt att förstå'' på
          </note>
          <note>
            Carl Bildt-språk. Men sedan säger han faktiskt också ''chikanerats
            under lång tid'', och en presskonferens pågår väl rimligtvis inte
            så länge.
          </note>
          <note>
            Statsminister Bildt ställde också en rad retoriska frågor till
            sig själv. ''Skall sådant som här har inträffat få förekomma?''
            Och Carl Bildt tyckte inte att det här var tillfredsställande.
            Då utgick han från att han hade ''en mycket stark känsla för den
            enskildes rätt också gentemot myndigheterna''.
          </note>
          <note>
            Men även vi andra, som säkert inte har samma höga och rena känsla
            för den enskildes rätt, kan ju tycka att hela fallet Alvgard i
            alla dess aspekter är otillfredsställande. Men frågan är ju vem
            det är som är ansvarig.
          </note>
          <note>
            De anklagade myndigheterna, och närmast de två inblandade skatterevisorerna,
            har skrivit brev till
          </note>
          <note>
            Carl Bildt och till andra borgerliga politiker i denna fråga
            och begärt att få reda på vad de har gjort för fel. De har fått
            svar från Birgit Friggebo -- och hon skall ha beröm för att hon
            svarade på brevet -- men
          </note>
          <note>
            Carl Bildt har inte svarat. Det är han som har gjort dessa uttalanden
            om att myndigheterna har chikanerat Alvgard.
          </note>
          <note>
            Länsskattedirektören i Kalmar har förbjudits att lägga fram en
            vitbok i frågan. De två närmast berörda revisorerna har förbjudits
            att lägga fram sin sak i riksskatteverkets interna tidning. Jag
            kan inte låta bli att tänka att Carl Bildts uttalande om chikanering
            och andra uttalanden som har gjorts av statsråd i denna fråga
            har påverkat dessa beslut, så att sanningen i denna fråga inte
            till alla delar får släppas fram. Jag tycker att det är en viktig
            konstitutionell synpunkt som skall fram i detta ärende.
          </note>
          <note>
            Med detta vill jag yrka bifall till meningsyttringen i denna
            del.
          </note>
          <note type="speaker">
            Anf. 70 HANS NYHAGE (m):
          </note>
          <note>
            Herr talman! Det är varken Halvar Alvgards eget agerande eller
            behandlingen av honom från polisens sida som KU har haft anledning
            att granska. Det är regeringens handläggning av ärendet med anledning
            av riksdagens beslut som granskningen gäller.
          </note>
          <note>
            Dessa självklarheter till trots tillåter jag mig likväl att åter
            understryka betydelsen av den skada som
          </note>
          <note>
            Halvar Alvgard åsamkades genom den behandling han utsattes för.
            Ofrånkomligt är att han fick schavottera som en kvalificerad ekonomisk
            brottsling, nogsamt markerat på en särskild presskonferens. Han
            utsattes för diverse ingrepp både till person och vad gällde hans
            företag. Han blev slutligen helt frikänd. Men då var skadan redan
            gjord.
          </note>
          <note>
            Lagutskottets majoritet uttalade i betänkande
          </note>
          <note>
            1990/91:LU27 att det var rimligt att ekonomisk gottgörelse skulle
            utgå, men tillade att det måste ankomma på regeringen att bedöma
            huruvida och med vilket belopp ersättning borde utges. Om så var
            erforderligt skulle regeringen återkomma till riksdagen med förslag
            till medelsanvisning.
          </note>
          <note>
            Utskottets borgerliga minoritet uttalade kategoriskt i en reservation,
            att gottgörelse skulle utgå och att regeringen skulle bedöma beloppets
            storlek.
          </note>
          <note>
            Riksdagens beslut föranledde den dåvarande socialdemokratiska
            regeringen att tillsätta en särskild utredare, justitierådet Hans-Gunnar
          </note>
          <note>
            Solerud. Han blev emellertid inte klar med sin utredning före
            regimskiftet efter 1991 års val, vilket han har redovisat i en
            särskild skrivelse. Han fortsatte således med sitt arbete även
            sedan den nya regeringen tillträtt.
          </note>
          <note>
            För den borgerliga regeringen kunde innebörden av majoritetsbeslutet
            i riksdagen rimligen bara vara ett -- gottgörelse skulle utgå.
            Borgerlighetens ställningstagande var kristallklart -- gottgörelse
            skulle utgå. Mot den bakgrunden fanns det inte någon anledning
            att ytterligare dra ärendet i långbänk. Halvar Alvgard hade redan
            fått lida under en mycket lång tid. Det var angeläget att få ett
            slut på detta.
          </note>
          <note>
            Det gällde nu att komma till en rättvis och riktig gottgörelse.
            Som framgår av handlingarna träffades en överenskommelse med Halvar
            Alvgard via hans advokat om en ersättning på 1 milj.kr.
          </note>
          <note>
            Det förelåg ingen skyldighet för den nya regeringen att invänta
            Hans-Gunnar Soleruds utredning.
          </note>
          <note>
            Regeringen hade full rätt att handlägga ärendet på sätt som skett.
            Regeringen hade kompetens att göra sin bedömning. Någon anledning
            till kritik föreligger således inte.
          </note>
          <note>
            Tilläggas bör att Hans-Gunnar Solerud inför utskottet uttalat
            att han kommit fram till, att någon ersättning borde utgå, även
            om han inte ville precisera ett belopp.
          </note>
          <note>
            Herr talman! Med det anförda yrkar jag på godkännande av utskottets
            anmälan.
          </note>
          <note type="speaker">
            Anf. 71 TORGNY LARSSON (s):
          </note>
          <note>
            Herr talman! Det är som vanligt med stort intresse som jag lyssnar
            till Hans Nyhage. Då han denna gång uppträder i kammarens talarstol
            gör han det för att försvara den regering han stöder. Jag kan
            naturligtvis ha förståelse och sympati för Hans
          </note>
          <note>
            Nyhage när han gör detta. Den justitieminister han försvarar
            tillhör ju samma parti som han själv. Jag kan alltså förstå hans
            goda vilja, men jag förstår inte riktigt hans argumentation. Jag
            kan i varje fall inte följa honom på dessa punkter
          </note>
          <note>
            Det var av riksdagen som regeringen fick i uppdrag att göra en
            bedömning om och i så fall med vilket belopp ersättning borde
            utges. Det tog den gamla regeringen fasta på. Det var därför som
            det tillsattes en utredningsman som började sitt arbete.
          </note>
          <note>
            Men denne fick som sagt inte fortsätta. Det är ju detta som är
            det anmärkningsvärda, nämligen att den nya regeringen höftade
            till ett belopp. Man kan fråga sig varför det skulle utgå just
            1 milj.kr. Det råkade bli exakt samma belopp som framfördes som
            förslag från Alvgards advokat.
          </note>
          <note>
            Jag vill på nytt ställa en fråga till Hans Nyhage. Det har i
            samband med utfrågningen av utredningsmannen Solerud framkommit
            att han inte var färdig. Hade det då inte varit rimligt att låta
            honom bli färdig så att det funnits ett bättre underlag? Det hade
            varit en styrka för den nya regeringen om den kunnat vänta någon
            månad och på det sättet få ett bättre underlag för sitt beslut.
          </note>
          <note type="speaker">
            Anf. 72 HANS NYHAGE (m):
          </note>
          <note>
            Herr talman! Jag kan naturligtvis inte förmena
          </note>
          <note>
            Torgny Larsson rätten att tycka att Hans-Gunnar
          </note>
          <note>
            Solerud borde ha fått bli färdig med sin utredning.
          </note>
          <note>
            Men det har inte ett dugg med det konstitutionella att göra.
            Konstitutionellt är frågan: Hade regeringen rätt och kompetens
            att agera på det sätt som regeringen gjorde? Svaret är otvivelaktigt
            ja.
          </note>
          <note>
            Det finns inte någonting konstitutionellt att anmärka på regeringens
            agerande. Regeringen hade kompetensen att bedöma och gjorde sin
            bedömning. Den uppfyllde percis de krav som riksdagsbeslutet innebar.
            Intentionerna bakom majoritetsbeslutet var att ersättning skulle
            utgå, och minoritetens yttrande var kategoriskt:
          </note>
          <note>
            ersättning skulle utgå. Mot denna bakgrund, herr talman, var
            det inte alls anmärkningsvärt att regeringen med snabbhet handlade
            ärendet för att få ett slut på det som varit ett elände för Halvar
          </note>
          <note>
            Alvgard.
          </note>
          <note type="speaker">
            Anf. 73 TORGNY LARSSON (s):
          </note>
          <note>
            Herr talman! Det är mycket intressant att Hans
          </note>
          <note>
            Nyhage åberopar den borgerliga minoriteten i dåvarande lagutskottet.
            Han hävdar att det är vad dåvarande minoriteten framförde som
            skall vara något slags norm för hur regeringen skall handla.
          </note>
          <note>
            Liknande tankegångar framförde statsministern då han var hos
            utskottet för utfrågning.
          </note>
          <note>
            Oavsett vad man har för personlig åsikt är det enligt min mening
            vad lagutskottets majoritet och därmed utskottet som sådant kom
            fram till som utgjorde det uppdrag som regeringen hade att fullfölja.
            Den nya regeringen har inte fullföljt detta uppdrag på ett tillfredsställande
            sätt. Det är därför som det finns anledning att rikta kritik mot
            regeringen.
          </note>
          <note type="speaker">
            Anf. 74 HANS NYHAGE (m):
          </note>
          <note>
            Herr talman! Det är naturligtvis oerhört angeläget att kunna
            markera att utskottet icke var enhälligt i sitt ställningstagande.
            Det fanns en mycket stark minoritet som hade en annan uppfattning.
            Den minoriteten var borgerlig. Därför tillåter jag mig att markera
            att borgerligheten utgjorde minoriteten och var kategorisk i sitt
            ställningstagande. Det är inte alldeles ointressant att det fanns
            en borgerlig minoritet den gången, när vi nu har en borgerlig
            majoritet. Jag tycker att det är mycket viktigt att understryka
            det.
          </note>
          <note>
            Herr talman! Jag upprepar att det inte förelåg den minsta skyldighet
            för regeringen att invänta Hans-
          </note>
          <note>
            Gunnar Soleruds utredning. Jag kan t.o.m. dra det så långt att
            det inte ens förelåg skyldighet för den socialdemokratiska regeringen
            att tillsätta Hans-
          </note>
          <note>
            Gunnar Solerud. Detta har inte ett dugg med konstitutionen att
            göra, icke det bittersta. Den borgerliga regeringen fastslog att
            den hade kompetens och tillräckligt underlag för att göra detta
            ställningstagande. Det fanns ingen anledning att långdra ärendet
            längre, därför handlade man.
          </note>
          <note>
            Man har handlat fullt i enlighet med de konstitutionella bestämmelserna.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Tredje vice talmannen meddelade att propositioner först skulle
            ställas beträffande envar av de frågor som berördes i de reservationer
            och den meningsyttring som fogats till betänkandet och därefter
            i ett sammanhang på övriga frågor.
          </note>
          <note>
            Oljebistånd till Estland m.m.
          </note>
          <note>
            Beslöts med 170 röster att godkänna utskottets anmälan i förevarande
            del. 118 röster avgavs för godkännande av anmälan i reservation
            1 av Thage
          </note>
          <note>
            G. Peterson m.fl. 4 ledamöter avstod från att rösta.
          </note>
          <note>
            Sanktionerna mot Irak
          </note>
          <note>
            Beslöts med 281 röster att godkänna utskottets anmälan i förevarande
            del. 12 röster avgavs för godkännande av anmälan i meningsyttringen
            av
          </note>
          <note>
            Johan Lönnroth i motsvarande del. 3 ledamöter avstod från att
            rösta.
          </note>
          <note>
            Export av krigsmateriel från FFV
          </note>
          <note>
            Först biträddes reservation 2 av Ingela
          </note>
          <note>
            Mårtensson -- som ställdes mot meningsyttringen av Johan Lönnroth
            i motsvarande del -- med acklamation.
          </note>
          <note>
            Härefter avgavs 248 röster för godkännande av utskottets anmälan
            i förevarande del och 37 röster för godkännande av anmälan i reservation
            2 av
          </note>
          <note>
            Ingela Mårtensson. 10 ledamöter avstod från att rösta.
          </note>
          <note>
            Vissa underrättelse- och säkerhetsfrågor
          </note>
          <note>
            Beslöts med 282 röster att godkänna utskottets anmälan i förevarande
            del. 13 röster avgavs för godkännande av anmälan i meningsyttringen
            av
          </note>
          <note>
            Johan Lönnroth i motsvarande del. 2 ledamöter avstod från att
            rösta.
          </note>
          <note>
            Beslut om inlandsbanan
          </note>
          <note>
            Beslöts med 178 röster att godkänna utskottets anmälan i förevarande
            del. 113 röster avgavs för godkännande av anmälan i reservation
            3 av Thage
          </note>
          <note>
            G. Peterson m.fl. 3 ledamöter avstod från att rösta.
          </note>
          <note>
            U-landsbistånd m.m.
          </note>
          <note>
            Beslöts med 270 röster att godkänna utskottets anmälan i förevarande
            del. 22 röster avgavs för godkännande av anmälan i reservation
            4 av Harriet
          </note>
          <note>
            Colliander. 3 ledamöter avstod från att rösta.
          </note>
          <note>
            Ersättningen till en enskild företagare
          </note>
          <note>
            Först biträddes reservation 5 av Thage G.
          </note>
          <note>
            Peterson -- som ställdes mot meningsyttringen av
          </note>
          <note>
            Johan Lönnroth i motsvarande del -- med acklamation.
          </note>
          <note>
            Härefter avgavs 167 röster för godkännande av utskottets anmälan
            i förevarande del och 128 röster för godkännande av anmälan i
            reservation 5 av
          </note>
          <note>
            Thage G. Peterson. 2 ledamöter avstod från att rösta.
          </note>
          <note>
            Övriga i betänkandet upptagna frågor
          </note>
          <note>
            Utskottets anmälan godkändes.
          </note>
          <note>
            Utskottets genom de nu fattade besluten godkända anmälan lades
            till handlingarna.
          </note>
          <note>
            Beslut om samlad votering
          </note>
          <note>
            Beträffande de på föredragningslistan närmast upptagna ärendena,
            finansutskottets betänkanden
          </note>
          <note>
            FiU24 och FiU25 samt trafikutskottets betänkanden TU18 och TU19,
            beslöt kammaren på förslag av tredje vice talmannen att de fick
            företas till avgörande i ett sammanhang sedan debatten i dessa
            ärenden avslutats.
          </note>
          <note>
            Kompletterande meddelande om frågestunden den 21 maj
          </note>
          <note type="speaker">
            Anf. 75 TREDJE VICE TALMANNEN:
          </note>
          <note>
            Vid frågestunden torsdagen den 21 maj kl. 14.30
          </note>
          <note>
            kommer, utöver de tidigare anmälda statsråden, även utrikesminister
            Margaretha af Ugglas (m) att närvara.
          </note>
          <note>
            Följande statsråd kommer alltså att vara närvarande:
          </note>
          <note>
            Statsminister Carl Bildt (m), arbetsmarknadsminister Börje Hörnlund
            (c), statsrådet Alf Svensson (kds), utrikesminister
          </note>
          <note>
            Margaretha af Ugglas (m) och statsrådet Bo
          </note>
          <note>
            Lundgren (m).
          </note>
          <note>
            Statsministern besvarar övergripande och allmänpolitiska frågor.
            Frågorna till övriga statsråd förutsätts beröra deras ansvarsområden
            inom regeringen.
          </note>
          <note>
            6 § Tilläggsbudget II inom finansdepartementets område, m.m.
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1991/92:FiU24 Tilläggsbudget II inom finansdepartementets område,
            m.m. (prop.
          </note>
          <note>
            1991/92:125 delvis).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 9 §.)
          </note>
          <note>
            7 § Tilläggsbudget II inom civildepartementets område
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1991/92:FiU25 Tilläggsbudget II inom civildepartementets område
            (prop. 1991/92:125
          </note>
          <note>
            delvis).
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 9 §.)
          </note>
          <note>
            8 § Postväsende
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1991/92:TU18 Postväsende (prop. 1991/92:100
          </note>
          <note>
            delvis).
          </note>
          <note type="speaker">
            Anf. 76 INES UUSMANN (s):
          </note>
          <note>
            Herr talman! För att hela Sverige skall leva krävs att infrastrukturen
            är väl utbyggd också i glesbygdsområden. En väl fungerande postverksamhet
            är en mycket väsentlig del av denna infrastruktur. I Sverige är
            vi med rätta stolta över att vi har världens bästa och mest jämlika
            postservice.
          </note>
          <note>
            Posten når oss oavsett var vi bor i vårt avlånga land.
          </note>
          <note>
            Den gör det i de flesta fall varenda vardag. Ett brev som jag
            skickar från Stockholm en onsdagseftermiddag når adressaten nästa
            förmiddag, oavsett om hon bor i Täby eller i
          </note>
          <note>
            Halland. Det är t.o.m. ibland större chans att brevet kommer
            fram till Halland än till Täby nästa dag.
          </note>
          <note>
            Det finns många skäl till att vi har en så effektiv och heltäckande
            postservice i Sverige. Mycket beror på att vi politiskt har varit
            övertygade om, och de flesta av oss är det fortfarande, att posten
            skall finnas överallt, till människors nytta och till rimliga
            taxor för privatpersoner och företag. Men det beror också på att
            personalen inom posten hör till de yrkesgrupper i Sverige som
            har en mycket stark yrkeskänsla.
          </note>
          <note>
            Nu är posten inne i en process av mycket stark förändring och
            rationalisering. Det är naturligt nog mycket plågsamt för de anställda,
            som tidigare kanske har levt i något av en skyddad värld. Posten
            har tidigare alltid expanderat, ända från 1636 fram till nu. Inte
            minst är det jobbigt när dessa strukturrationaliseringar sammanfaller
            med en lågkonjunktur och en svag arbetsmarknad rent allmänt.
          </note>
          <note>
            I dagens betänkande behandlar vi framför allt två viktiga framtidsfrågor
            för posten: Skall postens monopol avskaffas nu? Skall posten gå
            över från att vara ett affärsverk till ett aktiebolag nu? Utan
            att djupare analysera konsekvenserna på särskilt det regionalpolitiska
            och sociala området, svarar regeringen och utskottets majoritet
            ja på båda frågorna. Visserligen säger man att det bör finnas
            instrument i form av lagstiftning som skall ge staten en försäkring
            att det regionala och sociala ansvaret finns kvar. Men hur detta
            skall gå till vet vi inget om. Det har man inte utrett färdigt
            ännu.
          </note>
          <note>
            Vi socialdemokrater i trafikutskottet är mycket kritiska till
            detta handlingssätt. Visst skall vi vara med och initiera förändringar
            i den offentliga sektorn. Vi skall inte inbilla oss att alla organisationsmodeller
            är för evigt givna. Men när beslut om förändringar skall fattas
            mera av ideologiska skäl än av rationella och sakliga skäl, på
            ett hafsigt och slarvigt beslutsunderlag, då kan inte regeringen
            eller majoriteten i utskottet räkna med att få stöd från oss socialdemokrater.
          </note>
          <note>
            För de flesta människor i Sverige har en fullgod postservice
            även i glesbygd och på småorter betraktats mer som en mänsklig
            rättighet än som en tjänst som man köper och säljer på marknaden,
            som prissätts efter traditionella marknadsregler, ungefär som
            när man köper cocacola eller godis.
          </note>
          <note>
            Det finns uppenbara risker att postens hantering av landsbygdsservicen
            och servicen över huvud taget utanför storstadsområdena kan komma
            i kläm i ett marknadsstyrt system. Det finns risk för att posten
            handlar mer som en traditionell marknadsaktör än som en viktig
            del av samhällets sociala och infrastrukturella service. Därför
            menar vi att det är fel att nu avskaffa brevmonopolet rakt av
            och att nu fatta beslut om att posten den 1 januari 1993 skall
            bli aktiebolag, vad som än händer. Detta är oåterkalleliga beslut.
            Om de fattas på dåliga grunder, får de stora konsekvenser för
            hela
          </note>
          <note>
            Sverige -- för privatpersoner, för näringsliv, för hela samhället.
          </note>
          <note>
            Vad skall man då göra i stället? Vi socialdemokrater menar att
            man bör utreda vilka förutsättningar det finns för en modern monopollagstiftning.
            Det finns tankar om detta i
          </note>
          <note>
            EG-kommissionen. Regeringen brukar i andra sammanhang gärna lyssna
            till vad som kommer från
          </note>
          <note>
            EG-kommissionen. Alternativt bör man utreda möjligheterna till
            en koncessionslagstiftning, som gör det möjligt att behålla den
            solidariska finansieringen av de regionala och sociala kostnaderna.
            Först därefter kan regeringen komma igen med förslag om aktiebolagsbildning.
            Då skall vi ta upp det i riksdagen igen, tycker vi.
          </note>
          <note>
            Till slut vill jag säga ett par ord om bank- och kassadelen i
            posten. I politiska tal och andra sammanhang brukar åtminstone
            ett av regeringspartierna tala om att det är viktigt att undvika
            rundgång i samhällets utgifter. Nu har man lämnat den tesen för
            ett annat politiskt mål som har företräde. Här gäller det att
            gynna allt som är privatägt och missgynna allt det gemensamt ägda.
          </note>
          <note>
            Jag tänker på postgirot och de statliga betalningarna. Medel
            som postgirot tidigare kunde föra över genom den s.k. floaten
            och floatinkomsterna för att hålla service i glesbygd och mindre
            tätorter skall nu tas bort. I stället kommer dessa kostnader att
            belasta statsbudgeten.
          </note>
          <note>
            Visserligen blir det mera synligt vad det kostar skattebetalarna
            i Stockholm att ha ett postkontor öppet i Torsby. Men det ger
            inte en enda krona mer till samhällets service i stort. Detta
            är ett trixande mellan olika konton i samhället, som varken är
            samhällsekonomiskt motiverat eller politiskt pedagogiskt motiverat.
            Det är precis vad det är.
          </note>
          <note>
            Herr talman! Jag står naturligtvis bakom samtliga socialdemokratiska
            reservationer i betänkandet, men jag vill särskilt yrka bifall
            till reservation 1 och
          </note>
          <note>
            2.
          </note>
          <note type="speaker">
            Anf. 77 BENGT HURTIG (v):
          </note>
          <note>
            Herr talman! Enligt den treårsplan som vi nu skall godkänna skriver
            postverket: Verket skall över hela landet och internationellt
            förmedla meddelanden, lättgods och pengar samt erbjuda finansiella
            tjänster så att alla kan nå alla och så att kundernas affärer
            stöds. Verket skall kännetecknas av att verksamheten är säker,
            nära och offensiv. Strategin skall vara kundorientering, kvalitet,
            kostnadseffektivitet och kompetens. Dessutom skall antalet nöjda
            kunder öka och breven skall komma fram i tid. Väntetiderna på
            postkontoren skall begränsas, den rikstäckande kassaservicen skall
            behållas och personalen skall trivas.
          </note>
          <note>
            Det är ju ganska lätt att ställa upp bakom de här vackra orden.
            Under de senaste månaderna har vi emellertid mötts av en annan
            bild i massmedia, särskilt i glesbygden. Postkontoren i östra
          </note>
          <note>
            Norrbotten skall bort, står det i en tidningsrubrik den 17 mars.
            106 postkontor skall ersättas med 15, står det i en annan. Postanställda
            hoppar av regionalstyrelserna i protest mot postens personalpolitik
            och centralstyrning, säger en tredje. De postanställda i Ånge
            går ut i strejk, är också en rubrik.
          </note>
          <note>
            Postanställda upplever att det inte längre är fråga om förhandlingar
            när det gäller stora förändringar.
          </note>
          <note>
            Det är svenska arbetsgivareföreningens syn på facket som präglar
            postens ledning, säger en facklig förtroendeman. Av nyhetsförmedlingen
            att döma förefaller det därför, herr talman, som om det är en
            god bit kvar tills man har uppnått målet att personalen skall
            trivas på sitt jobb. Att personalen trivs på sitt jobb är en grundläggande
            förutsättning för en effektiv verksamhet i framtiden. Därför har
            postverkets ledning ett stort ansvar när det gäller att hantera
            personalpolitiken. Vi har inte råd att låta ett av världens bästa
            postverk eroderas av långdragna konflikter.
          </note>
          <note>
            Självfallet är det så att rationaliseringar behövs, inte minst
            på grund av den tekniska utvecklingen.
          </note>
          <note>
            På grund av tillkomsten av betalkort och uttagsautomater minskade
            behovet av penningtransaktioner på postkontoren kraftigt under
            1980-talet. Företagspaket har i ökad utsträckning gått från dörr
            till dörr med andra förmedlare än posten. Ökningen av fax och
            elektronisk post gör också att brevvolymen minskar. Dessutom finns
            ett nytt privat postföretag som försöker plocka russinen ur kakan.
          </note>
          <note>
            EG-anpassningen medför också att postens verksamhet skall bedrivas
            som om den vore utsatt för konkurrens även på de områden där posten
            har sin verksamhet främst av sociala och regionalpolitiska skäl.
          </note>
          <note>
            Allt detta hotar naturligtvis den traditionella verksamheten
            hos postverket. Rationaliseringar blir nödvändiga. I den situationen,
            menar vi, är det absolut nödvändigt att riksdag och regering ger
            postverket ett stöd så att moderniseringen kan genomföras samtidigt
            som de övergripande mål som jag talade om inledningsvis också
            uppnås i praktiken.
          </note>
          <note>
            Om ensamrätten till brevbefordran avskaffas och andra företag
            plockar ut de lönsamma bitarna --
          </note>
          <note>
            först och främst postutbäringen i storstäderna --
          </note>
          <note>
            kommer givetvis statens kostnader för regionalpolitisk postutbäring
            att öka. Hela Sverige skall leva, heter det i regeringsdeklarationen.
          </note>
          <note>
            Från EG finns inget krav på att brevmonopolet skall avskaffas.
            Enligt departementspromemorian om postens konkurrensförutsättningar
            har alla EG-
          </note>
          <note>
            länder i dag brevmonopol -- i vissa fall även paketmonopol. Vad
            jag förstår är också EG-
          </note>
          <note>
            kommissionens uppfattning den att det är viktigt att skapa likvärdiga
            konkurrensförutsättningar i hela
          </note>
          <note>
            EG-området; postservicen skall vara lika i olika delar av länderna.
            Dessa principer bör väl rimligen också gälla EES-området.
          </note>
          <note>
            En annan sak är att kostnaderna för de regionala och sociala
            uppdragen kanske bör särredovisas.
          </note>
          <note>
            Om småföretagare och enskilda på landsbygden måste köra bil 5--10
            mil för att klara bankärenden, om företag i t.ex. hela Norrbottens
            län får posten utdelad senare och drabbas av att postlådorna töms
            tidigare än på andra håll är, enligt min mening, servicen inte
            likvärdig i hela landet. Då undergrävs också principen att hela
            Sverige skall leva. Det senare kan inträffa om t.ex. postterminalen
            i Luleå flyttas till Umeå.
          </note>
          <note>
            Människor utan bil får givetvis svårare att uträtta bankärenden
            om det blir till ICA-butiker, Konsum och bibliotek som postservicen
            förläggs. Man kan heller inte vänta sig att privata entreprenörer
            skall marknadsföra postens tjänster på samma sätt som postens
            egen personal. Vi borde ha råd med att behålla en hel del fler
            vanliga postkontor än vad som nu verkar bli fallet.
          </note>
          <note>
            Förutom att brevmonopolet bör bibehållas borde också postens
            ensamrätt till förmedling av statliga betalningar bibehållits.
            Nu är det avskaffat i och med finansutskottets behandling och
            riksdagens tidigare beslut. Därför måste posten få ersättning
            för de förluster som annars kommer att göras.
          </note>
          <note>
            Denna ersättning kan enligt min mening lika gärna ske genom att
            avkastningskravet reduceras med de kostnader som posten kan redovisa
            för att upprätthålla en godtagbar kassaoch bankservice i hela
            landet. Rundgång av pengar är inte nödvändig.
          </note>
          <note>
            Avskaffandet av prismålet för fack- och konsumentpress kommer
            troligen att leda till stora svårigheter för tidskrifter som måste
            bedömas angelägna ur folkbildnings- och konsumentsynpunkt. Förslaget
            om avskaffandet av prismålet för dessa tidskrifter måste avvisas.
            Det går inte att marknadsstyra allt här i världen.
          </note>
          <note>
            Bifall till meningsyttringen i mom. 7.
          </note>
          <note type="speaker">
            Anf. 78 KENTH SKÅRVIK (fp):
          </note>
          <note>
            Herr talman! Postens verksamhet har haft och har en stor betydelse
            för hela svenska folket, såväl för privatpersoner som för näringsliv.
          </note>
          <note>
            Det är med stor glädje enskilda personer går till posten för
            att hämta sitt paket, öppnar sitt brev som kommer i brevlådan
            eller ser lantbrevbäraren komma på besök. Det gäller också näringsliv
            och likställda som är i behov av postens verksamhet.
          </note>
          <note>
            Men mycket händer i dagens samhälle. Det gäller även dem som
            har med postens verksamhet att göra. Det är bara att konstatera
            att det går väldigt fort också i detta förändringsskede. Kanske
            ibland något för fort, skulle jag vilja säga.
          </note>
          <note>
            Bakgrunden till postens verksamhet behöver vi inte beröra alltför
            mycket här i dag. Mycket av postens grundförutsättningar i verksamheten
            finns fortfarande kvar, men även posten har under årens lopp försökt
            att förändra och anpassa sin verksamhet till verkligheten i vårt
            samhälle.
          </note>
          <note>
            I vårt betänkande kan vi, under rubriken
          </note>
          <note>
            Bakgrund, läsa om åren som gått och vi kan under rubriken Riksdagens
            krav på posten under treårsperioden 1992--1994 läsa hur vi i kammaren
            förut tagit beslut om postens verksamhet.
          </note>
          <note>
            Regeringen har också ställt sig bakom postens nya treårsplan
            och föreslår att riksdagen skall göra detsamma.
          </note>
          <note>
            Utskottets majoritet har också ställt sig bakom departementschefens
            förslag att ensamrätten till brevbefordran avskaffas, men säger
            också att ensamrätten inte bör avskaffas förrän det finns instrument
            i form av lagstiftning varigenom staten kan försäkra sig om att
            den regionala och sociala servicen fungerar.
          </note>
          <note>
            Departementschefen skall också tillkalla en utredning för att
            se över förutsättningarna för att dessa krav skall kunna vidmakthållas
            i fortsättningen. Både departementschefen och utskottet anser
            det angeläget att det finns en bra postservice där alla kan nå
            alla, samtidigt som det är av stor betydelse att verksamhet som
            drivs på affärsmässiga grunder också konkurrensutsätts så att
            kundernas efterfrågan blir styrande.
          </note>
          <note>
            På sikt bör dock postverkets monopol avskaffas och man bör arbeta
            på marknadens villkor. Postverket bör övergå till aktiebolagsform
            för att kunna utvecklas i samma takt som de bästa konkurrenterna.
          </note>
          <note>
            Jag utgår ifrån att vi alla i riksdagen vill slå vakt om de mål
            i fråga om regional och social service som gäller för posten,
            och att dessa skall gälla även i fortsättningen.
          </note>
          <note>
            Departementschefen säger också i propositionen att det är angeläget
            att sådana uppgifter som inte är affärsmässigt motiverade men
            angelägna ur ett samhällsperspektiv i princip bör ersättas av
            staten.
          </note>
          <note>
            Detta har utskottet inte något att erinra mot och inte heller
            att detta utreds ytterligare.
          </note>
          <note>
            Frågan om riksdagens revisorers syn på eventuellt ändrade associationsformer
            för affärsverken kommer att behandlas senare i ett annat betänkande.
            Men det är givet att dessa former noga bör studeras och ses över
            för att man skall kunna säkra den sociala servicen där det behövs.
          </note>
          <note>
            Beträffande postavgifter för föreningsbrev säger utskottet att
            man förutsätter att postverket beaktar de kritiserade olägenheterna
            för föreningslivet, men att man från utskottet bör avvakta och
            låta posten själv rätta till de felaktigheter och svårigheter
            som man orsakat föreningslivet.
          </note>
          <note>
            Till slut vill jag, herr talman, hänvisa till s. 19, punkt 4
            i vårt betänkande och de uppräknade preciseringarna av uppdrag,
            mål och resultatkrav för postverket som väl täcker in vad jag
            tror att vi alla kan ställa oss bakom både från regering, riksdag
            och utskott.
          </note>
          <note>
            Med detta, herr talman, vill jag yrka bifall till hemställan
            i detta betänkande och yrka avslag på de reservationer som avgivits
            av
          </note>
          <note>
            Socialdemokraterna och meningsyttringarna från
          </note>
          <note>
            Vänsterpartiet.
          </note>
          <note type="speaker">
            Anf. 79 INES UUSMANN (s) replik:
          </note>
          <note>
            Herr talman! När man lyssnar till utskottsmajoritetens företrädare
            finner man att det låter välvilligt och bra. Det är angeläget
            att vi skall behålla de regionala och sociala målen. Det är också
            angeläget att vi får en associationsform som gör detta möjligt.
            Hur skall detta gå till? Det vet vi ännu i dag ingenting om. Ändå
            skall vi fatta definitiva beslut om att avskaffa monopolet och
            bilda aktiebolag den 1 januari 1993. Detta är ett oansvarigt ställningstagande,
            som jag inte tycker att riksdagen skall ägna sig åt.
          </note>
          <note>
            Herr talman! För att det inte skall uppstå några komplikationer
            vid voteringen vill jag yrka bifall till reservation 3, om jag
            förstod saken rätt när Bengt
          </note>
          <note>
            Hurtig hade ordet.
          </note>
          <note type="speaker">
            Anf. 80 KENTH SKÅRVIK (fp) replik:
          </note>
          <note>
            Herr talman! Det var vad jag sade. Det är helt riktigt att det
            på sikt kommer att gå över till aktiebolagsform. Men vi vill verkligen
            se över och utreda om detta kan uppfylla de krav som vi vill ställa
            på postverkets service framöver. Därför har vi också sagt att
            vi skall göra detta på sikt. 1993 har nämnts, och det står så
            i betänkandet. Men det står också att man utgår ifrån att man
            skall kunna verkställa detta fr.o.m. årskiftet 1992-1993.
          </note>
          <note type="speaker">
            Anf. 81 INES UUSMANN (s) replik:
          </note>
          <note>
            Herr talman! Jag tycker att det låter som om Kenth
          </note>
          <note>
            Skårvik är litet orolig för vad det här skall kunna leda till.
            Jag kan inte låta bli att tolka det här som ett halvt steg tillbaka
            i de mycket bestämda uppfattningar som åtminstone har kommit från
            regeringens sida. Det är positivt om det är så man skall tolka
            majoriteten i trafikutskottet.
          </note>
          <note type="speaker">
            Anf. 82 KENTH SKÅRVIK (fp) replik:
          </note>
          <note>
            Herr talman! Visst är man orolig för att vi inte skall kunna
            uppfylla de krav som jag tycker att folk i allmänhet har skäl
            att ställa på postverket i framtiden när det gäller service.
          </note>
          <note>
            Ines Uusmann vet att man redan under den förra regeringens tid
            lade ner en del postkontor ute i landet, bl.a. i norra Bohuslän.
            Detta har pågått och har med omvandlingen i vårt samhälle att
            göra.
          </note>
          <note>
            Därför tycker jag att det är angeläget att alla partier i denna
            riksdag trycker på för att man verkligen skall fullfölja de krav
            och den syn vi har på postverket. Jag tycker att den utredning
            som departementschefen vill tillsätta verkligen skall få utröna
            detta ordentligt och komma tillbaka till riksdagen. Vi har alla
            möjligheter att kunna se över detta något senare.
          </note>
          <note type="speaker">
            Anf. 83 BENGT HURTIG (v) replik:
          </note>
          <note>
            Herr talman! Det låter bra att man skall slå vakt om postens
            regionala och sociala mål. Om man koncentrerar antalet postsorteringsterminaler
            till färre orter i Sverige kommer de som bor i utkanten av de
            områden som terminalerna betjänar att få posten utdelad senare
            och postlådorna tömda tidigare. Man får den effekten på grund
            av det här sättet att organisera det hela. I Norrbotten kommer
            man egentligen att få sämre postservice.
          </note>
          <note>
            Jag kan ta ytterligare ett exempel. Om man lägger ett brev i
            en postlåda får man betala 2:80 kr. Om man inte är handikappad,
            har bil och själv kan ta sig till postkontoret får man skicka
            brevet för 2:50
          </note>
          <note>
            kr. Det här skapar en typ av ojämlikhet mellan människor, som
            tidigare inte har varit accentuerad på det här sättet.
          </note>
          <note>
            Anser Kenth Skårvik att de två exemplen jag har tagit är i enlighet
            med de regionalpolitiska mål och det sociala ansvar som posten
            har?
          </note>
          <note type="speaker">
            Anf. 84 KENTH SKÅRVIK (fp) replik:
          </note>
          <note>
            Herr talman! Det sista som Bengt Hurtig tog upp har absolut med
            den sociala sidan att göra när det gäller vilka uppgifter postverket
            skall sköta framöver. Det kan vara svårt att lösa problemet med
            de personer som kanske är handikappade och har svårt att ta sig
            till posten och därmed får betala ett dyrare porto. Det är angeläget
            att man ser över detta och löser det på något sätt.
          </note>
          <note>
            Vi har aldrig kunnat säga att det alltid skall finnas ett postkontor
            i närheten av bostaden. Men någon form av postservice tycker jag
            är mycket angelägen.
          </note>
          <note>
            Jag har talat med ett antal människor som bor ganska nära en
            storstad i Halland. De har tidigare haft ett postkontor, som nu
            har lagts ner. De har nu fått en lantbrevbärare. Detta har upplevts
            som oerhört positivt med den service man kan få ända hem till
            sin dörr. Det finns nackdelar med det också. Jag tror därför att
            vi bör avvakta vad man kommer fram till i den utredning som departementschefen
            vill tillsätta om den sociala sidan. Jag tror att det kommer att
            kunna lösas på något sätt.
          </note>
          <note type="speaker">
            Anf. 85 BENGT HURTIG (v) replik:
          </note>
          <note>
            Herr talman! Jag kan notera att det finns en öppenhet hos Kenth
            Skårvik att diskutera dessa frågor. Det kan naturligtvis finnas
            fördelar med att gå till en butik eller att få lantbrevbäring.
            Men i stort blir det trots allt så att de avancerade banktjänsterna
            som man har kunnat utföra i glesbygd försvinner. Man har t.ex.
            kunnat sätta in och ta ut pengar på en vanlig bankbok och ta ett
            litet lån. Många -- t.ex. folk utan bil och äldre människor --
            kan bli tvungna att resa 5--10 mil för att få så enkel service.
            Det är enligt min mening inte godtagbart.
          </note>
          <note type="speaker">
            Anf. 86 KENNETH ATTEFORS (nyd):
          </note>
          <note>
            Herr talman! Vad beträffar postbetänkandet TU18
          </note>
          <note>
            har vi nydemokrater inte mycket att tillägga. Vi kunde inte hitta
            en enda anledning att reservera oss.
          </note>
          <note>
            I postbetänkandet framgår en klar skiljelinje mellan ett socialistiskt
            synsätt och ett icke sådant.
          </note>
          <note>
            Socialdemokraterna har skrivit många bra motioner som vi nydemokrater
            har bifallit. Men motionerna från socialdemokraterna i postbetänkandet
            har endast till syfte att tillfredsställa statsanställdas förbund
            och inte den breda allmänheten.
          </note>
          <note>
            Jag tycker att regeringen i det här fallet klart bekräftar att
            den skall beakta alla eventuella sociala konsekvenser som de fria
            marknadskrafterna ibland kanske inte bevakar. Jag yrkar därför
            bifall till hemställan i trafikutskottets betänkande TU18
          </note>
          <note>
            och avslag på samtliga reservationer.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 9 §.)
          </note>
          <note>
            9 § Järnvägar
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1991/92:TU19 Järnvägar (prop. 1991/92:100
          </note>
          <note>
            delvis).
          </note>
          <note type="speaker">
            Anf. 87 JARL LANDER (s):
          </note>
          <note>
            Herr talman! Trafikutskottets betänkande nr 19, som vi nu skall
            behandla, gäller budgetpropositionens bilaga från kommunikationsdepartementet
            och de förslag regeringen har framlagt med anledning av denna
            bilaga. Det kan därför, herr talman, vara på sin plats redan inledningsvis
            påpeka att vi här i kammaren återkommer till dessa frågeställningar
            ganska snart. Vi kommer alltså att få fler tillfällen att diskutera
            våra kommunikationer på räls och hur dessa skall kunna utvecklas.
            Förslag om betydande satsningar på dessa områden finns nämligen
            i kompletteringspropositionen och i alla de motioner som väckts
            med anledning av denna. Jag skall därför inte nu tala om de socialdemokratiska
            förslag som betyder ytterligare satsningar på järnvägstrafikens
            område, förslag som om de genomfördes skulle få en mycket positiv
            inverkan på den dystra arbetsmarknad som vi i dag har.
          </note>
          <note>
            Dessa frågor får vi som sagt debattera senare här i kammaren.
          </note>
          <note>
            I det nu föreliggande utskottsbetänkandet om järnvägstrafiken
            framhåller vi socialdemokrater att vi vill fortsätta och utveckla
            trafikpolitiken, så att vi kan förverkliga de strategiska mål
            som lades fast i
          </note>
          <note>
            1988 års trafikpolitiska proposition. För detta krävs att det
            arbete som inleddes av den socialdemokratiska regeringen fullföljs.
            Enligt vår uppfattning saknar den nuvarande regeringen en sådan
            trafikpolitisk vision.
          </note>
          <note>
            Förmågan att på ett effektivt sätt organisera transporter och
            kommunikationer får alltså en avgörande betydelse för utvecklingen
            av välfärd, samhällsekonomi och miljö. För att uppnå detta krävs
            att vi fullföljer förslagen i 1988 års trafikpolitiska proposition.
          </note>
          <note>
            Under den förutvarande socialdemokratiska regeringens ledning
            inleddes en ny era inom trafikpolitiken. Strukturella förändringar
            tillsammans med de stora ekonomiska insatser vi föreslagit i andra
            sammanhang gör att hela landet kan komma att stå väl rustat för
            framtiden, om bara majoriteten i denna kammare stöder våra förslag.
          </note>
          <note>
            Vi socialdemokrater är beredda att medverka till dessa förändringar.
            En stor del av den framtida politiken måste inriktas på att i
            samarbete med övriga europeiska länder utveckla gemensamma lösningar
            som tillgodoser transportbehoven och minskar trafikens påverkan
            på miljön.
          </note>
          <note>
            Företagsekonomiska kalkyler ger ingen information om de politiska
            värderingar beträffande långsiktig samhällsekonomisk utveckling,
            regional balans och social rättvisa som måste ligga till grund
            för trafikpolitikens utveckling och infrastrukturens utbyggnad.
            Denna dimension saknas enligt vår uppfattning i regeringens marknadsanpassningspolitik.
            Det är en historisk erfarenhet att beslut som pekar ut färdriktningen
            måste ha samhällelig styrning och fattas av politiska organ.
          </note>
          <note>
            Vägar och järnvägar är gemensamma tillgångar, uppbyggda som en
            del av folkhushållet. Det är genom en fortsatt gemensam förvaltning
            och utveckling av dessa tillgångar som vi socialdemokrater vill
            bygga vidare. Vi känner ett ansvar att föra detta demokratiska
            uppdrag vidare som en motvikt mot de kortsiktiga kapitalintressena
            på marknaden.
          </note>
          <note>
            Det är därför, herr talman, som vi säger ja till att utveckla
            järnvägstrafiken men nej till de rent dogmatiska lösningar som
            nu föreslås.
          </note>
          <note>
            Nu gäller det att finna former som stimulerar och utvecklar en
            effektiv trafik. Inom kommunikationsdepartementet inleddes under
            våren 1991 ett arbete med att finna former för att få ytterligare
            trafikföretag att utnyttja järnvägsnätet.
          </note>
          <note>
            Syftet var att belysa för- och nackdelar med olika trafikutövare
            på järnvägsnätet.
          </note>
          <note>
            Regeringen aviserar en avreglering av järnvägstrafiken på stomnätet
            senast den 1 januari
          </note>
          <note>
            1995. Bakom detta principuttalande finns ingen av regeringen
            genomförd analys av konsekvenserna av en sådan åtgärd. Huvudargumentet
            kan sammanfattas så: Konkurrens är bra för att den är bra!
          </note>
          <note>
            Såväl SJ som banverket är för närvarande inblandade i stora förändringar.
            I samband med
          </note>
          <note>
            1988 års trafikpolitiska beslut om bl.a. en uppdelning av SJ
            i en trafikdel och banverket klargjordes att en utvärdering skulle
            ske efter 1992.
          </note>
          <note>
            Flera centrala frågor kräver både diskussion och ställningstaganden,
            innan denna utvärdering kan göras.
          </note>
          <note>
            Vi finner det angeläget att diskussionen om järnvägens framtid
            fortsätter i strukturerade former. Mot bakgrund av de stora värden
            som är inblandade finns det inget utrymme för förhastade slutsatser
            grundade på en näst intill religiös tro på konkurrensen som det
            allena saliggörande medlet i trafikpolitiken.
          </note>
          <note>
            Därför motsätter vi oss att man, som regeringen på dogmatiska
            grunder föreslår, fastslår ett datum då konkurrens på stomnätet
            skall vara infört, liksom att hela SJ skall bolagiseras. Vi menar
            att åtgärder av så stor principiell betydelse kräver en saklig
            genomgång av både för- och nackdelar. En sådan genomgång saknas
            helt i regeringens proposition.
          </note>
          <note>
            Vi anser att det är rimligt att avvakta den utvärdering som skall
            ske redan våren 1993, innan vi gör ett ställningstagande i denna
            fråga.
          </note>
          <note>
            Dessa synpunkter har vi, herr talman, utvecklat i reservation
            nr 3 till betänkandet, vilken jag härmed yrkar bifall till. Naturligtvis
            står vi också fast vid vad vi har skrivit i reservation nr 4,
            men för att spara på kammarens tid avstår jag från att yrka bifall
            till den reservationen.
          </note>
          <note>
            Herr talman! Avslutningsvis vill jag säga att hela utskottet
            i princip är överens i de frågor inom järnvägstrafiken som vi
            nu behandlar. Vi är överens om hur planeringsprocesserna skall
            hanteras. Då är det märkvärdigt att finna att utskottsmajoriteten
            i denna debatt skall företrädas av fyra talare. Det kanske tyder
            på att man inte är överens inom utskottsmajoriteten. Vi får väl
            avvakta och se.
          </note>
          <note type="speaker">
            Anf. 88 KENNETH ATTEFORS (nyd):
          </note>
          <note>
            Herr talman! Egentligen skulle jag kunna avstå från mitt anförande
            för att visa att vi verkligen är överens. Jag hade emellertid
            tänkt tala litet om snabbtåg, och i den frågan hoppas jag att
            vi är överens.
          </note>
          <note>
            Vi nydemokrater förespråkar en snabb utbyggnad av snabbtågstrafiken
            i Sverige. De hittills fattade besluten innebär att järnvägsprojekt
            för ca 8
          </note>
          <note>
            miljarder kommer att genomföras under resterande delen av 1900-talet.
          </note>
          <note>
            Utbyggnad och modernisering av infrastrukturen är en grundbult
            i en strategi för tillväxt och produktivitet inför 2000-talet.
            Bakom denna övertygelse ligger tre faktorer: den ekonomiska integrationen,
            den ökade betydelsen av just-intime-produktion samt behovet av
            att underlätta människors rörlighet.
          </note>
          <note>
            Med anledning av detta tycker vi att snabbtågstrafiken kan och
            bör högprioriteras vid infrastrukturinvesteringar tillsammans
            med övriga nödvändiga transportslag.
          </note>
          <note>
            Hur positiv samhällseffekten kan bli vid en snabbtågsutbyggnad
            visar följande exempel.
          </note>
          <note>
            Ombyggnad och anpassning av södra stambanan kostar ca 2,6 miljarder
            kronor och innebär riktiga arbeten på banverket för mist 2 500
            människor. För att trafikera sträckan Stockholm--Malmö åtgår ca
          </note>
          <note>
            15 tågsätt till en kostnad av ca 1 miljard kronor.
          </note>
          <note>
            Tillverkningen av dessa tågsätt innebär ca 2 000
          </note>
          <note>
            arbetstillfällen på ABB med underleverantörer, om man nu får
            denna order, vilket vi hoppas.
          </note>
          <note>
            När snabbtågstrafiken på sträckan Stockholm--
          </note>
          <note>
            Malmö invigs kommer förmodligen hälften av dagens 500 000 flygresenärer
            på sträckan att föredra snabbtåg. Rolf Clarkson blir förmodligen
            en av dessa, eftersom jag vet att han gillar att åka tåg. Tågpriserna
            kommer nämligen att ligga på drygt hälften av dagens flygpriser.
            Restiden city--
          </note>
          <note>
            city med tåg kommer att vara jämförbar med tiden det tar att
            flyga samma sträcka.
          </note>
          <note>
            Fördelen med att människor åker tåg i stället för att flyga är
            att drygt hälften av kostnaderna för flyg utgörs av inköp av flygbränsle
            och flygplan från utlandet, medan järnvägar och snabbtåg förhoppningsvis
            tillverkas i Sverige. En halvering av flygandet mellan Stockholm
            och Malmö skulle förbättra handelsbalansen med 500--700 milj.kr.
          </note>
          <note>
            per år. Snabbtågen kan även utgöra ett snabbare och bekvämare
            alternativ för de 600 000 personer som i dag åker sträckan med
            bil. Även miljöskälen talar för eldrivna snabbtåg. Ett flygplan
            ger på denna sträcka ett utsläpp på 70 kg kväveoxider och
          </note>
          <note>
            15 ton koldioxid. Tåget ger inga utsläpp och förbrukar bara en
            niondel av den energi ett flygplan behöver.
          </note>
          <note>
            Vi anser sålunda att snabbtågsutbyggandet bör påskyndas. Nationalekonomiskt
            kommer det knappast att kunna byggas infrastruktur billigare än
            just nu. Att arbetet görs nu innebär att vi delvis använder arbetskraft
            för vilken staten eljest hade betalat arbetslöshetsersättning.
          </note>
          <note>
            Herr talman! Tyvärr finns det i snabbtågsprojektet en flaskhals
            som jag vill göra kammarens ledamöter uppmärksamma på, nämligen
            bristen på signaltekniker. Dessa signaltekniker är nödvändiga
            för moderniseringen av banverkets signalanläggningar. Naturligtvis
            tog inte utskottet intryck av vår motion utan avstyrkte densamma,
            men nu har vi åtminstone varnat och kan säga: Vad var det vi sade!
          </note>
          <note>
            Herr talman! Ostkustbanan Stockholm--Sundsvall bör snarast byggas
            ut, allt enligt den motion Ny demokrati har väckt.
          </note>
          <note>
            Herr talman! Jag yrkar bifall till reservationerna 1,
          </note>
          <note>
            2 och 5 till trafikutskottets betänkande nr 19.
          </note>
          <note type="speaker">
            Anf. 89 BENGT HURTIG (v):
          </note>
          <note>
            Herr talman! Jag kan instämma i mycket av det
          </note>
          <note>
            Kenneth Attefors sade om snabbtågen. Det jag tänkte tala om handlar
            mer om godstrafiken.
          </note>
          <note>
            1988 års trafikpolitiska beslut innebar att godstrafiken skulle
            styras över från landsvägstransporter till järnvägar, men fortfarande
            ökar landsvägstransporternas andel av godstrafiken på bekostnad
            av järnvägen. Några riktigt kraftfulla initiativ för att uppfylla
            1988 års beslut ser vi tyvärr inte.
          </note>
          <note>
            Med den s.k. infrastrukturpropositionen som grund beslutade den
            förra regeringen om extra satsningar under 90-talet på knappt
            8 miljarder till järnvägsinvesteringar. I november fattades beslut
            om att 263 miljoner skulle satsas på södra stambanan för att påskynda
            utbyggnaden till snabbtågsstandard. Av de omdisponeringar och
            tidigareläggningar omfattande 4 miljarder som regeringen föreslog
            i mars skall också en del gå till järnvägsinvesteringar. En del
            av de 2,2 miljarder som anslås i kompletteringspropositionen kan
            möjligen komma reinvesteringar till del, men det mesta torde gå
            till underhåll, som ju är eftersatt.
          </note>
          <note>
            När det gäller de ordinarie anslagen för investeringar i stomjärnvägar
            begärde banverket 4
          </note>
          <note>
            miljarder för 1992/93, men man fick 1,4 miljarder.
          </note>
          <note>
            Satsningarna tar alltså i stort sett ut varandra.
          </note>
          <note>
            För underhåll begärde banverket 3,5 miljarder men fick knappt
            3 miljarder. Vi får hoppas att banverkets önskemål blir någorlunda
            tillfredsställda genom den påfyllning som nu sker i och med kompletteringspropositionen.
          </note>
          <note>
            Naturligtvis har denna återhållsamma politik för att öka järnvägens
            möjligheter att konkurrera sin förklaring. Företrädarna för den
            mer energislösande och miljöförstörande långtradartrafiken består
            av framgångsrika lobbyister, inte bara i vårt land utan i hela
            Europa.
          </note>
          <note>
            Det är representanter för oljebolag, som vill sälja så mycket
            bensin och diesel som möjligt. Det är naturligtvis lastbilstillverkare,
            vägbyggnadsindustri, asfaltproducenter, osv. Dessa intressen verkar
            nu för en motorvägsutbyggnad i
          </note>
          <note>
            Centraleuropa för runt 4 600 miljarder kronor under de närmaste
            20 åren. Frågan är vad som blir över till järnvägsinvesteringar,
            som ju också planeras inom EG-området. Svårigheter för de olika
            järnvägsbolagen att samarbeta om tekniska frågor medför också
            att det går trögt.
          </note>
          <note>
            Järnvägsmaterieltillverkare är måhända inte heller lika effektiva
            lobbyister.
          </note>
          <note>
            I november 1989 publicerades en stor rapport om tillväxtens effekter
            inom EG-området. I rapporten utgår man ifrån att lastbilstrafiken
            ökar med mellan
          </note>
          <note>
            30 och 50 % fram till år 2010. Nu har EG:s egen kommissionär
            van Miart sagt att ökningen blir
          </note>
          <note>
            50 %. Enligt miljörapporten från 1989 skulle svaveldioxidutsläppen
            öka med 8--9 % och kväveoxidutsläppen med 12--14 %. Till detta
            kommer alla andra utsläppsökningar. Detta sker i ett område som
            redan anses utsättas för en för stor miljöbelastning, inte minst
            av försurande ämnen.
          </note>
          <note>
            Om detta vittnar ju också skogsdöden. Därtill kommer de trängseleffekter
            och energiförluster som Västeuropas bilköer anses medföra.
          </note>
          <note>
            Förlusterna i dessa köer uppskattas kosta 700
          </note>
          <note>
            miljarder kronor per år.
          </note>
          <note>
            Givetvis påverkar den här ohämmade satsningen på vägtransporter
            också vårt land, när vi nu skall anpassa oss till EG:s transportpolitik.
            Vi skulle kraftfullt behöva driva på de intressen i Europa som
            inser att transporter måste styras över till järnväg och sjöfart.
            Då skulle t.ex. Sverige och Danmark kunna ställa som villkor att
            man vill ha en kraftfull satsning på kombitrafik, heltåg och systemtåg
            i förbindelserna med Skandinavien, och man kunde ha beslutat bygga
            en järnvägstunnel under Öresund i stället för en bro.
          </note>
          <note>
            Förmodligen är den överdrivna tron på vägtransporter inom EG
            ett av de problem som på litet längre sikt kommer att leda till
            att utvecklingen inom EG hämmas. När vi nu genom EES-avtalet kommer
            att släppa Europas långtradartrafik fri också i Skandinavien,
            blir frågan om järnvägen över huvud taget kommer att kunna konkurrera
            kraftfullt under de närmaste åren. Godstågens genomsnittshastighet
            i Sverige är ca 50 km i timmen, men i Tyskland är den 7 km i timmen
            på grund av alla omrangeringar man där tillämpar.
          </note>
          <note>
            Svenska lok kan ännu inte ens köras på danska järnvägar på grund
            av de tekniska hindren.
          </note>
          <note>
            Tillstånd till allt högre axel- och boggietryck och totalvikt
            på fordonen samt slopad kilometerskatt leder också till att SJ:s
            godstransporter får svårare att konkurrera. Standardiseringen
            av flak och containrar har ännu inte genomförts, vilket är nödvändigt
            för att samordningen mellan tåg- och lastbilstrafik skall gå lätt
            att genomföra i kombitrafik.
          </note>
          <note>
            Herr talman! Mycket talar tyvärr för att 1988 års trafikpolitiska
            beslut om godstrafiken i praktiken inte kommer att kunna verkställas
            förrän på mycket lång sikt. Detta är djupt beklagligt. Framtida
            generationer kommer att få betala priset för politikers oförmåga.
            Optimalt borde i vårt land i storleksordningen 100 miljarder satsas
            på investeringar och reinvesteringar i järnvägssystemet. Nu ser
            det ut att kunna bli ca 30
          </note>
          <note>
            miljarder, eller i snitt 3 miljarder per år.
          </note>
          <note>
            Under tiden får vi försöka glädja oss åt att antalet ton i godstransporter
            ändå tycks öka. Järnvägen i
          </note>
          <note>
            Sverige har fortfarande en större andel av godstransporterna
            än järnvägen i övriga Europa, mycket tack vare våra malmtransporter
            och tunga skogsindustritransporter.
          </note>
          <note>
            Jag vill slutligen, herr talman, säga några ord om järnvägstrafiken
            österut. Även österut finns det i vårt lands omedelbara närhet
            stora befolkningskoncentrationer, främst i S:t
          </note>
          <note>
            Petersburgområdet och på Kolahalvön. Redan nu genomförs också
            transporter för svensk industri på den transsibiriska järnvägen.
            Finland och Ryssland gör ansträngningar att knyta ihop och förbättra
            förbindelserna mellan sina järnvägssystem på flera ställen, främst
            vid Kostamus och Salla. Detta betyder att norra Sverige inom en
            relativt snar framtid kan få nära förbindelser med hela det ryska
            järnvägssystemet och hamnen i Arkhangelsk, som kan ha viss sjöfart
            riktad mot Japan.
          </note>
          <note>
            Denna utveckling ökar ytterligare behovet av att vi tar itu med
            problemet att få till stånd en omaxlingsstation i Haparanda och
            att bangårdarna där rustas upp. Dessutom ökar också antalet argument
            för att förverkliga Bothniabanan och
          </note>
          <note>
            Nordbothniabanan. Över huvud taget borde de framtida möjligheterna
            till en utbyggd tågtrafik på
          </note>
          <note>
            Nordkalotten ytterligare kartläggas, t.ex. på vilket sätt Murmanskregionen
            skall kunna knytas till det nordiska järnvägssystemet.
          </note>
          <note>
            I den inriktning på järnvägsinvesteringar som vi har betonat,
            vill vi sätta västkustbanan och ostkustbanan främst, men också
            godsstråket genom
          </note>
          <note>
            Bergslagen, Norge--Väner-länken, Bohusbanan, banan Borås--Herrljunga--Uddevalla,
            Norra stambanan och Bothniabanan bör föras fram. I
          </note>
          <note>
            första hand bör naturligtvis Bothniabanan upp till
          </note>
          <note>
            Umeå prioriteras, men också en förlängning till
          </note>
          <note>
            Luleå planeras.
          </note>
          <note>
            Planeringsramen för den kommande tioårsperioden borde vara 65
            miljarder, och ett sådant beslut borde slås fast. För kommande
            budgetår har vi velat höja anslagen till investeringar i stomjärnvägar
            med 0,5 miljarder och till drift av statliga järnvägar med 0,7
            miljarder.
          </note>
          <note>
            Jag yrkar bifall till meningsyttringen, mom. 1, 3 och
          </note>
          <note>
            25.
          </note>
          <note>
            Anf. 90 KENNETH ATTEFORS (nyd)
          </note>
          <note>
            replik:
          </note>
          <note>
            Herr talman! Jag får tacka Bengt Hurtig för att han ställer upp
            för snabbtåget. För 14 dagar sedan var det jag som ställde mig
            bakom ett förslag om sjöfarten. Det är synd att Bengt Hurtig och
            jag inte har större röstunderlag i kammaren, för i så fall hade
            vi kunnat genomföra våra åsikter när det gäller både sjöfart och
            snabbtåg.
          </note>
          <note type="speaker">
            Anf. 91 BENGT HURTIG (v) replik:
          </note>
          <note>
            Herr talman! I vissa avseenden kan även de mest olika partier
            hamna på samma spår. Det är opinionsbildningen som får avgöra
            om de andra partierna kommer att bli mer aktiva i dessa frågor.
          </note>
          <note type="speaker">
            Anf. 92 ROLF CLARKSON (m):
          </note>
          <note>
            Herr talman! Det senaste replikskiftet är ett gott exempel på
            hur ytterligheterna kan beröra varandra. Vad månde bliva av denna
            nyfödda koalition i Sveriges riksdag?
          </note>
          <note>
            Jarl Lander har nu övertagit Socialdemokraternas talan i järnvägsfrågor.
            Det är en nog så väsentlig och betydelsefull uppgift, som han
            -- även om allting är relativt -- tycks sköta med den äran. Men
            han avslutade sitt inlägg med att ironisera över att regeringskoalitionens
            företrädare manstarkt bjuder upp med var sitt anförande på tio
            minuter, och han undrade vem som för regeringsgruppens talan.
          </note>
          <note>
            Som en upplysning till Jarl Lander får jag säga att vi som i
            utskottet är företrädare, ordinarie och suppleanter, för regeringspartierna
            har en berednings- och arbetsgrupp som vi samlas i, utan förutfattade
            meningar och med allt mindre känsla av att vi företräder fyra
            olika partier. Där gör vi upp vem som i ärende efter ärende skall
            försvara den rättrådiga regeringens propositioner här i riksdagen.
            Det har denna gång blivit jag, liksom det i förra ärendet om posten
            var Kenth Skårvik.
          </note>
          <note>
            Vi bedömer, Jarl Lander, att järnvägssektorn, med allt vad den
            betyder inom kommunikationsvärlden i Sverige, med den tyngd som
            den på olika sätt har där, är så viktig att var och en bör kunna
            framträda för sitt parti och deklarera vad det partiet tycker
            är gemensamt men också specifikt för dess egen åsiktsbildning.
            Det gör naturligtvis att Jarl Lander efter ett replikskifte med
            mig kan attackera mina kolleger från Folkpartiet, Centern och
            kds, i den mån han så vill.
          </note>
          <note>
            Fram till 1988 var järnvägsdebatterna i Sveriges riksdag långt
            utdragna. De berörde alltid samma tråkiga situation, nämligen
            att statens järnvägar gick med förlust. Dessa förluster skulle
            täckas, och de anslag som riksdagen gav åt statens järnvägar var
            alltid för små. Det kanske de fortfarande är, men då var de i
            verklig grad för små. Det berodde naturligtvis på att benägenheten
            var obetydlig när det gällde att förse ett förlustbringande företag
            med ytterligare kapitalförstärkningar. Det var i och för sig en
            djävulscirkel för statens järnvägar; ju sämre det gick, desto
            mindre anslag fick man, och ju mindre anslag man fick, desto sämre
            gick det.
          </note>
          <note>
            Det var 1988 som dåvarande kommunikationsministern, på initiativ
            av SJ:s egen koncernstyrelse, kallade en parlamentarisk arbetsgrupp
            att komma fram till en ny järnvägspolitik, som en del av en ny
            trafikpolitik.
          </note>
          <note>
            Det var med en väldigt stor majoritet i kammaren som vi antog
            1988 års trafikpolitiska beslut. Man använder ibland starka uttryck,
            som historiska beslut osv., och jag tycker att man kan sätta det
            betyget på 1988 års trafikpolitiska beslut vad det gäller järnvägspolitiken.
            Vi skilde ut infrastrukturen från statens järnvägar, befriade
            dem från den tunga investeringsbörda som den kräver, och inrättade
            banverket.
          </note>
          <note>
            Det skall också betygas att man med den uppdelningen någonstans
            såg, i en inte alltför avlägsen framtid, att åkeriföretaget statens
            järnvägar skulle bli utsatt för konkurrens, på ett eller flera
            sätt, i spårverksamheten och övriga verksamheter.
          </note>
          <note>
            Jag sade att det var ständiga förluster i statens järnvägar,
            och det förde naturligtvis också med sig en tryckt stämning i
            den stora personalsamling som statens järnvägar utgjorde och utgör.
            Det är inte roligt att vara verksam i ett företag som ses över
            axeln på grund av att det visar dålig effektivitet och dåligt
            ekonomiskt resultat.
          </note>
          <note>
            Jag kan i detta sammanhang, snart fem år efter vårt järnvägspolitiska
            beslut 1988 -- då riksdagen dessutom sade att den, under den omstruktureringstid
            som statens järnvägar som åkeriföretag nu fick, inte skulle blanda
            sig i dess omstruktureringsmanöver, vilket riksdagen inte heller
            har gjort -- ge en eloge till den nya besättningen, från generaldirektören
            längst upp och till frontfolket på tåg, expeditioner osv. inom
            statens järnvägar, för att de har lyckats genomföra en metamorfos.
            Det är en helt annan anda i statens järnvägar i dag än det var
            för fem år sedan. Det skall de ha beröm för.
          </note>
          <note>
            Det innebär också att vi har möjlighet och rättighet att ställa
            större anspråk på företaget, på ledningen och hela personalhierarkin,
            att anspänna sig och svara mot de krav och de förhoppningar som
          </note>
          <note>
            Sveriges riksdag som ägare ställer på dem. Vi vill att de skall
            vara skickade att utstå konkurrens, och det gör vi genom dessa
            stegvisa åtgärder.
          </note>
          <note>
            När jag ser reservationerna av Socialdemokraterna och Ny demokrati
            och meningsyttringen av
          </note>
          <note>
            Vänsterpartiet som har fogats till detta betänkande, tycker jag
            att de egentligen bara gjorts för reserverandets egen skull. Grundsynen
            är ju densamma som majoriteten i utskottet har.
          </note>
          <note>
            Som exempel kan jag ta Kenneth Attefors första reservation, där
            han vill att SJ skall få en accelererad mängd pengar för att öka
            snabbtågssatsningen. Ja, det vill vi också, och vi har egentligen
            gjort det. Vi har gett ökade anslag till banverket för att följa
            upp SJ:s krav. Men det är också, Kenneth Attefors, SJ:s egen investeringsinriktning
            som skall vara bestämmande. Det har riksdagen uttryckligen sagt
            i 1988 års trafikpolitiska beslut: Nu är det ni som får bestämma!
            Sedan vi har fördelat pengarna får ni använda dem efter eget skön.
            Sådana satsningar som rullande materiel, som har direkt med företagets
            egen investeringsverksamhet att göra, skall SJ själv klara på
            sina egna inkomster. Och banverket skall följa upp de krav som
            SJ-åkeriet ställer.
          </note>
          <note>
            Vi har alltså ökat anslagen väldigt mycket. Här kan både det
            ena och det andra partiet ta på sig förtjänsten av att vi i dag
            anslår nästan dubbelt så mycket till investeringar i infrastrukturen
            via banverket som vi gjorde bara för tre fyra år sedan.
          </note>
          <note>
            Sedan säger Kenneth Attefors i reservation nr 2 att man bör omdisponera
            medlen så att de kan användas till snabbtågstrafik på ostkustbanan.
            Det vore trevligt och framför allt mycket välgörande om
          </note>
          <note>
            Kenneth Attefors ville tala om hur de skall omdisponeras och
            vilka andra banor som skall berövas investeringar. Vilka indragningar
            skall man göra för att just ostkustbanan skall få snabbtåg?
          </note>
          <note>
            Jag övergår nu till Socialdemokraternas reservationer med Sven-Gösta
            Signell som första namn. Han är skeptisk till att man skall bolagisera
          </note>
          <note>
            SJ -- helt eller delvis -- innan man har utvärderat den omstruktureringsperiod
            som jag har beskrivit.
          </note>
          <note>
            Det ligger mycket i det.
          </note>
          <note>
            Men vi vet redan så mycket -- vi har följt SJ:s utveckling så
            noga -- att vi inte väntar oss några sensationella slutsatser
            av den utvärdering som kommer. Men redan departementschefen säger
            ju att man skall vara försiktig här och avvakta. Det han i dag
            begär är att SJ självt och på egen begäran skall få bolagisera
            sin kombitrafik för att på det viset kunna bli mer konkurrenskraftig,
            och det säger majoriteten i utskottet alltså ja till.
          </note>
          <note>
            Så kommer vi till trafikeringsrätten. Där har
          </note>
          <note>
            Socialdemokraterna ungefär samma argumentation: Man får inte
            skynda för fort, man skall ta det litet långsammare. Det är också
            kloka ord. Vi tror att man även här skall sätta fart på den skickliga
            ledning som SJ har och utsätta den för den konkurrens som det
            kan innebära. -- Därmed lämnar jag den reservationen att vila
            i den relativa glömska den är förtjänt av.
          </note>
          <note>
            Sedan har vi, som den sista av Ny demokratis reservationer, reservation
            nr 5, enligt vilken man vill utbilda signaltekniker. Det är säkert
            såväl vänligt som hyggligt och omtänksamt av Kenneth
          </note>
          <note>
            Attefors att föra fram detta. Tidigare försök att öka utbildningen
            av signaltekniker har misslyckats.
          </note>
          <note>
            Men det är också så, som utskottets majoritet säger: Nu växer
            det, nu blir det fart i järnvägsbyggandet.
          </note>
          <note>
            Det är alldeles riktigt, som Kenneth Attefors säger, att det
            råder brist på signaltekniker. Men vi tror att det löser sig självt.
            Man kan genom information och olika stimulansåtgärder öka intresset.
            Redan genom att påvisa att det här finns en brist kommer man säkerligen
            att med befintliga resurser kunna utbilda fler signaltekniker,
            så jag tror inte att vi skall vara alltför oroliga på den punkten.
          </note>
          <note>
            Så kommer vi till Bengt Hurtig från Vänsterpartiet.
          </note>
          <note>
            Jag tycker att Bengt Hurtigs inlägg var mycket intressant och
            egentligen värt en debatt i sig självt.
          </note>
          <note>
            Det var av större värde och innehåll än den meningsyttring som
            han har låtit foga till betänkandet. Jag räknar med att vi en
            annan gång skall kunna ta upp det till övergripande diskussion
            eller debatt, Bengt Hurtig. Men nu, herr talman, yrkar jag bifall
            till utskottets hemställan i dess helhet och avslag på samtliga
            reservationer som är fogade till betänkandet.
          </note>
          <note>
            Anf. 93 KENNETH ATTEFORS (nyd)
          </note>
          <note>
            replik:
          </note>
          <note>
            Herr talman! När det gäller de ärenden som behandlas i betänkandet
            TU19 är Ny demokrati så gott som enigt med regeringen. Vad vi
            vill göra är att påpeka hur viktigt det är att speciellt i en
            lågkonjunktur satsa på den typ av infrastrukturinvesteringar som
            snabbtåg utgör.
          </note>
          <note>
            Beträffande Ny demokratis och Vänsterpartiets samsyn när det
            gäller järnväg och sjöfart vill jag säga att det är ett typexempel
            som visar varför vårt parti över huvud taget kom in i kammaren:
            Vi vill inte ha blockpolitik; vi vill ha sakpolitik. Nu tycker
            vi precis som Vänsterpartiet, och Vänsterpartiet tycker precis
            som vi i dessa frågor -- okej; då är det bra. Jag bläddrar inte
            bara förbi Vänsterpartiets motion för att det råkar stå ett ''v''
            inom parentesen.
          </note>
          <note>
            När det gäller investeringar i järnväg vet jag mycket väl att
            det är banverket och ledningarna själva som skall besluta om dem
            efter hand som vi ger dem pengar. Men det är alltid bra att vi
            folkvalda ger en signal till ledningarna för dessa tjänstemannastyrda
            verk om hur vi vill ha det.
          </note>
          <note>
            I revisorernas utredning, som har kommit precis nu, om hur vi
            härifrån kammaren bättre skall styra infrastrukturen står det
            faktiskt klart att det är vi som skall ta initiativet till hur
            vi vill ha det. Det är alltså inte tjänstemännen på verket som
            skall lägga fram förslag och vi bara bevilja en viss summa pengar
            till det, utan hädanefter är det vi som skall bestämma vad som
            skall byggas i Sverige enligt vad jag kan förstå av den här utredningen.
          </note>
          <note>
            Jag vet att det nu är på gång en ökad utbildning av signaltekniker.
            Vi skrev vår motion på grund av att vi var i Västerås. Redan efter
            tre fyra timmar av studiebesöket på ABB kom en klar signal därifrån
            om att det rådde brist på signaltekniker. Vi skrev då upp det
            i våra almanackor, och sedan skrev vi en motion om det. Vi ville
            ge en signal om att det var brist på just signaltekniker.
          </note>
          <note type="speaker">
            Anf. 94 ROLF CLARKSON (m) replik:
          </note>
          <note>
            Herr talman! Jag tackar för denna utveckling av Ny demokratis
            tankar om förnuftsmässigt grundade koalitioner i riksdagen. Det
            ger mig anledning att fråga mig om man verkligen kan nå till mål
            som ligger i skilda väderstreck på en gemensam autostrada. Det
            är möjligt att det i så fall kan bli någon Hurtigrutt som Bengt
            Hurtig kan vara kompass för.
          </note>
          <note>
            Anf. 95 KENNETH ATTEFORS (nyd)
          </note>
          <note>
            replik:
          </note>
          <note>
            Herr talman! Jag måste erkänna att jag ligger i lä jämfört med
            Rolf Clarkson. Han har en otrolig förmåga att säga roliga saker,
            vilket inte jag har.
          </note>
          <note>
            I stort sett är Rolf Clarkson, Bengt Hurtig och jag överens om
            både järnväg och sjöfart -- det vet jag.
          </note>
          <note>
            Men ibland kan åsikterna sammanfalla litet mer mellan Vänsterpartiet
            och Ny demokrati. Jag vet mycket väl att vi står långt ifrån varandra
            rent ideologiskt, men i vissa sakfrågor är vi faktiskt ganska
            överens med Vänsterpartiet och även med
          </note>
          <note>
            Moderaterna.
          </note>
          <note type="speaker">
            Anf. 96 JARL LANDER (s) replik:
          </note>
          <note>
            Herr talman! Rolf Clarkson sade inledningsvis att järnvägen är
            så viktig att en företrädare måste upp och tala från varje partigrupp
            bland de partier som i dag bildar regeringen.
          </note>
          <note>
            Jag kan hålla med Rolf Clarkson om att järnvägen är viktig. Jag
            kanske själv då skulle ha anmält mig för 40 minuter, gått igenom
            hela problematiken, pratat om planeringsprocesser osv. och givit
            uttryck för vilka banor som vi från socialdemokratiskt håll anser
            är nödvändiga, osv. Jag skulle t.ex. ha kunnat säga en hel del
            om bansträckningen genom
          </note>
          <note>
            Värmland, som så att säga är mitt skötebarn.
          </note>
          <note>
            Men jag gjorde inte det i och med att utskottsmajoriteten --
            och det är en mycket bred majoritet -- i princip är enig om det
            betänkande vi har lagt fram. Vi är eniga om att man i planeringsprocesser
            sköter fördelningen av pengar;
          </note>
          <note>
            vi lägger så att säga fast ramarna. Med den utgångspunkten fann
            jag det litet anmärkningsvärt att majoriteten skulle representeras
            av fyra anmälda talare med vardera tio minuters anförande.
          </note>
          <note>
            Rolf Clarkson sade att vi motsätter oss en bolagisering av SJ
            och förslaget att vi redan nu skulle sätta ut datum för när det
            skall ske. Först och främst håller jag med Rolf Clarkson om att
            den ledning som kom till på SJ har fungerat ganska skapligt. Den
            har nästan kommit fram till de målsättningar riksdagen antog i
            1988 års trafikpolitiska beslut. Men låt oss då utvärdera vad
            den har kommit fram till innan vi tar nästa steg.
          </note>
          <note>
            Av erfarenhet vet vi från vårt håll att får regeringen fria händer
            att göra någonting med samhällsägda saker här i landet händer
            det stora saker, och det händer snabbt. Och det är det som vi
          </note>
          <note>
            Socialdemokrater motsätter oss. Vi vill inte ha något datum,
            när eventuell avreglering och bolagisering skall ske, utan vi
            vill att utvärderingen av 1988 års beslut skall göras först.
          </note>
          <note type="speaker">
            Anf. 97 ROLF CLARKSON (m) replik:
          </note>
          <note>
            Herr talman! Jag kan välja mellan två vägar när det gäller att
            replikera Jarl Lander. Jag kan välja kontroversens väg, och jag
            kan välja samförståndets väg. Jag väljer det sistnämnda därför
            att, precis som Jarl Lander sade, i stort sett nästan samtliga
            partier i trafikutskottet är samsynta. Med tanke på det förflutna
            kan man kanske säga att Vänsterpartiet i någon mån har haft en
            mer planmässig inställning än vi andra. Det hindrar emellertid
            inte att den gemensamma nämnaren för samtliga partier i trafikutskottet
            är att försöka få så bra, effektiva och smidiga kommunikationer
            som möjligt i Sverige.
          </note>
          <note>
            Jag gör mig därför till talesman för samförståndets linje, och
            jag bryr mig inte om att Jarl Lander sade att mina kolleger i
            de övriga regeringspartierna också har bokat sig för tio minuters
            taletid, utan jag ber Jarl Lander respektera att jag har fått
            dessa herrars uppdrag att vara vår företrädare. Jag ser även fram
            emot att var och en av dessa till större delen i sina tiominutersanföranden
            uttalar samma saker från sina resp. partiers sida som de övriga
            partiföreträdarna gör. Samhörigheten är alltså stor och intresset
            för att i framtiden förbättra järnvägskommunikationerna i Sverige
            är självklart.
          </note>
          <note>
            När nu Jarl Lander ondgör sig över att jag inte tycker att vi
            skall vänta och se när det gäller att bolagisera och att utsätta
            SJ för konkurrens vill jag hänvisa till den förre kommunikationsministern,
            som sitter här i kammaren. Han tryckte på ganska rejält när det
            gällde planerna på att försöka få SJ
          </note>
          <note>
            att inrätta sig efter en klar konkurrenssituation. Ett betänkande
            som vi om några dagar ånyo kommer att behandla är egentligen ett
            arvegods från Georg
          </note>
          <note>
            Anderssons tid.
          </note>
          <note>
            När man utsätter en offentlig och ofantlig sektor för en ny arbetsform,
            som vi nu tänker göra med statens järnvägar, ligger det mycket
            i påståendet att man skall vara försiktig. Man behöver emellertid
            inte vänta så länge. Vi vet det mesta om SJ:s belägenhet, och
            vi vet i allra högsta grad vad man inom SJ tycker. Naturligtvis
            tycker man inom SJ
          </note>
          <note>
            inte om att bli utsatt för konkurrens, om det inte är absolut
            nödvändigt. Detta betänkande får ses som ett uttryck för en önskan
            om, från regeringskoalitionens sida, att inte fördröja utvecklingen
            utan att påskynda den.
          </note>
          <note type="speaker">
            Anf. 98 JARL LANDER (s) replik:
          </note>
          <note>
            Herr talman! Jag tycker, Rolf Clarkson, att betänkandet TU19
            till stor del präglas av samförstånd. Vi socialdemokrater har
            verkligen bemödat oss om att inte gå emot de majoriteter som har
            funnits. Det är därför det i det här årets betänkande, när vi
            diskuterar järnvägspolitik, endast finns fem stycken reservationer.
            Enbart detta faktum pekar väl på att hela betänkandet präglas
            av samförstånd.
          </note>
          <note>
            Rolf Clarkson säger att det gäller att gå fram försiktigt när
            det handlar om så ofantligt stora enheter som SJ. Det är ju precis
            vad vi säger. Vi skall gå försiktigt fram eftersom vi med 1988
            års järnvägspolitik är på väg att i samförstånd få en bra lösning
            på problemet. Gå då inte så fort fram, som ni från borgerlig sida
            vill, och sätt inte ut datum för ytterligare avregleringar. Låt
            oss i stället studera den utvärdering som skall komma redan nästa
            vår.
          </note>
          <note>
            Det kan inte vara för mycket begärt från socialdemokratiskt håll.
          </note>
          <note type="speaker">
            Anf. 99 ROLF CLARKSON (m) replik:
          </note>
          <note>
            Herr talman! Jag är säker på att SJ:s generaldirektör och hans
            ledningsgrupp tar del av det meningsutbyte som nu har skett här
            i kammaren.
          </note>
          <note>
            Det kan inte vara med någon större entusiasm som man i ett företag
            som SJ, där man har gått igenom en smärtsam omstruktureringsperiod,
            och där företaget har förvandlats från ett förlustföretag i
          </note>
          <note>
            500-miljonersklassen per år till ett företag med överskott i
            samma storleksordning, emotser att utsättas för hård konkurrens.
            En konkurrens som, när man nu nått en positiv position, kan komma
            att skaka företaget i grunden. Jag kan tänka mig att det är en
            näraliggande strävan hos företagsledningen i
          </note>
          <note>
            SJ att så snart som möjligt bygga upp positioner som gör att
            konkurrensen blir lättare att möta, exempelvis genom 95 % marknadsandelar
            i Sverige i stället för 55 %. Det kan man förstå.
          </note>
          <note>
            Denna strävan hos SJ motverkar man genom att påskynda utvecklingen.
            Med tanke på vårt långsiktiga mål kan det inte vara av intresse
            att skapa konkurrens på spåret, varken i den ena eller andra formen,
            och inte eller i flera former. Lägg märke till mina ord! När man
            säger att SJ skall ha konkurrens på spåret är det en vansklig
            uppgift man tar på sig. Hur skall det gå till? Vi får känna oss
            för.
          </note>
          <note>
            Vi skall inte riskera SJ:s verksamhet.
          </note>
          <note>
            Det finns mycket att anföra till SJ:s försvar när man inom SJ
            spjärnar emot. Stordriftsfördelar ger ju också överskott, styrka
            och konkurrensförmåga.
          </note>
          <note>
            Man kan emellertid tänka sig -- åtminstone jag -- att ha en blandning
            av stordriftsfördelstänkande och konkurrenstänkande i andra avseenden.
            Det är vad vi vill påskynda, och det är därför vi kommer att förändra
            möjligheterna för den långväga busstrafiken att konkurrera. Vi
            kommer att undersöka vilka företag som kan tänkas vara intresserade
            av att sätta in egna tåg, eller delar av tåg, som SJ drar, osv.
            Det finns en hel provkarta på olika konkurrensformer som svenska
            folket har glädje av -- inte vi här personligen, utan hela svenska
            folket -- när man köper sin järnvägsbiljett eller när företag
            skickar sitt gods. Det är det som är slutmålet: att vi i vårt
            land skall få en järnvägsproduktion som är effektiv och billig
            och som ger god service. Den skall vara, som jag ser det, ett
            föredöme för andra länders fortfarande gammalhierarkiska järnvägsförvaltningar.
          </note>
          <note>
            Andre vice talmannen anmälde att Jarl Lander anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 100 BENGT HURTIG (v) replik:
          </note>
          <note>
            Herr talman! 1988 års trafikpolitiska beslut innebar att vi skulle
            styra över godstrafik från landsvägstransporter till järnvägstransporter.
            Även om volymen räknad i ton ökar på järnvägen blir förhållandet
            mellan de två olika transportsätten att landsvägstransporterna
            ökar på järnvägstransporternas bekostnad. Andelen transporter
            på landsväg blir alltså större.
          </note>
          <note>
            När tror Rolf Clarkson att det blir möjligt att uppfylla 1988
            års trafikpolitiska beslut i det här avseendet?
          </note>
          <note type="speaker">
            Anf. 101 ROLF CLARKSON (m) replik:
          </note>
          <note>
            Herr talman! Jag tror att man, Bengt Hurtig, har haft alldeles
            för stora förhoppningar om att stora godsmängder skulle kunna
            styras över.
          </note>
          <note>
            Investeringsmässigt är det en ganska dyrbar historia, och i politiska
            cirklar är betydelsen överdriven. Om vi inom fyra fem år kan nå
            en fördubbling av dagens kombitransporter är det mycket positivt.
          </note>
          <note type="speaker">
            Anf. 102 BENGT HURTIG (v) replik:
          </note>
          <note>
            Herr talman! Jag anser att de jämförelser som görs mellan de
            båda transportsätten inte är riktigt rättvisande. De miljöbelastningar
            som vägtrafiken åstadkommer när det gäller både luftföroreningar
            och markförsurning, som jag nämnde i mitt inledningsanförande,
            och när det gäller buller, olyckor, osv. är svåra, näst intill
            omöjliga, att mäta ekonomiskt. Det fordras därför en kraftfull
            politisk styrning i syfte att åstadkomma denna förändring.
          </note>
          <note>
            Schweiz och Österrike har i vissa avseenden varit föredömen när
            det gäller förhandlingarna med EG.
          </note>
          <note>
            När får vi från den svenska regeringens majoritet se litet mer
            kraftfulla åtgärder?
          </note>
          <note>
            Jag tror inte att vi skall överdriva vår samsyn i dessa sammanhang.
            Även om det kan vara positivt att vara överens, tror jag att vi
            ibland kan behöva markera att vi har skilda synsätt i dessa frågor.
          </note>
          <note type="speaker">
            Anf. 103 ROLF CLARKSON (m) replik:
          </note>
          <note>
            Herr talman! Det sista som Bengt Hurtig sade är alldeles riktigt,
            nämligen att vårt samförstånd mest består i att vi vet att det
            i stora delar i dessa sammanhang inte råder samförstånd oss emellan.
          </note>
          <note>
            Bengt Hurtig talade om styrningen av gods från väg över till
            järnväg i kombitransporter. Men man får inte glömma att detta
            är tekniskt besvärligt. Det är även ganska miljöförstörande att
            göra korta transporter till terminaler och därefter till adressorten.
            Om man skall transportera på järnväg skall det vara fråga om stora
            godsmängder och långa avstånd. Det är detta som är järnvägens
            styrka.
          </note>
          <note>
            Sverige är ledande i Europa när det gäller järnvägstransporter.
            Sverige är det land i Europa som har den längsta genomsnittssträckan
            för godstransporter per järnväg -- från Norrland med de tunga
            basindustrierna och genom landet ned till kontinenten. Så visst
            har vi anledning att i och för sig vara belåtna med att vi har
            en sådan järnvägspolitik i praktisk utformning.
          </note>
          <note>
            Andre vice talmannen anmälde att Bengt Hurtig anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 104 HUGO BERGDAHL (fp):
          </note>
          <note>
            Herr talman! Jag vill börja med att lugna Jarl
          </note>
          <note>
            Lander och tala om att utskottsmajoritetens talesman när det
            gäller detta betänkande är Rolf
          </note>
          <note>
            Clarkson, och jag tycker att han hittills har utfört sitt jobb
            på ett briljant sätt och med en gnutta humor, något som kännetecknar
            honom i olika sammanhang när vi jobbar ihop.
          </note>
          <note>
            Jag kommer för min del att tala om järnvägspolitik i ett längre
            och något vidare perspektiv. Jag hoppas verkligen att Jarl Lander
            kan instämma i det mesta av det som jag kommer att säga på detta
            område.
          </note>
          <note>
            ''Det övergripande målet för trafikpolitiken skall vara att erbjuda
            medborgarna och näringslivet i landets olika delar en tillfredsställande,
            säker och miljövänlig trafikförsörjning till lägsta möjliga samhällsekonomiska
            kostnader.''
          </note>
          <note>
            Detta fastslogs i 1988 års trafikpolitiska beslut som ett mål
            för 1990-talet när det gäller järnvägspolitiken.
          </note>
          <note>
            Ett genomgripande förändringsarbete inleddes inom SJ som en följd
            av det trafikpolitiska beslutet
          </note>
          <note>
            1988 för att göra SJ till ett effektivt, kundinriktat och lönsamt
            transportföretag. Den affärsmässighet som införts är nu också
            förebild för många järnvägsföretag i Europa. Det är många delegationer
            som kommer på besök från de olika europeiska länder för att försöka
            sätta sig in i hur vi i Sverige har ordnat trafikpolitiken på
            järnvägens område.
          </note>
          <note>
            I Europa pågår nu en kraftig förnyelse av järnvägsnätet. Över
            600 miljarder kronor investeras under de närmaste åren enbart
            i höghastighetsbanor för persontrafiken, vilket är mycket pengar.
            Det är ett integrerat europeiskt snabbtågnät som håller på att
            växa fram. I detta arbete måste, enligt min och mitt partis uppfattning,
            vi i Sverige aktivt delta.
          </note>
          <note>
            Även på godstrafiksidan har man börjat köra höghastighetståg.
            Både i Frankrike och i Tyskland har man godståg som håller en
            hastighet av upp till
          </note>
          <note>
            160 km i timmen, och det finns goda möjligheter att införa den
            typen av tåg såväl i Sverige som i övriga
          </note>
          <note>
            Europa. Därigenom kan man erbjuda transporter över en natt av
            stora kvantiteter. Järnvägen blir dubbelt så snabb som lastbilen,
            och med rätt tidtabell kan tåget konkurrera även med flyget när
            det gäller lättare transporter till stora delar av
          </note>
          <note>
            Europa. Järnvägen blir marknadsledande i en nisch där andra transportmedel
            inte kan konkurrera.
          </note>
          <note>
            För framtiden är det oerhört viktigt att Sverige knyts till det
            europeiska högklassiga godstågnätet.
          </note>
          <note>
            Med en fast förbindelse över Öresund kan transporttiden mellan
            Skåne och Hamburg, för att ta ett exempel, minskas från 16 timmar
            till 4
          </note>
          <note>
            timmar, vilket innebär bara en fjärdel av dagens tidsåtgång.
          </note>
          <note>
            1993 öppnas Europas inre marknad. I och med att gränshindren
            försvinner förväntas starkt ökande godsflöden och på sikt även
            ökande transportavstånd. Godstransporternas effektivitet kan därför
            bli helt avgörande för svensk industris framtida konkurrenskraft.
            Det är viktigt att ha detta med i bilden när vi diskuterar vidare.
            De långa avstånden till Europas viktiga marknader måste kompenseras
            av snabba, tillförlitliga och kostnadseffektiva transporter, annars
            hänger vår industri inte med.
          </note>
          <note>
            De snabba förändringarna i östeuropa skapar också behov av anpassade
            transportlösningar till nya marknader. Ett exempel är att snabba
            förbindelser till bl.a. Japan kan bli möjliga via Baltikum och
          </note>
          <note>
            Ryssland.
          </note>
          <note>
            I Sverige behöver man satsa på att rusta upp godshuvudlinjen
            från Norrland över Bergslagen till
          </note>
          <note>
            Skåne. Standarden bör förbättras för att högre axeltryck skall
            tillåtas längs hela denna sträcka.
          </note>
          <note>
            Den tunga godstrafiken och den snabba persontrafiken måste i
            trafikstarka regioner så långt som möjligt separeras. Därför kan
            det även i
          </note>
          <note>
            Sverige behövas höghastighetsbanor för persontrafik i de mest
            trafikerade stråken. Det innebär att resurser frigörs för effektivare
            godstransporter på det i dag befintliga nätet.
          </note>
          <note>
            Trafikpolitikens huvuduppgift är att skapa rättvisa och konkurrensneutrala
            förutsättningar för de olika trafikmedlen. Alla transportmedel
            måste svara för sina långsiktiga samhällsekonomiska kostnader.
          </note>
          <note>
            Jag har kunnat konstatera att det råder stor enighet om den målsättningen
            bland oss trafikpolitiker.
          </note>
          <note>
            Kostnaderna för nedsmutsning av miljön, olyckor och vägslitage
            bör vägas in i priset för transporten.
          </note>
          <note>
            Järnvägen är miljövänlig och mycket energieffektiv. En ökad andel
            godstransporter på järnväg är därför högst angelägen, bl.a. ur
            miljösynpunkt.
          </note>
          <note>
            Genom generösa regler och stora väginvesteringar utnyttjas lastbilens
            flexibilitet väl. Järnvägens möjligheter bör stimuleras i motsvarande
            mån.
          </note>
          <note>
            Behovet av snabba, tillförlitliga och kostnadseffektiva transporter
            kommer i och med
          </note>
          <note>
            Sveriges närmande till EG att bli ännu viktigare än i dag. Efter
            det att Europas inre marknad etableras
          </note>
          <note>
            1993 kommer den ekonomiska tillväxten att ge upphov till ett
            snabbt växande transportbehov. Det måste vi ha absolut klart för
            oss i god tid.
          </note>
          <note>
            Mellansverige har ungefär 100 mils avståndshandikapp jämfört
            med t.ex.
          </note>
          <note>
            Nordtyskland. Därför borde Sverige satsa mer än länderna på den
            europeiska kontinenten på att bygga infrastruktur som på ett smidigt
            och kostnadseffektivt sätt kan överbrygga nackdelen med långa
            avstånd. Det gäller naturligtvis inte bara järnvägar utan alla
            transportmedel.
          </note>
          <note>
            Modern järnvägstrafik är snabb, effektiv, tillförlitlig och säker.
            Höghastighetståg kan transportera resande i medelhastigheter på
            150--
          </note>
          <note>
            250 km i timmen mellan folkcentra. Tåget är också förhållandevis
            oberoende av väder och trafikstockningar. Risken att som resenär
            skadas eller omkomma i snabbtågtrafik är mycket liten.
          </note>
          <note>
            Varken i Frankrike eller i Japan har någon resenär omkommit i
            tågolyckor med höghastighetståg under 10 resp. 27 års drift. Vi
            skall alltså ha klart för oss vilken säkerhet som är inbyggd i
            snabbtågsutbyggnaden. Det visar sig alltså att snabbtågtrafik
            är ett mycket trafiksäkert sätt att förflytta sig.
          </note>
          <note>
            Tågtrafik är mycket ekonomisk, förutsatt att den höga kapaciteten
            kan utnyttjas. Ofta får man ju frågan, och den känner vi trafikpolitiker
            igen: Vill folk egentligen åka tåg? Det verkar inte så alla gånger
            när man ser i vilken omfattning som tågen utnyttjas.
          </note>
          <note>
            Folk åker tåg där tåget är bra, och folk undviker tåg när det
            inte är bra. Det skulle vara mitt svar på frågan.
          </note>
          <note>
            Folkpartiet liberalerna har under många år förordat satsningar
            på det svenska järnvägsnätet. Det behövs både nya grepp, som konkurrens
            mellan olika trafikföretag, och större resurser till investeringar.
          </note>
          <note>
            Jag instämmer i vad majoritetens talesman sade här förut: Såväl
            SJ som banverket har tagit aktiva och hedervärda grepp när det
            gäller att föra den svenska järnvägspolitiken vidare. Västkustbanan,
          </note>
          <note>
            Mälarbanan, Svealandsbanan m.fl. bansträckor blir moderna snabbtågslinjer
            inom en snar framtid.
          </note>
          <note>
            Banverket och SJ har visat handlingskraft. Det vill jag påstå
            från denna talarstol. Botniabanan,
          </note>
          <note>
            Ostkustbanan, Arlandabanan m.fl. står nu i tur, inte att förglömma
            Inlandsbanan som enligt min uppfattning bör målas in i bilden.
          </note>
          <note>
            Dessa höga målsättningar kan man ju ha. Sedan finns ett men:
            Hur skall alla dessa omfattande investeringar finansieras? Landets
            ekonomi är utan tvivel mycket ansträngd. Vi från Folkpartiet liberalerna
            har i olika sammanhang förordat en utförsäljning av statliga företag
            och andra tillgångar. Utförsäljningen har nu påbörjats. Det kan
            frigöra mycket kapital som, tillsammans med skattemedel och förhoppningsvis
            privat finansiering, bör räcka till de investeringar jag här i
            viss mån har förordat och redovisat.
          </note>
          <note>
            Vi från Folkpartiet uppskattar den möjliga försäljningsvolymen
            till 10 miljarder kronor om året i åtskilliga år framåt. Huvuddelen
            av pengarna bör, enligt vår mening, alltså användas till investeringar
            i infrastrukturen. Annars kan inte vi helhjärtat ställa upp för
            denna satsning. Jag vet att vi är eniga inom regeringspartierna
            om målsättningen på det här området.
          </note>
          <note>
            Herr talman! Jag har i mitt anförande försökt måla en bild av
            framtidens behov och möjligheter på järnvägens område då det gäller
            såväl person- som godstransporter. Vi liberaler har en stark tro
            på att framsynthet, samarbete och tekniskt kunnande kommer att
            bära långt på detta transportområde.
          </note>
          <note>
            Avslutningsvis, herr talman, yrkar jag bifall till utskottets
            hemställan i dess helhet och avslag på samtliga reservationer.
          </note>
          <note type="speaker">
            Anf. 105 BENGT HURTIG (v) replik:
          </note>
          <note>
            Herr talman! Genom att upprepa argumenten för utförsäljningen
            av statliga företag för att klara investeringarna i infrastrukturen
            fångar Hugo
          </note>
          <note>
            Bergdahl inga röster i Norrbotten i varje fall. Där är det t.o.m.
            så att Moderaterna agerar mot en sådan politik. Många folkpartister
            och centerpartister är mycket tveksamma. Men det var inte detta
            jag tänkte ta upp med Hugo Bergdahl.
          </note>
          <note>
            Finland har investerat en hel del i moderniseringar av sina omaxlingsstationer
            för att få smidigare transporter med Europa, därför att Finland
            har en annan spårvidd än Sverige och övriga Europa. När man skall
            välja transportväg spelar det roll med vilka man gör affärer.
            Skall man göra affärer med norra Sverige vid Haparanda, måste
            man ha lyftkranar och truckar för att lyfta över gods från en
            typ av vagn till en annan typ av vagn. Det är en mycket tidsödande
            process, det innebär en besvärlig arbetsmiljö och det åsamkar
            skador på godset. Från olika håll, både från kommuner och från
            transportörer, har det under en lång tid påpekats att vi måste
            få en möjlighet att omaxla vagnar också i Haparanda.
          </note>
          <note>
            Utskottsmajoriteten har avstyrkt en del motioner som handlar
            just om detta. Skulle vi ändå inte kunna få en markering från
            den f.d. tornedalingen
          </note>
          <note>
            Hugo Bergdahl av att en omaxlingsstation i
          </note>
          <note>
            Haparanda är en oerhört viktig men liten investering, som vi
            borde ha råd med?
          </note>
          <note type="speaker">
            Anf. 106 HUGO BERGDAHL (fp) replik:
          </note>
          <note>
            Herr talman! Till Bengt Hurtig vill jag säga följande, när han
            påstår att man inte vinner några poäng i Norrbotten när man talar
            för att sälja ut statliga företag och att man inte tjänar några
            röster i Norrbotten på den frågan. Det inte är så att alla partier
            väljer målsättningar och krav beroende på hur många röster man
            kan få i en viss landsdel. Vi har en klar principiell målsättning
            i järnvägspolitiken. Därför väljer vi den här metoden för att
            få in de ekonomiska resurser som behövs för att nå de mål som
            vi har i trafikpolitiken.
          </note>
          <note>
            Beträffande omaxling i Torneå har det sagts mig att det fungerar
            på ett utmärkt sätt och att det i dagens läge inte finns någon
            anledning att ändra på de arbetsmetoder och den arbetsplats som
            man har valt för att göra dessa omaxlingar. Men låt oss ha
          </note>
          <note>
            Haparanda i åtanke den dag då det är nödvändigt att bygga ut
            omaxlingsverksamheten. Om det vill sig väl kan den komma ganska
            så snart, därför att jag har erfarit att Ryssland satsar stort
            på att få järnvägsförbindelse över norra Finland till Sverige.
          </note>
          <note>
            Om detta blir lösningen på trafikpolitiken i norr på järnvägssidan,
            kan vi hamna i en sådan situation som Bengt Hurtig beskriver.
          </note>
          <note type="speaker">
            Anf. 107 BENGT HURTIG (v) replik:
          </note>
          <note>
            Herr talman! Efter de studiebesök som jag har gjort vid omlastningsstationen
            i Haparanda kan jag inte instämma i uppfattningen att det fungerar
            smidigt.
          </note>
          <note>
            Det är uppenbart att den här investeringen måste göras inom en
            rätt snar framtid.
          </note>
          <note>
            Vi har olika uppfattning också om utförsäljningen av statliga
            företag. Jag tycker att statens agerande i detta sammanhang snarare
            kan liknas vid en bonde som säljer sina kor för att få råd att
            bygga om ladugården. När han har byggt om ladugården, har han
            inga kor.
          </note>
          <note type="speaker">
            Anf. 108 HUGO BERGDAHL (fp) replik:
          </note>
          <note>
            Herr talman! Även jag har besökt anläggningen för omaxling. Det
            sades mig att det inte var några större problem. Givetvis kan
            det tekniskt utvecklas ytterligare och bli bättre.
          </note>
          <note>
            Sedan till utförsäljningen av statliga företag.
          </note>
          <note>
            Jag har mycket stor förståelse för det som Bengt
          </note>
          <note>
            Hurtig säger om statliga företag. Annars skulle han inte vara
            en representant för ett tidigare kommunistparti och ha en socialistisk
            grundsyn.
          </note>
          <note>
            Det är bara att konstatera att på det viset skiljer sig
          </note>
          <note>
            Bengt Hurtigs och mina värderingar.
          </note>
          <note type="speaker">
            Anf. 109 JARL LANDER (s) replik:
          </note>
          <note>
            Herr talman! Jag lyssnade noga på Hugo Bergdahls anförande, eftersom
            jag uppfattade det som att han i inledningen uppmanade mig att
            göra det. Han kan bekräftade att det är Rolf Clarkson som är utskottsmajoritetens
            talesman. Men jag kan inte låta bli att begära replik på vissa
            saker som Hugo
          </note>
          <note>
            Bergdahl sade.
          </note>
          <note>
            Hugo Bergdahl jämförde Sverige med
          </note>
          <note>
            Nordtyskland när det gäller infrastruktursatsningar. Visst kan
            man göra det och samtidigt påstå att det är långa avstånd i Sverige.
          </note>
          <note>
            Det krävs ytterligare satsningar här. Men att jämföra ett glest
            befolkat land som Sverige med
          </note>
          <note>
            Nordtyskland, som är relativt tätbefolkat, är ungefär som att
            jämföra Mälarbanan med inlandsbanan och sedan begära att det skall
            satsas lika mycket pengar per kilometer på bägge banorna. Det
            går inte ihop.
          </note>
          <note>
            Hugo Bergdahl kommer sedan fram till att det behövs pengar och
            hänvisar till utförsäljningen av statliga företag. Det är mycket
            som skall finansieras, enligt regeringen, med denna utförsäljning.
            Dessa pengar kommer inte att räcka till 10 miljarder till infrastruktur
            varje år. Det blir kanske 10 miljarder en gång, men sedan blir
            det säkert inte mer. Pengarna skall också täcka de enorma budgetunderskott
            som den nuvarande regeringen är på väg att förorsaka det här landet.
          </note>
          <note>
            Att kostnaderna för vår infrastruktur skall täckas av pengar
            från utförsäljningen av statliga företag är en ekvation som inte
            går ihop. Men det får vi återkomma till. Det är en debatt som
            skall hållas när det blir aktuellt att diskutera kompletteringspropositionen.
          </note>
          <note>
            Jag fick inte heller av andre namnet i utskottsmajoriteten svar
            på frågan: Blir SJ och banverket lönsammare för att man fastställer
            ett datum, den 1 januari 1995, då konkurrensen och bolagiseringen
            i fråga om SJ skall vara fullt genomförd? Det har jag inte fått
            något svar på.
          </note>
          <note type="speaker">
            Anf. 110 HUGO BERGDAHL (fp) replik:
          </note>
          <note>
            Herr talman! Om man begär ett svar, måste man väl först ställa
            frågan. Jarl Lander har inte ens haft tillfälle att ställa frågan.
            Därför låter det konstigt när Jarl Lander i förväg klagar över
            att jag inte har svarat, men det skall jag göra.
          </note>
          <note>
            Vi skall inte jämföra de svenska järnvägsinvesteringarna med
            de investeringar som krävs i Nordtyskland, sade Jarl Lander. Jo,
            det skall vi. Jag vet inte om Jarl Lander lyssnade när jag redogjorde
            för mitt motiv till att vi måste satsa på goda järnvägskommunikationer
            och järnvägskontakter med Tyskland. Jag valde ett starkt industrialiserat
            område som Nordtyskland på kontinenten. Det finns många andra
            områden, men jag tog Nordtyskland som exempel. Om vårt näringsliv
            och den svenska industrin skall kunna konkurrera med industrin
            och produktionen nere på kontinenten, måste vi hänga med i de
            olika utvecklingstrenderna, bl.a. när det gäller kommunikationerna.
            Vi måste få ut vår svenska produktion till kontinenten och delta
            i transportkonkurrensen även med länder som har nära till sina
            kunder. Därför, Jarl Lander, är det viktigt att göra dessa satsningar
            på den svenska järnvägen.
          </note>
          <note>
            Jarl Lander talade om att pengarna från utförsäljningen av statliga
            företag skall användas för att komma till rätta med budgetunderskottet,
            vilket är något som ni Socialdemokrater har ställt till med under
            den senaste tioårsperioden och som vi nu med krafttag måste ta
            itu med, om inte
          </note>
          <note>
            Sverige skall kantra fullständigt. Vi i de tre partier som tidigare
            motionerat om en privatisering av statliga företag har sagt att
            en stor del av de pengar som kommer in skall användas just på
            ett sådant sätt att de så att säga inte förtärs av det svenska
            folket. Vi skall satsa på framtiden och göra investeringar, icke
            minst när det gäller infrastrukturen: våra vägar, järnvägar och
            andra transportmedel. Det är det som är det fina med vår målsättning,
            i stället för att, som Jarl Lander gör, svartmåla och försöka
            göra en beskrivning som inte överensstämmer med de mål som vi
            har angett.
          </note>
          <note type="speaker">
            Anf. 111 JARL LANDER (s) replik:
          </note>
          <note>
            Herr talman! Med risk för att detta blir en ekonomisk debatt
            måste jag ändå begära replik på
          </note>
          <note>
            Hugo Bergdahls inlägg. Han sade att vi har ställt till med stora
            budgetunderskott för det här landet.
          </note>
          <note>
            Detta måste jag bestämt förneka, Hugo Bergdahl.
          </note>
          <note>
            Det förhåller sig icke på det sättet.
          </note>
          <note>
            Budgetunderskotten låg inte på dessa nivåer när den socialdemokratiska
            regeringen lämnade regeringsmakten i oktober 1991. Det är nu som
            budgetunderskottet har uppstått, och det är den nuvarande regeringen
            som inte har vidtagit tillräckligt kraftfulla åtgärder för att
            kunna hålla nere underskottet.
          </note>
          <note>
            Så över till det som vi egentligen skulle debattera.
          </note>
          <note>
            Vi har i stort samförstånd behandlat betänkandet om järnvägsinvesteringarna
            i utskottet. Jag är överens med Hugo Bergdahl om att det behövs
            kraftiga infrastruktursatsningar i det här landet.
          </note>
          <note>
            Och det skall vi återkomma till i en annan debatt här framöver.
            Men jag tycker att det är fel att jämföra behovet i Sverige med
            behovet i norra
          </note>
          <note>
            Tyskland.
          </note>
          <note>
            Hugo Bergdahl sade att jag inte kunde få svar på min fråga huruvida
            bolagiseringen och avregleringen skulle gynna SJ. Jag hade inte
            hunnit att ställa någon fråga när Hugo Bergdahl höll sitt inledningsanförande.
            Men jag ställde ju frågan i min förra replik, fast jag fick ändå
            inget svar. Jag är helt övertygad om att det inte finns någon
            från de borgerliga partierna som kan bevisa att SJ blir ett effektivare
            företag enbart på grund av att det bolagiseras. Låt oss först
            se på utvärderingen,
          </note>
          <note>
            Hugo Bergdahl, och sedan diskutera vilka steg som är nödvändiga
            för att eventuellt göra SJ och banverket till bättre företag.
          </note>
          <note type="speaker">
            Ant. 112 HUGO BERGDAHL (fp) replik:
          </note>
          <note>
            Herr talman! Det är nästan på gränsen till fantastiskt att Jarl
            Lander här förnekar det stora budgetunderskottet och den besvärliga
            ekonomin, som man överlämnade till den tillträdande regeringen.
            Det har nu gått sex månader. Vi arbetar fortfarande efter de budgetdelar
            som tidigare fastställdes av den socialdemokratiska regeringen.
          </note>
          <note>
            Situationen är fortfarande besvärlig. Det är väl ändå för mycket
            begärt att en ny regering på sex månader skall kunna vända den
            olyckliga utvecklingen av svensk ekonomi.
          </note>
          <note>
            Jarl Lander tror inte på detta med SJ:s bolagisering.
          </note>
          <note>
            Vi har olika uppfattningar, som vi senare får tillfälle att diskutera.
            Men jag tror på en sådan utveckling,
          </note>
          <note>
            Jarl Lander, och det gör också mitt parti.
          </note>
          <note>
            Andre vice talmannen anmälde att Jarl Lander anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 113 RUNE THORÉN (c):
          </note>
          <note>
            Herr talman! Som vanligt tilldrar sig järnvägsfrågorna ett stort
            intresse. Det är över 100
          </note>
          <note>
            motionsyrkanden som behandlas i trafikutskottets betänkande 19.
          </note>
          <note>
            Det handlar naturligtvis om mycket pengar. Det är fråga om 4,7
            miljarder till järnvägens infrastruktur för banunderhåll och fortsatt
            järnvägsutbyggnad.
          </note>
          <note>
            Det är för övrigt exakt samma summa som beräknas komma in från
            fysiska personer i form av statlig inkomstskatt under kommande
            budgetår.
          </note>
          <note>
            För kammarens ledamöter är det inte svårt att sätta denna summa
            i relation till annat. Det kanske låter som vi satsar allt på
            järnvägen -- verkligheten är dock inte sådan --, men jag kan upplysa
            övrig publik om att dessa pengar utgör ca 1 % av statens utgifter.
          </note>
          <note>
            Samtidigt kan vi i dagens tidningar läsa att svenska folket under
            föregående år satsade 22 miljarder på spel. Vid en sådan jämförelse
            tycker jag att dagens anslag till en utbyggnad för framtiden inte
            verkar särskilt stort.
          </note>
          <note>
            Vi i Centern har under en följd av år arbetat för en höjning
            av investeringsnivån såväl beträffande vägar som beträffande järnvägar.
            Det är viktigt att så sker under 90-talet. Redan för ett par år
            sedan lade vi i Centern fast ett program som heter Nej, nu järnvägar.
            Vi beräknade att det skulle behövas ca 80 miljarder kronor fram
            till år 2010.
          </note>
          <note>
            Jag tror att det är viktigt att här i kammaren understryka --
            Georg Andersson och jag har haft sådana debatter -- att varje
            parti,
          </note>
          <note>
            Socialdemokraterna t.ex. har börjat titta på sådant nu, lägger
            fast en profil för de projekt man vill ta fram osv. När vi väl
            har blivit överens i det avseendet får vi se på vilket sätt det
            hela skall finansieras. Jag tror att debatten skulle föras framåt
            om alla lade fast de projekt som anses nödvändiga.
          </note>
          <note>
            Jag tror att det är viktigt från flera synpunkter.
          </note>
          <note>
            I varje fall tidigare har vi ju varit eniga om att hela
          </note>
          <note>
            Sverige skall leva. Då måste vi satsa i hela vårt land.
          </note>
          <note>
            Precis som bl.a. Hugo Bergdahl tidigare har gett uttryck för
            är detta viktigt i och med ett utökat
          </note>
          <note>
            Europasamarbete. Det är naturligtvis också väsentligt att vi
            har goda kommunikationer både inom landet och även med Europa.
          </note>
          <note>
            I många motioner, liksom naturligtvis i regeringens proposition
            och utskottets betänkande, tas just de saker som jag här nämnt
            upp. Jag tycker att det är av stort värde att enigheten har ökat
            under den senaste tiden.
          </note>
          <note>
            Bannätets indelning tas upp i betänkandet.
          </note>
          <note>
            Utskottet förutsätter att frågan kommer att behandlas inom ramen
            för förestående utvärdering av 1988 års järnvägspolitiska beslut.
            Jag tror att det är mycket viktigt med en översyn för att se om
            det är rimligt att ha den indelning som vi har i dag.
          </note>
          <note>
            Som framgår av betänkandet spelar många länsjärnvägar en mycket
            stor roll i dag. Som banverket påpekar kan det ifrågasättas om
            anslagstilldelningen -- dels via banverket, vilket gäller i dag,
            dels vis LTA-anslag -- är den ändamålsenligaste. Låt oss se på
            den frågan, som det sägs i betänkandet.
          </note>
          <note>
            Både i det här betänkandet och i många motioner tas olika enskilda
            banor upp till behandling. Det har sagts här att vi inte skall
            diskutera de sakerna för mycket i dag. Vi får återkomma till dem
            senare.
          </note>
          <note>
            Men jag vill ändå anföra några synpunkter på en del bansträckningar.
          </note>
          <note>
            Det är naturligt för mig som göteborgare att jag börjar med Västkusten.
            Västkustbanan måste enligt Centerns mening snarast färdigställas.
            Det är olyckligt att den samfinansiering som utskottet ställt
            sig bakom -- såsom varande en möjlighet, då man från regionala
            aspekter vill påskynda en utbyggnad -- mer eller mindre har kommit
            att bli ett krav. Men riksdagen har, menar jag, aldrig sagt det.
          </note>
          <note>
            Det är från nationell
          </note>
          <note>
            synpunkt viktigt att snabbt få Västkustbanan genomförd. Kommunerna
            skall inte ha någon form av vetorätt, som det nu faktiskt kan
            vara fråga om med de fördröjningar som följer.
          </note>
          <note>
            Bohusbanan är en annan bana som det är viktigt att snabbt få
            utbyggd till Oslo. Enligt Centerns uppfattning skall utbyggnaden
            ske via Bohuslän.
          </note>
          <note>
            Det är det snabbaste sättet om man med järnvägen vill ta sig
            mellan Göteborg och Oslo. Det är av stor vikt i en tid med ett
            utökat internationellt samarbete.
          </note>
          <note>
            Självklart skall vi också se till att det blir dubbelspår upp
            till Karlstad. Det är den banan som SJ vill satsa väldigt mycket
            på, inte minst beträffande godstrafiken. Det är också oerhört
            viktigt att den banan får fortsätta till Oslo. För mig och för
          </note>
          <note>
            Centerpartiet har det alltid varit obegripligt att det inte skulle
            vara minst tre spår mellan Oslo och
          </note>
          <note>
            Göteborg. Så småningom blir ju vägkommunikationerna mycket goda.
            För att järnvägen skall vara ett alternativ måste man alltså se
            till att dessa satsningar görs.
          </note>
          <note>
            Götalandsbanan är en annan bana som ännu så länge bara finns
            på planeringsstadiet. Men det är viktigt att gå vidare i det avseendet,
            så att den här banan kommer med i planerna.
          </note>
          <note>
            På samma sätt förhåller det sig, som tidigare talare här har
            sagt, med Bothniabanan. Den är viktig för
          </note>
          <note>
            Norrlandskusten. Viktiga är också Ostkustbanan,
          </note>
          <note>
            Mälarbanan och Sveadalsbanan. I dag står det att läsa i en av
            dagstidningarna om Arlandabanan.
          </note>
          <note>
            Oberoende av vad andra intresseorganisationer kanske tycker tror
            jag att det är viktigt att vi får en spårburen linje till en sådan
            flygplats som Arlanda.
          </note>
          <note>
            Även för oss i Västsverige tror jag att det på sikt behövs en
            sådan linje till Landvetter. Bl.a. miljön kräver att vi utökar
            den spårburna trafiken.
          </note>
          <note>
            Till de banor som vi talar om i dag finns det anslutningsbanor.
            En del tillhör stomlinjenätet.
          </note>
          <note>
            Men det finns också anslutningsbanor som tillhör länsjärnvägsnätet.
            Det är viktigt att dessa underhålls väl och att en bra utbyggnad
            sker -- detta för att kunna upprätthålla en bra trafik och för
            att kunna förse det större nätet med ytterligare trafik.
          </note>
          <note>
            Herr talman! En bana som det inte har talats särskilt mycket
            om i dag -- jag tror att i varje fall
          </note>
          <note>
            Hugo Bergdahl något berörde den -- men som nämns i utskottsbetänkandet
            är inlandsbanan. Två motioner har väckts. Men frågan påkallar
            ingen åtgärd, med all rätt, eftersom det sägs att frågan skall
            bli föremål för prövning senare i denna kammare.
          </note>
          <note>
            Eftersom det i dag är tre veckor tills detta riksmöte avslutas
            lär vi inte hinna behandla frågan förrän under nästa riksmöte.
            Jag vill därför redan nu säga några ord om inlandsbanan.
          </note>
          <note>
            Inlandsbanan går i Norrlands inland, genom halva vårt land. Den
            har betydelse för näringslivet. Också från turistsynpunkt har
            den mycket stor betydelse.
          </note>
          <note>
            Inlandsbanan bedöms, det säger många som bor utmed banan, vara
            den bästa kommunikationen.
          </note>
          <note>
            Kommunerna runt Inlandsbanan vill ha banan kvar.
          </note>
          <note>
            Sett till det totala investeringsbehovet när det gäller järnvägar,
            vägar och broar är kostar inlandsbanan de svenska skattebetalarna
            mycket litet pengar.
          </note>
          <note>
            Vi bör betänka vilket tillskott Norrland har inneburit för den
            svenska statskassan i fråga om malmen, skogen, vattenkraften och
            turismen. Jag förutsätter därför, herr talman, att denna kammare
            snarast får emottaga en proposition om inlandsbanan med ett innehåll
            som är sådant att en fortsatt drift av inlandsbanan möjliggörs.
            Något annat är otänkbart om man menar allvar med devisen Hela
            Sverige skall leva.
          </note>
          <note>
            Därmed yrkar jag bifall till trafikutskottets hemställan i betänkandet.
          </note>
          <note type="speaker">
            Anf. 114 JARL LANDER (s) replik:
          </note>
          <note>
            Herr talman! Jag återkommer till det jag sade inledningsvis,
            nämligen att jag är litet förvånad över att fyra ledamöter från
            utskottsmajoriteten går upp i talarstolen. Nu förstår jag varför.
            Men jag är väldigt förvånad över det som Rune Thorén säger. Han
            är ju Centerns talesman här.
          </note>
          <note>
            Jag utgår naturligtvis från, som Rolf Clarkson sade, att man
            på den borgerliga sidan var överens när det gäller betänkandet
            och att Rolf Clarkson var utsedd till talesman. Då är det väldigt
            märkligt att se Rune
          </note>
          <note>
            Thorén ta ut svängarna så här rejält. Tydligen har
          </note>
          <note>
            Centern kvar den summa pengar som man förra riksmötet hade för
            järnvägstrafiken. Jag trodde att de pengarna försvann i och med
            att vi fick ny regering. Så var det tydligen inte.
          </note>
          <note>
            Herr talman! Kanske ser vi, tyvärr, inte med samma glädje som
            Rune Thorén fram emot en proposition om inlandsbanan. Vissa av
            oss har nämligen redan insett att det är fruktansvärt svårt att
            någorlunda motivera fortsatt drift av persontrafik på nämnda sträcka.
            Men till den saken får vi återkomma, om det nu kommer en proposition
            från regeringen om inlandsbanan.
          </note>
          <note type="speaker">
            Anf. 115 RUNE THORÉN (c) replik:
          </note>
          <note>
            Herr talman! Jag ursäktar gärna Jarl Lander. När jag inledde
            mitt huvudanförande stod Jarl Lander och pratade med någon. Kanske
            kunde han då inte lyssna på det som jag sade.
          </note>
          <note>
            Jag rekommenderar Jarl Lander att läsa mitt anförande när protokollet
            för i dag kommer.
          </note>
          <note>
            Vad är det för svängar som jag har tagit ut? Jag har ju t.o.m.
            sagt att jag både hört och sett att
          </note>
          <note>
            Socialdemokraterna numera har önskemål, ungefär som Centern,
            om vad man vill satsa på järnvägar. Det är vad jag sagt. Det var
            inte fråga om en krona mer i dagens budget än vi tidigare har
            talat om.
          </note>
          <note>
            Menar inte Socialdemokraterna allvar med sitt tal om fortsatta
            satsningar, och vill man inte satsa betydligt mer än man ville
            i regeringsställning, tycker jag att man skall låta bli att presentera
            sådana alster.
          </note>
          <note>
            Vi har inte lagt fram förslag därför att det skulle vara särskilt
            roligt, utan vi menar helt enkelt allvar.
          </note>
          <note>
            Det är därför som vi hela tiden vill försöka få en opinion för
            ökade satsningar.
          </note>
          <note type="speaker">
            Anf. 116 JARL LANDER (s) replik:
          </note>
          <note>
            Herr talman! Bara en liten förklaring, Rune
          </note>
          <note>
            Thorén. Vad jag menar är att vi gemensamt stod bakom det betänkande
            som vi nu behandlar. Där säger vi att planeringsprocessen är sådan
            att riksdagen fastlägger ramarna. Men vi uttalar oss inte om de
            enskilda sträckor som Rune Thorén här tar upp. Han talar t.ex.
            om järnvägsspår mellan
          </note>
          <note>
            Oslo och Göteborg. Järnvägen från
          </note>
          <note>
            Bergslagsområdet genom Värmland och ner till
          </note>
          <note>
            Göteborg behöver en upprustning osv.
          </note>
          <note>
            Alla vi som är talesmän för utskottet kunde stå här och tala
            om olika sträckningar. Men då skulle syftet med planeringsprocessen
            vara förfelat. Vad jag är förvånad över är just att en talesman
            för utskottet tar upp den diskussionen när vi i utskottet är överens
            om planeringsprocessen, om hur fördelningen av medlen skall ske.
          </note>
          <note type="speaker">
            Anf. 117 RUNE THORÉN (c) replik:
          </note>
          <note>
            Herr talman! Snälla Jarl Lander, i likhet med Hugo
          </note>
          <note>
            Bergdahl har jag sagt att det för det fortsatta arbetet är viktigt
            -- jag inledde med att tala om det -- att vi ökar investeringarna.
            Det är exakt vad
          </note>
          <note>
            Centern tidigare har sagt. Inte heller under tidigare riksmöten
            har vi sagt att vi på en gång kan genomföra det vi talar om här.
            Vi säger att det här gäller fram till år 2010, och det är vad
            jag tidigare i dag har pläderat för.
          </note>
          <note type="speaker">
            Anf. 118 BENGT HURTIG (v) replik:
          </note>
          <note>
            Herr talman! I mångt och mycket kan jag instämma i det som Rune
            Thorén sade om det önskvärda med en proposition om inlandsbanan.
          </note>
          <note>
            Men när det gäller Rune Thoréns uppräkning här av olika prioriterade
            sträckor uppfattar jag inte att han hade med Bothniabanan och
            Norrbottniabanan.
          </note>
          <note>
            Trots allt finns det ju en fempartimotion som
          </note>
          <note>
            Centern också medverkat till.
          </note>
          <note>
            Herr talman! Jag yrkar bifall beträffande mom. 14
          </note>
          <note>
            till min meningsyttring om Bothniabanan. Jag undrar om inte Rune
            Thorén kunde ställa upp på det.
          </note>
          <note type="speaker">
            Anf. 119 RUNE THORÉN (c) replik:
          </note>
          <note>
            Herr talman! Jag kan lugna Bengt Hurtig genom att säga att jag
            hade med Bothniabanan, Ostkustbanan osv. Jag tänker inte yrka
            bifall till någon meningsyttring. Däremot kan jag säga att
          </note>
          <note>
            Bothniabanan fanns med redan på ett tidigt stadium när det gäller
            Centerns syn på det framtida järnvägsbyggandet i Sverige.
          </note>
          <note type="speaker">
            Anf. 120 LARS SVENSK (kds):
          </note>
          <note>
            Herr talman! För att nu bereda
          </note>
          <note>
            Socialdemokraterna möjligheten att utåt säga att vi här i kammaren
            verkligen lyssnar till oppositionens sakargument avstår jag härmed
            från att hålla mitt anförande.
          </note>
          <note type="speaker">
            Anf. 121 ARNE JANSSON (nyd):
          </note>
          <note>
            Herr talman! Acceptera Norrland som en del av
          </note>
          <note>
            Sverige! Betrakta ej Norrland som en koloni!
          </note>
          <note>
            Hela Sverige skulle leva, även Norrland, talades det förra året
            vitt och brett om. Men det var före och i samband med valet. Valpropagandan
            samt de utfästelser som gjordes om snabbtåg på
          </note>
          <note>
            Ostkustbanan är det hög tid att diskontera. Nu är det dags att
            genom aktiv handling förverkliga utbyggnaden av Ostkustbanan för
            att därmed förena Norrland med resterande del av Sverige, så att
            det blir en enhet i stället för att satsa på många, enligt min
            mening, andra ovidkommande järnvägsobjekt.
          </note>
          <note>
            Södra Norrland t.ex. ligger i dag i ''ingen mans land'' -- dvs.
            det är för nära att ta flyget till städerna där samt för långt,
            krångligt, dyrt och miljöovänligt att ta bilen.
          </note>
          <note>
            Sedan 1987 har Sundsvalls, Hudiksvalls,
          </note>
          <note>
            Söderhamns och Gävle kommuner samt länsstyrelserna i Gävleborgs
            och Västernorrlands län inom projektet SSS, Snabbtåg Sundsvall--
          </note>
          <note>
            Stockholm, arbetat för en tidigareläggning av snabbtågstrafiken
            på Ostkustbanan.
          </note>
          <note>
            En tidigareläggning och en samlad och fullständig utbyggnad av
            snabbtågstrafiken på Ostkustbanan är en infrastrukturell insats
            som på ett mycket påtagligt sätt skapar tillväxt och förbättrar
            livsbetingelserna i södra Norrland, bl.a. genom att:
          </note>
          <note>
            --näringslivet stärks genom t.ex. minskat avståndshandikapp,
          </note>
          <note>
            --de lokala arbetsmarknaderna vidgas (Gävleborgs län har i dag
            landets högsta arbetslöshet),
          </note>
          <note>
            --området blir intressant som alternativ till
          </note>
          <note>
            Mälardalsregionen,
          </note>
          <note>
            --tillgängligheten till högre utbildning ökar
          </note>
          <note>
            (Gävleborgs län har i dag landets lägsta utbildningsnivå),
          </note>
          <note>
            --miljön och trafiksäkerheten ökar och
          </note>
          <note>
            --norra stambanan kan nyttiggöra sig förbättringarna ända upp
            till Gävle.
          </note>
          <note>
            Utifrån ett kommunikationspolitiskt synsätt har riksdag och regering
            tidigare uttalat att en snabbtågssatsning på sträckan mellan Sundsvall
            och
          </note>
          <note>
            Stockholm är angelägen och ekonomiskt riktig såväl företags-
            som samhällsekonomiskt.
          </note>
          <note>
            Investeringarna samt tidigareläggningen av OKB,
          </note>
          <note>
            Ostkustbanan, beräknas kunna skapa direkt sysselsättning bestående
            av 2 300 årsarbeten under en femårsperiod. På kort sikt blir det
            minst 100
          </note>
          <note>
            årsarbetstillfällen hösten 1992, och vintern och våren 1993 skulle
            minst 600 personer få sysselsättning.
          </note>
          <note>
            Vidare ligger man beträffande investeringsplaneringen så väl
            framme att en koncentration av de tunga investeringarna, och därmed
            också de mest arbetsintensiva investeringarna, kan ske under åren
            1993 och 1994, då det allmänna arbetsläget fortfarande kan antas
            vara besvärligt.
          </note>
          <note>
            Vid ett snabbt regeringsbeslut kan arbeten för ca 1,5 miljarder
            påbörjas redan under hösten
          </note>
          <note>
            1992 -- detta utöver de arbeten som redan beslutats, finansierats
            och påbörjats.
          </note>
          <note>
            Det är verkligen att observera att de regionala intressenterna
            i Gävleborgs, Västernorrlands och
          </note>
          <note>
            Uppsala län aktivt bidrar med 166 milj.kr. i direktinvesteringar
            samt med ytterligare 130
          </note>
          <note>
            milj.kr. för följdinvesteringarna. Totalt ställer länen själva
            upp med 300 milj.kr. i fråga om denna satsning. Vilka län och
            kommuner ställer upp på ett så markant sätt? Jag ber riksdag och
            regering att noga jämföra hur de olika kommunerna samt länen ekonomiskt
            agerar beträffande infrastruktursatsningar som de själva berörs
            av.
          </note>
          <note>
            Finns det någon plats i landet som kan konkurrera här?
          </note>
          <note>
            Regering och riksdag har sedan 1987 hela tiden intensivt uppvaktats
            i detta ärende. I november
          </note>
          <note>
            1987 uppvaktades dåvarande kommunikationsminster Sven Hulterström.
            I
          </note>
          <note>
            januari 1988 skrevs motioner av samtliga politiska partier i
            ärendet. I mars 1989 uppvaktades kommunikationsminister Georg
            Andersson. I
          </note>
          <note>
            januari 1990 uppvaktades industriminster Rune
          </note>
          <note>
            Molin. 1991 samt 1992 har vid upprepade tillfällen kontakter
            tagits med kommunikationsminister
          </note>
          <note>
            Mats Odell och arbetsmarknadsminister Börje
          </note>
          <note>
            Hörnlund. Motioner har skrivits över alla partigränser. Politiska
            barriärer har överbryggts genom den enighet som råder om Ostkustbanan.
          </note>
          <note>
            Alla beslutande har trots det visat en handlingsförlamning som
            man aldrig skulle kunna tro ansvariga politiker om.
          </note>
          <note>
            Vi i Ny demokrati kan ej acceptera detta. Det gäller ju kommunikationerna
            med halva Sverige.
          </note>
          <note>
            Herr talman! Det är nu dags att genom förverkligandet av Ostkustbanan
            -- det gäller då en trafik med snabbtåg -- införliva kolonin Norrland
            med övriga Sverige.
          </note>
          <note>
            Det är nu dags att fatta ett beslut baserat på sunt förnuft.
          </note>
          <note>
            Det är nu dags att disponera avsatta medel för ett väl ekonomiskt
            underbyggt beslut om
          </note>
          <note>
            Ostkustbanan.
          </note>
          <note>
            Det är nu dags att visa de koloniala invånare som bor norr om
            Stockholm tillbörlig respekt.
          </note>
          <note>
            Det är nu dags att konstatera att man med en utbyggnad av OKB
            samtidigt löser en stor del av
          </note>
          <note>
            Gävleborgs läns arbetslöshetsproblem samt åtgärdar utbildningsnivån
            -- detta som en
          </note>
          <note>
            ''bieffekt''. Kan man tänka sig en bättre ''bieffekt''?
          </note>
          <note>
            Herr talman! Med detta yrkar jag bifall till reservation 2 i
            trafikutskottets betänkande
          </note>
          <note>
            1991/92:TU19. Detta innebär att jag yrkar bifall till yrkande
            1 i Ny demokratis motion T520. Tack för ordet!
          </note>
          <note type="speaker">
            Anf. 122 ROLF CLARKSON (m):
          </note>
          <note>
            Herr talman! Jag återkommer till debatten mellan regeringspartiernas
            representanter och
          </note>
          <note>
            Socialdemokraternas företrädare Jarl Lander.
          </note>
          <note>
            Jarl Lander ironiserade i sitt inledningsanförande över regeringskoalitionen,
            som behövde uppträda på fyra händer för att försvara utskottets
            majoritet när det gäller det här betänkandet.
          </note>
          <note>
            Jag var först bland de borgerliga talarna efter Jarl
          </note>
          <note>
            Lander. Jag sade mycket klart och tydligt att jag är utsedd av
            den beredningsgrupp som finns inom trafikutskottet att företräda
            regeringskoalitionen i fråga om detta betänkande.
          </note>
          <note>
            De andra partierna, såsom vi hade kommit överens om vid beredningen
            av ärendet, skulle presentera sina partibakgrunder till järnvägspolitiken.
          </note>
          <note>
            Så skedde också. Jag hade en rond med Jarl
          </note>
          <note>
            Lander. Vi stökade undan de frågor han ställde till mig. Men
            sedan tog Jarl Lander favören av att kunna debattera med envar
            av de efterkommande talarna.
          </note>
          <note>
            Hugo Bergdahl inledde sitt anförande med att säga att Rolf Clarkson
            företräder utskottsmajoriteten, men nu skulle han diskutera sitt
            ämnesområde.
          </note>
          <note>
            Sedan höll han en utläggning om hur han och hans parti ser på
            järnvägspolitiken i större sammanhang.
          </note>
          <note>
            Därefter ställde Jarl Lander frågor till honom.
          </note>
          <note>
            Sedan gick Rune Thorén upp och presenterade
          </note>
          <note>
            Centerns syn på järnvägspolitiken -- med särskild inriktning
            på att hela landet skall ha en tillfredsställande trafikförsörjning
            även när det gäller järnvägar. Så ställde Jarl Lander frågor till
            honom.
          </note>
          <note>
            Den som har dragit nytta av vårt mångfasetterade framträdande
            här är Jarl Lander. Han har på detta sätt fått ett otal repliker
            i ärendet. Det kan jag gratulera honom till.
          </note>
          <note>
            Jarl Lander ställde en fråga till Hugo Bergdahl som rörde bolagisering.
            Jag skall svara på den frågan.
          </note>
          <note>
            Bolagiseringen sker också på SJ:s egen begäran. SJ
          </note>
          <note>
            vill konkurrera på lika villkor med sina konkurrenter. Samtliga
            är drivna i bolagsform.
          </note>
          <note>
            Dessutom ger associationsformen aktiebolag andra möjligheter
            för SJ att agera som inte affärsverksformen ger. Affärsverket
            är ju en del av staten själv. Det här är inte så konstigt.
          </note>
          <note>
            När det då sätts ut ett datum för när det skall skapas konkurrens
            på spåret, är det ju för att SJ-ledningen i vederbörlig ordning
            skall veta vad som skall hända från ägarnas sida i den närmaste
            framtiden.
          </note>
          <note type="speaker">
            Anf. 123 JARL LANDER (s) replik:
          </note>
          <note>
            Herr talman! Jag tackar Rolf Clarkson för att det till slut kom
            ett svar på det jag efterlyste. Det var synd, Rolf Clarkson, att
            svaret inte kom inledningsvis i vårt första replikskifte. Då hade
            jag inte behövt utnyttja det otal möjligheter -- som jag tydligen
            har fått att ta repliker.
          </note>
          <note>
            Jag tycker att jag ändå har fått bekräftat, Rolf
          </note>
          <note>
            Clarkson, att fastän det ser ut som om utskottet har nått samförstånd
            i betänkande TU19, råder det ändå inte något samförstånd mellan
            de borgerliga partierna när det gäller utvecklingen av järnvägstrafiken
            i det här landet. Det har jag fått bekräftat under debatten.
          </note>
          <note>
            Jag tackar återigen Rolf Clarkson för svaret. Men svaret innebär
            inte på något sätt att vi från socialdemokratiskt håll anser att
            det är nödvändigt att redan nu hetsa fram en avreglering och bolagisering
            med ett visst datum som mål. Låt oss göra en utvärdering av hur
            det blev med SJ efter
          </note>
          <note>
            1988 års trafikpolitiska beslut.
          </note>
          <note type="speaker">
            Anf. 124 ROLF CLARKSON (m) replik:
          </note>
          <note>
            Herr talman! När Jarl Lander och övriga läser snabbprotokollet
            i morgon, kommer det att framgå för dem att Jarl Lander aldrig
            ställde den fråga till mig som han sedan ställde till Hugo Bergdahl.
            Då är det inte lätt att besvara frågan.
          </note>
          <note>
            Jarl Lander begagnade sig, tydligen medvetet, av tekniken att
            replikera på en partiföreträdare i taget.
          </note>
          <note>
            Det var inget i vare sig Hugo Bergdahls eller Rune
          </note>
          <note>
            Thoréns inlägg som stred mot den järnvägspolitiska uppfattning
            som jag och mitt parti företräder. Jag kan göra ett undantag för
            hackandet om inlandsbanan. Båda vet att Moderata samlingspartiet
            har en mer distanserad syn på inlandsbanans framtid. Både Rune
            Thorén och
          </note>
          <note>
            Hugo Bergdahl vet vad som menas med distanserad syn. Men det
            är inte i dag som den debatten skall föras. Banan ingår i bilden
            av den järnvägspolitiska inriktning som dessa båda partiföreträdare
            har. Jag gör inga invändningar mot det nu, utan det kommer vid
            ett senare tillfälle.
          </note>
          <note>
            För övrigt är Jarl Lander för första gången i dag, och jag hoppas
            för sista gången, ute i ogjort väder när det gäller hur han skall
            försvara sitt partis järnvägspolitik.
          </note>
          <note type="speaker">
            Anf. 125 JARL LANDER (s) replik:
          </note>
          <note>
            Herr talman! Jag ställde avsiktligt inte den konkreta frågan,
            Rolf Clarkson. Men jag utgick från att utskottsmajoriteten hade
            läst samtliga reservationer som är fogade till betänkandet. Där
            finns samtliga frågeställningar angående vad som skall hända med
            olika saker. Vi frågar bl.a.: ''Hur skall modellen med trafikföretaget
            SJ och infrastrukturorganet banverket utvecklas?'' Det finns ytterligare
            fem sex frågor i reservationen.
          </note>
          <note>
            Jag hävdar att jag inte skall behöva konkret ställa samma frågor
            en gång till i debatten. Jag förväntar mig naturligtvis att i
            debatten få höra sådana synpunkter som klargör varför det är så
            bråttom med att sätta ut ett datum för när avregleringen och bolagiseringen
            skall genomföras inom SJ.
          </note>
          <note type="speaker">
            Anf. 126 ROLF CLARKSON (m) replik:
          </note>
          <note>
            Herr talman! Jarl Lander försöker införa en ny debattbakgrund.
            Man skall tydligen punkt för punkt gå igenom frågorna i reservationerna
            för att sedan bemöta dem i debatten. Det är möjligt att det är
            så man skall göra. Men om man inte gör det såsom försvarare av
            majoritetsgruppen i utskottet, får oppositionsföreträdaren ställa
            de konkreta frågorna.
          </note>
          <note>
            Det här gjorde inte Jarl Lander till mig -- när han ändå hade
            blivit upplyst om när jag i mitt anförande sade att jag var utskottets
            företrädare i detta ärende.
          </note>
          <note>
            Jag skall dra en barmhärtighetens tjocka rökslinga över Jarl
            Lander. Jag önskar honom lycka till nästa gång i den tvekamp som
            kommer att uppstå mellan oss och honom.
          </note>
          <note>
            Andre vice talmannen anmälde att Jarl Lander anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 127 LARS SVENSK (kds):
          </note>
          <note>
            Herr talman! Jag begärde replik på Arne Janssons anförande, och
            jag fick ett helt anförande.
          </note>
          <note>
            Med anledning av att det framkommer att redan avsatta medel bör
            omdisponeras och användas för ostkustbanans utbyggnad -- jag känner
            också starkt för ostkustbanan -- undrar jag varifrån pengarna
            skall tas.
          </note>
          <note type="speaker">
            Anf. 128 ARNE JANSSON (nyd):
          </note>
          <note>
            Herr talman! Enligt 1988 års trafikpolitiska beslut har banverket
            och SJ fått medel att disponera.
          </note>
          <note>
            Enligt beslutet skall de disponera över dessa medel.
          </note>
          <note>
            Enligt senare beslut är det vi politiker som skall bestämma hur
            medlen skall disponeras. Jag hävdar att medlen skall omdisponeras
            till redan bestämda projekt och att ostkustbanan skall få hög
            prioritet.
          </note>
          <note type="speaker">
            Anf. 129 LARS SVENSK (kds):
          </note>
          <note>
            Herr talman! Om man skall märka ut till vilka projekt pengarna
            skall gå, skall man i rimlighetens namn tala om varifrån pengarna
            skall tas.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande finansutskottets betänkanden 1991/92:FiU24
            och FiU25 samt trafikutskottets betänkanden 1991/92:TU18 och
          </note>
          <note>
            TU19.
          </note>
          <note>
            Finansutskottets betänkande FiU24
          </note>
          <note>
            Utskottets hemställan bifölls.
          </note>
          <note>
            Finansutskottets betänkande FiU25
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU18
          </note>
          <note>
            Mom. 2 (ensamrätt för postverket till brevbefordran)
          </note>
          <note>
            Utskottets hemställan bifölls med 162 röster mot
          </note>
          <note>
            128 för reservation 1 av Håkan Strömberg m.fl.
          </note>
          <note>
            Mom. 3 (ändrad associationsform för postverket)
          </note>
          <note>
            Utskottets hemställan bifölls med 160 röster mot
          </note>
          <note>
            130 för reservation 2 av Håkan Strömberg m.fl.
          </note>
          <note>
            Mom. 7 (rikstäckande betalnings- och kassaservice)
          </note>
          <note>
            Först biträddes reservation 3 av Håkan Strömberg m.fl. med 128
            röster mot 13 för meningsyttringen av Bengt Hurtig i motsvarande
            del. 150 ledamöter avstod från att rösta.
          </note>
          <note>
            Härefter bifölls utskottets hemställan med 164
          </note>
          <note>
            röster mot 117 för reservation 3 av Håkan
          </note>
          <note>
            Strömberg m.fl. 12 ledamöter avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls
          </note>
          <note>
            Trafikutskottets betänkande TU19
          </note>
          <note>
            Mom. 1 (investeringsplaneringens inriktning)
          </note>
          <note>
            Utskottets hemställan bifölls med 279 röster mot 13
          </note>
          <note>
            för meningsyttringen av Bengt Hurtig i motsvarande del.
          </note>
          <note>
            Mom. 2 (tidigareläggning av snabbtågstrafiken)
          </note>
          <note>
            Utskottets hemställan bifölls med 271 röster mot 21
          </note>
          <note>
            för reservation 1 av Kenneth Attefors.
          </note>
          <note>
            Mom. 3 (planeringsram för baninvesteringar och banunderhåll)
          </note>
          <note>
            Utskottets hemställan bifölls med 280 röster mot 13
          </note>
          <note>
            för meningsyttringen av Bengt Hurtig i motsvarande del.
          </note>
          <note>
            Mom. 13 (ostkustbanan)
          </note>
          <note>
            Utskottets hemställan bifölls med 269 röster mot 22
          </note>
          <note>
            för reservation 2 av Kenneth Attefors.
          </note>
          <note>
            Mom. 14 (Botniabanan)
          </note>
          <note>
            Utskottets hemställan bifölls med 272 röster mot 18
          </note>
          <note>
            för meningsyttringen av Bengt Hurtig i motsvarande del. 3 ledamöter
            avstod från att rösta.
          </note>
          <note>
            Mom. 16 (bolagisering av SJ)
          </note>
          <note>
            Utskottets hemställan bifölls med 164 röster mot
          </note>
          <note>
            128 för reservation 3 av Sven-Gösta Signell m.fl. 1
          </note>
          <note>
            ledamot avstod från att rösta.
          </note>
          <note>
            Mom. 25 (omaxlingsterminal i Haparanda)
          </note>
          <note>
            Utskottets hemställan bifölls med 276 röster mot 15
          </note>
          <note>
            för meningsyttringen av Bengt Hurtig i motsvarande del. 1 ledamot
            avstod från att rösta.
          </note>
          <note>
            Mom. 27 (utbildning av signaltekniker)
          </note>
          <note>
            Utskottets hemställan -- som ställdes mot reservation 5 av Kenneth
            Attefors -- bifölls med acklamation.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Beslut om samlad votering
          </note>
          <note>
            Beträffande de på föredragningslistan närmast upptagna ärendena,
            jordbruksutskottets betänkanden JoU17, JoU19 och JoU21, beslöt
            kammaren på förslag av andre vice talmannen att de fick företas
            till avgörande i ett sammanhang sedan debatten i dessa ärenden
            avslutats.
          </note>
          <note>
            10 § Avfallsfrågor
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1991/92:JoU17 Avfallsfrågor.
          </note>
          <note type="speaker">
            Anf. 130 INGA-BRITT JOHANSSON (s):
          </note>
          <note>
            Herr talman! Regeringens senfärdighet när det gäller miljöfrågorna
            är anmärkningsvärd. I
          </note>
          <note>
            samband med 1990 års budgetproposition antog riksdagen en strategi
            för minskade avfallsvolymer, ett mindre farligt avfall och en
            förbättrad behandling av det avfall som uppkommer. Det var meningen
            att man sedan steg för steg skulle utveckla strategin.
          </note>
          <note>
            I samband med budgetpropositionen annonserade regeringen att
            den avsåg att tillsätta en arbetsgrupp för att klarlägga effekterna
            av en införd avfallsskatt. I propositionslistan för våren fanns
            en proposition om förpackningar med.
          </note>
          <note>
            Det har inte blivit något av detta ännu.
          </note>
          <note>
            Förpackningspropositionen är nerlagd i långbänken, och i kompletteringspropositionen
            uttalar man återigen att det bör tillsättas en arbetsgrupp för
            att klarlägga effekterna av en avfallsskatt. Det ryktas t.o.m.
            att de miljöfrågor som ingår i EES-avtalet inte kommer att behandlas
            samtidigt med avtalet i övrigt, utan att de kommer att skjutas
            till en särskild proposition som skall komma till hösten. Jag
            förutsätter att det bara är rykten.
          </note>
          <note>
            Den tidsplan för en avfallsproposition som gäller just nu, är
            att regeringen skall fatta beslut före årsskiftet. Det medför
            att vi här i riksdagen kan fatta beslut tidigast nästa vår.
          </note>
          <note>
            Kommunerna, industrin och inte minst de enskilda medborgarna
            väntar otåligt på att det skall hända någonting. Det skall i princip
            inte finnas osorterat avfall efter utgången av 1993. Men eftersom
            den här regeringen inte har förmåga att få fram nödvändiga beslutsunderlag,
            kommer det att bli omöjligt att nå den målsättningen.
          </note>
          <note>
            En stor del av avfallet består av förpackningar.
          </note>
          <note>
            Därför är det viktigt att få fram åtgärder för att minska förpackningshysterin,
            att få fler och bättre återanvändnings- och återvinningssystem
            och att öka industrins och handelns ansvar i dessa frågor.
          </note>
          <note>
            Utöver Tyskland har nu även Frankrike fattat beslut om en sådan
            lag. Svenskt näringsliv måste rimligtvis få veta vilket system
            som kommer att gälla i Sverige.
          </note>
          <note>
            En fråga som särskilt engagerar allmänheten är den om dryckesförpackningar.
            Jag har fått mängder med brev från människor som retar sig på
            ciderflaskorna. Man anser att de borde kunna vara returflaskor.
          </note>
          <note>
            Vi socialdemokrater anser att de resurssnåla system som finns
            eller som etableras måste vårdas på ett sådant sätt att deras
            andel ökar. Vi förutsätter också att regeringen i beslut i enskilda
            ärenden ger förtur för system som hushållar med resurser och som
            kan gå in i det naturliga kretsloppet.
          </note>
          <note>
            En allvarlig fråga som har diskuterats den senaste tiden gäller
            allt avfall som innehåller freon och som ligger helt oskyddat
            på soptippar runt om i landet.
          </note>
          <note>
            Mängden av sådant avfall växer för varje dag.
          </note>
          <note>
            Ozonlagret runt jorden är allvarligt skadat. I våras var det
            nära att även vi fick ett s.k. hål i ozonlagret över norra Europa.
            I år kom vi undan med blotta förskräckelsen, men enligt de forskare
            som finns på
          </note>
          <note>
            Esrange är risken ännu större nästa vår och året därpå och året
            därpå igen. Då kan man inte vänta och hela tiden tala om att man
            bör tillsätta en arbetsgrupp, man måste handla. Men de vet kanske
            inte på miljödepartementet hur allvarligt läget är.
          </note>
          <note>
            Olof Johansson visste ju inte, när han blev tillfrågad i radion,
            att man fortfarande använder i stort sett lika mycket freonhaltigt
            material i kyl- och frysskåp.
          </note>
          <note>
            Vi är eniga i utskottet om behovet av åtgärder på avfallssidan.
            Men det finns en viktig principiell skillnad. Utskottsmajoriteten
            tror att tidsplanen som står i kompletteringspropositionen kommer
            att gälla den här gången, även om inte den som stod i budgetpropositionen
            gällde. Vi är inte så säkra på det, med de erfarenheter vi har
            fått under våren.
          </note>
          <note>
            Därför vill vi ha ett tillkännagivande till regeringen.
          </note>
          <note>
            Jag yrkar bifall till reservation nr 1.
          </note>
          <note>
            Jag vill också yrka bifall till reservation nr 3.
          </note>
          <note>
            Arbetet med förpackningsdirektiv och andra miljödirektiv pågår
            för fullt inom EG. Ett par länder är motsträviga. Vi anser att
            det är viktigt att även Sveriges synpunkter kommer med i diskussionen.
            Vi föreslår därför ett tillkännagivande till regeringen om att
            den aktivt agerar för att EG:s direktiv präglas av ett totalt
            synsätt på resurser och miljöhushållning.
          </note>
          <note>
            Herr talman! Sverige har tyvärr tappat tempo i miljöfrågorna.
            Det är beklagligt. Det ser tyvärr inte ut som om Sverige kommer
            att behålla den tätplats som vi har haft i många avseenden.
          </note>
          <note>
            Våra ungdomar anser att miljöfrågorna är våra absolut viktigaste
            frågor. Deras syn på politiker och politiska lösningar blir mer
            negativ för varje dag som nya miljölarm kommer utan att de ser
            några som helst förslag till lösningar. Därför måste aktiviteten
            ökas igen. Därför hoppas jag också att de ledamöter i riksdagen
            som har ett miljömedvetande röstar på vår reservation 1.
          </note>
          <note>
            Därmed kan vi förvissa oss om att regeringen kommer med de förslag
            som är så angelägna nu.
          </note>
          <note>
            Majoriteten för det här förslaget har ju varierat i utskottet,
            så det kanske finns möjlighet att vrida den rätt igen.
          </note>
          <note type="speaker">
            Anf. 131 MAX MONTALVO (nyd):
          </note>
          <note>
            Herr talman! Vi har i motion Jo629 pekat på möjligheten att genom
            en temporär höjning av skrotningspremien till 5 000 kr. på ett
            snabbt och kraftfullt sätt minska miljöstörningarna från personbilstrafiken.
            Det är viktigt att visa allmänheten att miljöavgiften på bensin
            också går till kraftfulla åtgärder inom bilismen och inte försvinner
            in i statsbudgeten till andra ändamål.
          </note>
          <note>
            I utskottets motivering för avslag talas det om att med en höjning
            från 500 till 1 500 kr. har man fått en fördubbling av utskrotningsgraden.
            Med dessa fakta i bakhuvudet är det svårt att förstå den passivitet
            som visas Ny demokratis motion. Just därför att det är en temporär
            och kraftfull åtgärd som föreslås är vi övertygade om att åtskilliga
            skulle passa på tillfället.
          </note>
          <note>
            Vi vill ha ett enkelt system att använda. Därför har vi tänkt
            att bilhandlarna skulle ta hand om bilarna och sedan åläggas att
            skrota dem direkt. På så vis slipper vi en hel del administration
            hos myndigheter.
          </note>
          <note>
            Vi i Ny demokrati vill ha mer raka rör mellan vad bilisterna
            i dag betalar in till statskassan och vad bilisterna får nytta
            av. Vår motion ligger väl i linje med detta. Bilismens miljöskatter
            skulle användas för att minska bilismens nedskräpning av miljön.
          </note>
          <note>
            Därmed yrkar jag bifall till reservation 3.
          </note>
          <note>
            Anf. 132 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! För att det inte skall uppstå något missförstånd:
            Jag stödjer naturligtvis inte Ny demokratis reservation nr 3,
            utan det är i stället reservation 4 som jag yrkar bifall till.
          </note>
          <note type="speaker">
            Anf. 133 PATRIK NORINDER (m):
          </note>
          <note>
            Herr talman! Jordbruksutskottets betänkande handlar om avfallsfrågor.
            Det är ett ämne som kan associeras med illaluktande och rykande
            soptippar, och så såg det kanske ut för något tjugotal år sedan,
            då soporna tömdes och brändes på tipparna. I dag är dock situationen
            annorlunda.
          </note>
          <note>
            Utvecklingen inom avfallshanteringen har radikalt förändrats.
            Kommunalpolitiker, oberoende av partibehörighet, och kommunala
            tjänstemän engagerar sig i ett målmedvetet arbete med att utveckla
            de gamla soptipparna till moderna deponier. Genom att kommunerna
            har möjlighet att differentiera avfallstaxorna kan nu återvinning,
            återanvändning och annan miljövänlig avfallshantering stimuleras.
          </note>
          <note>
            När nya deponier planeras, tas senaste kunskap i anspråk, och
            sortering av avfallet är en självklarhet. Brännbara fraktioner
            kan komma till användning i värmeverk, där dioxinutsläpp, som
            tidigare var ett problem, nu kan bemästras. Vissa kommuner utnyttjar
            deponigas som värmekälla.
          </note>
          <note>
            Naturvårdsverket följer utvecklingen och rapporterar till regeringen.
          </note>
          <note>
            Även om vi i Sverige ligger väl framme vad gäller avfallsfrågorna,
            finns det naturligtvis ingen anledning att stanna upp på detta
            viktiga miljöområde. Miljöministerns initiativ att tillsätta en
            arbetsgrupp för att ytterligare se över möjligheten att öka återanvändning
            och återvinning, finna lösningar för att stimulera till källsortering
            och ytterligare miljöanpassa avfallsbehandlingen måste därför
            ses med största tillfredsställelse. Den gruppen skall arbeta mycket
            skyndsamt, så att miljöministern kan ta ställning till eventuella
            förslag före årsskiftet.
          </note>
          <note>
            En annan utredning som redan lagt sitt förslag är förpackningsutredningen.
            Dess utgångspunkt har varit att föreslå regler som överensstämmer
            med de krav och mål som formuleras inom EG. I höstas var målsättningen
            att en proposition skulle föreläggas riksdagen under våren 1992.
            Ännu har EG-
          </note>
          <note>
            konventionen inte kommit med något förslag, varför det är naturligt
            att en proposition kan läggas fram tidigast under hösten. Innehållet
            i denna får vi anledning att diskutera senare. Vi har då även
            mer erfarenhet av det tyska DUAL-systemet.
          </note>
          <note>
            Herr talman! Bland de motioner som behandlas i betänkandet finns
            en som är undertecknad av Ian
          </note>
          <note>
            Wachtmeister m.fl., Ny demokrati, som gjorde att jag höjde på
            ett ögonbryn. Ny demokrati yrkar att riksdagen skall begära förslag
            till lag om obligatorisk sopsortering i hushåll, inom den offentliga
            sektorn och i näringslivet.
          </note>
          <note>
            Det anmärkningsvärda är att Ny demokrati gick till val på att
            minska byråkrati och krångel. Här slår man till med ett förslag
            om lagstiftning om obligatorisk sopsortering. Då motionen inte
            anger något om hur det skall gå till och inte vilka sanktioner
            som skall tillgripas mot den som överträder lagen, vore det mycket
            intressant att höra Ny demokrati tala om hur man har tänkt det.
          </note>
          <note>
            Skall det inrättas särskilda soppoliser som skall upprätthålla
            lag och ordning? Industrin är nog också mycket nyfiken på hur
            den lagstiftning skall se ut som reglerar industrins sopsortering.
          </note>
          <note>
            Herr talman! De miljöproblem som berör avfallsområdet är viktiga
            frågor. Regeringen har en glädjande hög ambitionsnivå på miljöområdet.
            Det vore därför olyckligt om förslag forcerades fram, som Socialdemokraterna
            vill. Sverige har en annan infrastruktur och befolkningstäthet
            än andra länder inom EG. Det finns därför all anledning att med
            bibehållen hög ambitionsnivå vidareutveckla det svenska systemet
            och anpassa det till EG:s kommande direktiv.
          </note>
          <note>
            Max Montalvo talade om att Ny demokrati vill ha bilskrotningsavgiften
            höjd till 5 000 kr. Vi har nyligen höjt den -- det var fyra månader
            sedan --
          </note>
          <note>
            och det har visat sig vara bra. Det framgår av statistiken att
            bilskrotningen fortsätter. Jag finner ingen anledning att gå vidare
            med Ny demokratis förslag.
          </note>
          <note>
            Med detta, herr talman, vill jag yrka bifall till jordbruksutskottets
            hemställan i betänkandet Jo17.
          </note>
          <note>
            Anf. 134 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Som jag sade i mitt inledningsanförande, talade
            miljöministern redan i budgetpropositionen om att han skulle tillsätta
            den omtalade arbetsgruppen. Vi är nu framme i maj månad, och det
            har kommit en kompletteringsproposition där det står att arbetsgruppen
            bör tillsättas. Man har alltså på fyra månader inte klarat av
            om man skall eller bör tillsätta den.
          </note>
          <note>
            Hade den gruppen kommit i gång som det var tänkt från början,
            i januari månad -- kanske hade den kunnat tillsättas ännu tidigare
            --, hade vi inte behövt ha den här debatten. Då hade det inte
            funnits skäl för något tillkännagivande, men nu finns det anledning
            att göra ett sådant.
          </note>
          <note>
            Vi måste vänta på EG-direktiven, säger Patrik
          </note>
          <note>
            Norinder. Varför måste vi vänta på EG-direktiven, när EG:s egna
            medlemmar inte väntar på dem? Det finns länder i EG som anser
            att exempelvis Portugal bromsar utvecklingen. Frankrike, som från
            början hade tänkt fatta beslut för ett par månader sedan, fattade
            sitt beslut i förra veckan. Nederländerna kommer att fatta beslut
            när som helst.
          </note>
          <note>
            Man bryr sig alltså inte om att vänta på EG-
          </note>
          <note>
            direktiven, därför att man inser hur viktigt det är att snabbt
            få fart på arbetet med avfallsfrågorna. Det är minst lika viktigt
            för oss i Sverige. Alla vet ändå ungefär hur EG-direktiven kommer
            att se ut. Det blir minimiregler, och vi kan lägga oss på en högre
            nivå som vi tycker är lämplig för svensk del.
          </note>
          <note type="speaker">
            Anf. 135 PATRIK NORINDER (m) replik:
          </note>
          <note>
            Herr talman! Att vänta på EG-direktiven måste vara en mycket
            klok åtgärd. Som jag sade i mitt inledningsanförande, har vi andra
            förutsättningar i
          </note>
          <note>
            Sverige. Vi har inte den befolkningstäthet som man har i Tyskland,
            vi har andra transportavstånd och vi har en väl utbyggd avfallshantering
            här.
          </note>
          <note>
            Jag är övertygad om att det vore olyckligt om vi forcerade fram
            någon ny lagstiftning på det här området nu. Vi har tid på oss,
            Inga-Britt
          </note>
          <note>
            Johansson. Det finns ingen anledning att gå snabbare fram. Förslag
            kommer under hösten. Det finns heller ingen möjlighet att tekniskt
            få fram nya förslag på den här korta tiden. Som jag ser det, är
            det inte någon panik än.
          </note>
          <note>
            Anf. 136 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Att vi har helt olika uppfattning i frågan om det
            brådskar eller inte är helt klart. Jag och andra miljömedvetna
            människor i det här landet inser att det även för svensk del är
            bråttom att komma till skott när det gäller avfallsfrågorna.
          </note>
          <note>
            Riksdagen har fattat ett beslut om att det inte skall finnas
            något osorterat avfall vid utgången av 1993, och det är viktigt
            att arbetet kommer i gång, bl.a.
          </note>
          <note>
            på förpackningssidan.
          </note>
          <note>
            Jag nämnde också den debatt som ägde rum i massmedia så sent
            som förra veckan om freonhaltiga material som nu läggs helt oskyddat
            på soptippar ute i landet. Sådana material luktar inte illa, men
            det förekommer faktiskt att de brinner.
          </note>
          <note>
            Även dagens deponier självantänder med jämna mellanrum.
          </note>
          <note type="speaker">
            Anf. 137 PATRIK NORINDER (m) replik:
          </note>
          <note>
            Herr talman! Jag vet inte hur Inga-Britt Johanssson har tänkt
            sig att regeringen skall komma med förslag under sommarmånaderna,
            när EG ännu inte har lagt fram sina direktiv. Det är en självklarhet
            att vi måste anpassa oss till EG-
          </note>
          <note>
            direktiven.
          </note>
          <note>
            Miljödepartementet har sagt att förslag kommer under hösten,
            och Socialdemokraterna borde kunna nöja sig med det. Att forcera
            fram någonting utan att veta vilka regler som gäller i EG skulle
            vara mycket olyckligt.
          </note>
          <note>
            Andre vice talmannen anmälde att Inga-Britt
          </note>
          <note>
            Johansson anhållit att till protokollet få antecknat att hon
            inte ägde rätt till ytterligare replik.
          </note>
          <note type="speaker">
            Anf. 138 MAX MONTALVO (nyd) replik:
          </note>
          <note>
            Herr talman! Här, Patrik Norinder, ser man dilemmat med att jordbruksutskottet
            har hand om frågor om bilar. Insikten är tydligen dålig om att
            det finns bilar som kostar runt 4 000 eller 5 000 kronor.
          </note>
          <note>
            Det var 15 år sedan det rullade omkring 1 500-
          </note>
          <note>
            kronorsbilar.
          </note>
          <note>
            Man måste sätta in frågan i ett verklighetsperspektiv och tänka
            på vilka bilar det är man skulle vilja ha bort. Den ökning av
            bilskrotningen som skett är bara marginell. Syftet med motionen
            är alltså att bilar som kostar runt
          </note>
          <note>
            5 000 kronor skulle lämnas till skrotning. Man skulle få bort
            en hel del miljöstörande fordon i och med att ägarna förstår budskapet.
          </note>
          <note type="speaker">
            Anf. 139 PATRIK NORINDER (m) replik:
          </note>
          <note>
            Herr talman! Det har ju visat sig att antalet bilar som skrotas
            har ökat. Det finns alltså ingen anledning att i det här läget
            införa nya regler. Vi får väl avvakta och se vad som händer, men
            i dagens läge finns det inte skäl för att ändra reglerna.
          </note>
          <note type="speaker">
            Anf. 140 LENNART DALÉUS (c):
          </note>
          <note>
            Herr talman! Det är alltid lika intressant att lyssna till Inga-Britt
            Johanssons historieskrivning över hur miljöfrågorna har hanterats
            i Sverige. Det verkar som om det politiska arbetet på miljöområdet
            under 1900-talet består av svarta hål under borgerliga regeringar,
            medan socialdemokratins tid i regeringsställning har kännetecknats
            av snabba och handfasta tag i alla miljöfrågor, inkl.
          </note>
          <note>
            avfallshanteringen. Så är det ju inte, och det vet
          </note>
          <note>
            Inga-Britt Johansson också.
          </note>
          <note>
            I själva verket kan man knappast beskylla
          </note>
          <note>
            Socialdemokraterna för att direkt ha sprungit benen av sig under
            regeringsinnehavet för att komma till rätta med avfallsproblemen.
            Det låter på Inga-Britt Johansson som om detta är ett nytt problem,
            som vi upptäckte någon gång i början av januari, att avfallet
            stökar till det i miljön, och nu måste vi snabbt göra något åt
            det. Sedan sägs att miljöministern inte är snabbt framme med sina
            förslag.
          </note>
          <note>
            Sanningen är den att vi har känt till att vi har ett avfallsproblem
            i det moderna samhället under en mycket lång följd av år. Man
            skulle naturligtvis ha efterlyst åtgärder tidigare, kanske från
            många håll.
          </note>
          <note>
            Jag kan än en gång påpeka för Inga-Britt Johansson att vi från
            Centerns sida så sent som i början av 80-
          </note>
          <note>
            talet i flera olika utredningar talade om ekonomiska styrmedel
            som ett kraftfullt instrument för att komma till rätta med bl.a.
            avfallsfrågorna.
          </note>
          <note>
            Då reserverade sig Socialdemokraterna systematiskt mot den användningen
            av detta kraftfulla instrument.
          </note>
          <note>
            Herr talman! Sakfrågan går ut på att vi har ett mycket stort
            och växande avfallsproblem. Det innefattar flera delproblem.
          </note>
          <note>
            För det första har vi ett resursproblem. Delar av avfallet uppstår
            genom att vi förbrukar ändliga råvaror. Detta är i sig ett problem,
            särskilt när vi använder dessa resurser till felaktiga, onödiga,
            dumma förpackningar, engångsmaterial och liknande. För att komma
            till rätta med den delen av avfallsproblemen måste vi arbeta med
            ekonomiska styrmedel, med krav på återvinning och ställa dem mot
            en misshushållning med resurser.
          </note>
          <note>
            Det andra delproblemet är helt enkelt skräpproblemet -- avfall
            på villovägar skräpar ner på olika sätt, i naturen och på andra
            ställen. Här är det information, pantsystem och andra instrument
            som kan och bör utnyttjas för att komma till rätta med den delen.
          </note>
          <note>
            För det tredje har vi ett volymproblem.
          </note>
          <note>
            Avfallsvolymen är så stor att det i sig leder till svårigheter.
            Platser för avfallslagring är en knapp tillgång, i den mån man
            skall diskutera på det sättet. Det ställer i sig nya krav på instrument
            och åtgärder.
          </note>
          <note>
            Herr talman! Det fjärde delproblemet är kemiproblemet. Det finns
            avfall som sprider föroreningar till mark, vatten och luft.
          </note>
          <note>
            För oss är det nödvändigt att nu ta ett sammantaget grepp på
            denna fråga. Det är något av en marginaldebatt när man talar om
            att ifall ett regeringsförslag läggs fram några månader förr eller
            senare. Det intressanta måste ändå vara att vi tar ett helhetsgrepp
            och på ett riktigt och effektivt sätt kan passa in de pusselbitar
            vi behöver i avfallsfrågan. Dit räknas t.ex. erfarenheterna av
            den grundliga diskussionen om det miljöfarliga avfallet, som nu
            kommer att redovisas för regeringen om bara några dagar i form
            av en enmansutredning. Där förs resonemang och diskussioner kring
            avfallsproblemen som vi kan dra nytta av i ett regeringsförslag.
          </note>
          <note>
            Vi har en ofullgången diskussion om vad vårt närmande till EG
            innebär. Det finns flera andra pusselbitar som vi kan utnyttja,
            tillsammans med de utredningar som ligger färdiga. Regeringen,
            och särskilt miljöministern, vill att denna fråga skall få en
            sammanhållen lösning. Detta kan utvecklas till att bli en fråga
            som inte bara handlar om avfall.
          </note>
          <note>
            Kalla det gärna en kretsloppsfråga. Det gäller att få in alla
            dessa delmoment: de positiva, dvs. hur resurserna skall utnyttjas
            på ett konstruktivt sätt, och de litet mer defensiva, dvs. hur
            vi skall ta hand om det avfall som uppstår.
          </note>
          <note>
            Låt regeringen sätta in detta i en ordentlig kretsloppsproposition
            och återkomma till riksdagen under hösten, mot slutet av detta
            år, som man har sagt. Det Inga-Britt Johansson kan hjälpa till
            med är att se till att de konkreta förslag som finns där också
            går igenom i riksdagen.
          </note>
          <note>
            Anf. 141 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Det är intressant att höra skillnaden mellan Patrik
            Norinder och Lennart Daléus. Patrik
          </note>
          <note>
            Norinder såg inte de stora problem som Centern faktiskt ser,
            och som vi ser. Men om Centern nu har fört fram dessa frågor sedan
            början av 80-talet, som
          </note>
          <note>
            Lennart Daléus säger, är det väl ännu konstigare att miljöministern,
            som ju är centerpartist, inte sedan oktober har lyckats tillsätta
            den arbetsgrupp som han anser bör eller skall jobba igenom dessa
            frågor.
          </note>
          <note>
            Eller är den tillsatt nu, sedan kompletteringspropositionen lades
            fram? För varje månad försvinner tid för oss.
          </note>
          <note>
            Dessutom säger Lennart Daléus att det kommer ett förslag till
            riksdagen under hösten. Men i kompletteringspropositionen står
            det att regeringen skall fatta sitt beslut före årsskiftet. Då
            hinner inte propositionen till riksdagen under hösten. Då kommer
            den efter jul. Det är fråga om en annan tidsbild. Jag vet inte
            vilket som är rätt.
          </note>
          <note>
            Men Lennart Daléus, som delvis finns i departementet, vet det
            förmodligen. Vi är otåliga för att inte förslagen kommer.
          </note>
          <note type="speaker">
            Anf. 142 LENNART DALÉUS (c) replik:
          </note>
          <note>
            Herr talman! Jag tror inte att man skall haka upp sig för mycket
            på detta med arbetsgruppen. Den är säkert ett viktigt och vitalt
            moment i arbetet med att ta fram ett regeringsförslag som rymmer
            ett helhetsgrepp på avfallsområdet. Det är inte Inga-
          </note>
          <note>
            Britt Johansson obekant att de åsikter vi systematiskt har fört
            fram på miljöområdet under en lång följd av år nu skall passas
            in i en regering, där vi delar regeringsansvaret med flera partier.
          </note>
          <note>
            Naturligtvis kräver det en diskussion. Det är inte så att vi
            överför precis alla våra ambitioner och förslag till åtgärder
            direkt från Centerns partiprogram till regeringsarbetet. Det kräver
            en viss diskussion.
          </note>
          <note>
            Det angelägna kan ändå inte vara att skynda på för att vinna
            några månader. Det angelägna måste också för Inga-Britt Johansson
            och andra miljömedvetna personer vara att det förslag som kommer
            är sammanhållet, hållbart och stabilt. Jag hoppas att man kan
            komma med ett sådant förslag skyndsamt till riksdagen, där detta
            helhetsgrepp tas. Jag kan faktiskt inte ha någon exakt uppfattning
            om ifall regeringen fattar beslut under hösten eller före nyår,
            och förslaget kommer i början av nästa år. Regeringens ambition
            är att ta fram ett sammanhållet paket, där den positiva användningen
            av resurserna och avfallsfrågorna ingår i ett kretsloppstänkande.
            Det borde också tillgodose den miljöambition som Inga-Britt
          </note>
          <note>
            Johansson lägger i dagen.
          </note>
          <note>
            Anf. 143 INGA-BRITT JOHANSSON (s)
          </note>
          <note>
            replik:
          </note>
          <note>
            Herr talman! Lennart Daléus tog själv upp pudelns kärna. Kanske
            har Centern fel samarbetspartner för att komma någonstans i miljöfrågorna.
            Det kanske hade varit lättare att lägga fram ett förslag tillsammans
            med Socialdemokraterna, för att komma någonvart. Jag är rädd för
            att det förslag som någon gång kommer, när det nu blir, kommer
            att vara så urvattnat och sammanjämkat efter det att Moderaterna
            har lagt sitt veto på de flesta områden. Det kommer inte att vara
            mycket med det. Det kommer att dra ut ännu längre på tiden innan
            vi får någonting vettigt uträttat när det gäller avfallshanteringen.
          </note>
          <note type="speaker">
            Anf. 144 LENNART DALÉUS (c) replik:
          </note>
          <note>
            Herr talman! Inga-Britt Johansson snuddar vid miljöarbetet i
            stort i regeringen. Vi är nöjda i
          </note>
          <note>
            Centern med det sätt på vilket vi har lyckats få miljöfrågorna
            att genomsyra alla samhällssektorer i regeringsarbetet. Det är
            det som ger de verkliga resultaten.
          </note>
          <note>
            Den tid är förbi då man kunde lägga det totala miljöansvaret
            på ett departement eller en departementschef. Detta arbete har
            lyckats. Det hänger väl samman med hela avfallsfrågan. Det gäller
            att få hela samhället att fungera som ett kretsloppssamhälle.
            Den ambitionen har lyckats.
          </note>
          <note>
            Den ambitionen kommer vi att ha i fortsättningen också. Därför
            tycker vi att det är bra att lyckas också med de samarbetspartner
            vi har i regeringen nu.
          </note>
          <note>
            Vi har ibland lyckats även i frågor där vi har diskuterat med
            Socialdemokraterna. Då har det snarare varit trots Socialdemokraterna
            och inte på grund av Socialdemokraterna.
          </note>
          <note type="speaker">
            Anf. 145 ANNIKA ÅHNBERG (v):
          </note>
          <note>
            Herr talman! Så har vi då åter fått en sådan här mycket stimulerande
            debatt som består i att företrädare för den nuvarande regeringen
            och företrädare för den gamla regeringen träter med varandra om
            vem som har gjort mest eller minst på det område som för tillfället
            debatteras. Jag måste säga att jag tycker att den här sortens
            diskussioner är mycket litet konstruktiva. Det är inte enbart
            ett uttryck för något slags sura-rönnbär-syndrom hos en företrädare
            för ett parti som hittills bara har prövat på den ena av de här
            två positionerna. Det är min djupt kända uppfattning att detta
            inte är konstruktivt.
          </note>
          <note>
            Det här är ett område där vi faktiskt ganska förutsättningslöst
            skulle behöva diskutera själva kärnfrågan med varandra. Den är
            svår, och den är mycket principiell. Vi har nu insett att någon
            sorts totalplanering från samhällets sida inte är möjlig på det
            här området. Vi har insett att marknadens mekanismer inte själva
            klarar av att hantera den här typen av frågor så att resultatet
            blir bäst för miljön och för kommande generationer. Hur skall
            vi då åstadkomma den lämpliga avvägningen som bidrar till att
            vi får ett system som hushållar med råvaror och energi och är
            bra för miljön, men som inte tar död på det som vi kan tycka är
            bra med marknadsmekanismerna? De ger utrymme för nytänkande och
            kreativitet.
          </note>
          <note>
            Jag skulle vilja ta ett konkret exempel som jag tycker är mycket
            typiskt för det här problemet. Det gäller systemet med returflaskor,
            PET-flaskor.
          </note>
          <note>
            Investeringar i återtagningssystemet -- med t.ex.
          </note>
          <note>
            diskmaskiner -- är oerhört kostsamma att det inte kommer att
            bli möjligt att inom en överskådlig framtid hitta ännu bättre
            och nyare system. Man skulle kunna tänka sig att man konstruerade
            en ny sorts plast tillverkad av jordbruksprodukter, en bioplast.
            Denna skulle kunna ge oss ett ännu bättre system. Har man en gång
            investerat i ett system som kostar många hundra miljoner är risken
            mycket stor att man för lång tid framåt lägger en död hand över
            nytänkandet på det här området.
          </note>
          <note>
            Detta är ett problem som vi har och som gör att det här är ett
            mycket komplicerat och svårt område.
          </note>
          <note>
            Jag tycker att vi egentligen skulle ägna oss åt den här typen
            av diskussion utan att låtsas att vi, var och en på sitt håll,
            är så övertygade om att vi redan vet allting. Sanningen är att
            vi faktiskt inte gör det, utan att vi trevar oss fram. Nog om
            detta.
          </note>
          <note>
            Jag kan naturligtvis ändå instämma i att jag tycker att det går
            mycket sakta för den nya regeringen att åstadkomma någonting på
            det här området. I det här betänkandet behandlas motioner från
            allmänna motionstiden. Det finns inte en enda motion från
          </note>
          <note>
            Vänsterpartiet. Det beror på att vi godtroget nog utgick från
            att det som sades i regeringsförklaringen -- och som vi trodde
            var en regeringsförklaring för det här året -- skulle inträffa,
            nämligen att man skulle komma med en proposition på det här området.
            Vi tyckte då att det var bättre att skriva motioner utifrån regeringens
            konkreta förslag än att göra det under allmänna motionstiden.
            Därför har vi inga motioner här.
          </note>
          <note>
            Vi kan med stor besvikelse konstatera att det inte blev någon
            sådan propostion från regeringens sida.
          </note>
          <note>
            Det är mycket beklagligt, eftersom vi -- vilket har sagts tidigare
            i debatten -- tappar tempo. Men det är inte bara fråga om att
            Sverige tappar tempo, som ett land som är känt för att ha ambitioner
            på miljöområdet. Många företag tappar tempo. De vet nu kanske
            inte hur de skall investera. Vad skall de satsa på inför framtiden?
            Vilken typ av förpackningar och system skall de satsa på? Man
            hämmar och dämpar investeringar från företagens sida. De måste
            ligga lågt och vänta och se vilka krav och regler samhället kommer
            att sätta upp. Det här har stor betydelse för många företag som
            t.ex.
          </note>
          <note>
            exporterar till länder i Europa där man har hunnit mycket längre
            på det här området. Tyskland har nämnts här. Man får problem med
            att hantera en situation där det gäller helt olika regler i olika
            länder. Det är mycket beklagligt att man inte ens har kommit längre
            med den principiella diskussionen.
          </note>
          <note>
            När vi diskuterade den stora miljöpolitiska propositionen var
            ambitionerna mycket höga på just avfallsområdet. Vi hade redan
            tidigare beslutat att vid utgången av 1993 skulle vi inte längre
            förbränna osorterat avfall. Allt avfall som går till slutbehandling
            skall fr.o.m. 1994 vara sorterat. Det är inte så lång tid kvar
            tills dess. Det är väldigt svårt att föreställa sig att olika
            aktörer runt om i landet skall kunna leva upp till de höga ambitionerna
            i det här mycket korta tidsperspektivet.
          </note>
          <note>
            Det är beklagligt med det passiva förhållningssättet till diskussionen
            i Europa. Det bådar inte gott för
          </note>
          <note>
            Sveriges förhållningssätt. Oavsett om vi är medlemmar eller inte
            i EG måste vi vara aktiva. Jag tycker att det är beklagligt med
            den här attityden, som sprider sig över allt fler områden, att
            vi ensidigt skall anpassa oss till de direktiv och regler som
            kommer. Även ett litet land kan ha stor betydelse i diskussionerna
            inför att olika förslag läggs fram.
          </note>
          <note>
            Jag tycker att Sverige skullle försöka hävda sin roll i de sammanhangen.
          </note>
          <note>
            Det skulle också vara mycket intressant om vi kunde få en genomgång
            av vad som har hänt med de ganska stora belopp som riksdagen avsatte
            för forsknings- och utvecklingsarbete på det här området. 87 miljoner
            avsattes faktiskt över en treårsperiod. Vad händer? Tas det fram
            några nya system? Kommer man fram med lösningar på olika problem?
          </note>
          <note type="speaker">
            Anf. 146 LENNART DALÉUS (c):
          </note>
          <note>
            Herr talman! Jag tycker att Annika Åhnberg och
          </note>
          <note>
            Vänsterpartiet har intagit en klok och riktig attityd genom att
            vänta på regeringens förslag på det här området innan man agerar.
            Jag tror att det är en förnuftig ståndpunkt.
          </note>
          <note>
            Däremot tycker jag att det är litet onödigt att
          </note>
          <note>
            Annika Åhnberg bortser från att vi faktiskt befinner oss litet
            i en brytningstid när det gäller olika sätt att hantera avfallsfrågan.
            Gamla syner på hur man skall elda eller inte elda bryter sig mot
            synpunkter om mycket stränga sorteringskrav och hur det som kallas
            producentansvaret skall förhålla sig till avfallshanteringen.
            Det vore intressant att redan nu, kanske som en sorts vägledning
            för regeringens arbete med kommande förslag -- höra
          </note>
          <note>
            Annika Åhnbergs syn på t.ex. det stränga tyska förfaringssättet
            när det gäller att hantera avfallet.
          </note>
          <note>
            Det är kanske någonting som man redan nu har diskuterat i Vänsterpartiet
            och möjligen tagit ställning till, som en del i den aktiva debatt
            som enligt Annika Åhnberg alldeles riktigt bör pågå på det här
            området.
          </note>
          <note type="speaker">
            Anf. 147 ANNIKA ÅHNBERG (v):
          </note>
          <note>
            Herr talman! Det gläder mig naturligtvis oerhört att regeringen
            tycker att det är intressant att be om råd från Vänsterpartiet
            i den här frågan och att man inte anser sig själv ha kompetens
            och kunnighet på det här området för att lägga fram egna förslag.
          </note>
          <note>
            Jag tror inte att vi från Sveriges sida i detalj behöver kopiera
            det tyska systemet. Men jag tror ändå att vi skulle kunna komma
            ganska långt med ett principiellt ställningstagande. Såvitt jag
            förstod den här diskussionen var det också avsikten med propositionen
            som förutsågs från regeringen. Den skulle tydligt och klart lägga
            fram en principiell syn och tala om var ansvaret för avfallshanteringen
            skulle förläggas. Därmed skulle producenterna få tydligare riktlinjer
            om att det är hos dem som ansvaret vilar.
          </note>
          <note>
            Vet är också Vänsterpartiets synpunkt att det är den typen av
            beslut som vi omedelbart behöver ta ställning till. Därmed inte
            sagt att vi i detalj måste ha det hela klart för oss.
          </note>
          <note>
            Herr talman! Eftersom jag inte hann med det i mitt inledningsanförande
            vill jag säga att jag är mycket glad över att utskottet har avvisat
            motion 645 från
          </note>
          <note>
            Ny demokrati, som ändå förtjänar att lyftas fram för att den
            är så oerhört oseriös. Det är naturligtvis ett exempel på hur
            man absolut inte kan hantera den här frågan. Det handlar om, vilket
            också sägs i reservation nr 1, att man bör ta upp överläggningar
            och diskussioner med alla berörda parter och se till att få fram
            principer och system som alla kan vara överens om och arbeta för.
            Då kommer vi säkert att få bästa tänkbara resultat.
          </note>
          <note type="speaker">
            Anf. 148 LENNART DALÉUS (c) replik:
          </note>
          <note>
            Herr talman! Jag förmodar att Annika Åhnberg då också håller
            med om att vi befinner oss just i den brytningstid som jag talade
            om och där det är fråga om ett val mellan olika sätt att se på
            avfallsfrågan och att just den brytningstiden motiverar den omsorg
            som miljöministern just nu visar frågan genom att ta in alla de
            pusselbitar som jag talade om i mitt anförande.
          </note>
          <note type="speaker">
            Anf. 149 CHRISTER WINDÉN (nyd):
          </note>
          <note>
            Herr talman! Det är riktigt, Patrik Norinder, att Ny demokrati
            i valrörelsen gick ut och sade att vi inte vill ha något onödigt
            byråkratiskt krångel som kan uppstå som en följd av onödiga lagar.
            Det har vi sagt, men vi har också sagt att det finns områden där
            det bästa sättet att lösa problem kan vara en lagstiftning.
          </note>
          <note>
            Vårt sätt att uttrycka oss i motionen är tydligen enligt Annika
            Åhnberg mycket ointelligent. Vi har skrivit på detta enkla och
            rättframma sätt därför att vi inte har haft tillräckligt beslutsunderlag
            av typen:
          </note>
          <note>
            Vad kostar det och vad krävs det för att bygga om alla befintliga
            flerfamiljsfastigheter för att kunna ordna sopsortering? Vad kostar
            det att transportera avfallet och vad behövs det för utrustning
            för att transporterna till lämpliga depositionsplatser? Kan man
            ta hand om det sorterade avfallet på ett vettigt sätt när det
            väl har kommit till depositionsplatsen?
          </note>
          <note>
            Vilka blir konsekvenserna och hur höga blir kostnaderna?
          </note>
          <note>
            När det gäller industriavfallet tror jag att det är lättare att
            lösa detta problem. Inom industrin har man redan nu i mycket stor
            utsträckning återvinning av olika avfallsprodukter.
          </note>
          <note>
            Återvinningen av hushållsavfall är inte alls lika utbyggd.
          </note>
          <note>
            När vi diskuterade denna fråga i utskottet framhöll jag, vilket
            Patrik Norinder mycket väl vet, just dessa punkter som en orsak
            till att jag inte ville ansluta mig till ett yrkande om ett tillkännagivande
            till regeringen. Ett skäl härtill är också att det i kompletteringspropositionen
            nämns att en arbetsgrupp ser över dessa frågor och att regeringen
            ämnar fatta ett beslut om en proposition före årsskiftet, något
            som tidigare talare har framhållit. Vi tyckte då i vår partigrupp
            att det i detta läge vore mycket bättre att avvakta och se vad
            propositionen kommer att innehålla. Jag är inte lika bekymrad
            som socialdemokraterna om propositionen dröjer en eller annan
            månad in på nästa år, dvs. om den kommer i januari eller i mars.
          </note>
          <note>
            Det viktiga är att propositionen innehåller ett gott förslag
            som vi kan stödja och som får till resultat att vi blir av med
            sopberget och får en vettig grad av återvinning av avfallet.
          </note>
          <note>
            Det är inte heller säkert att en lag om sopsortering är det bästa
            sättet att komma till rätta med detta problem. Jag hoppas att
            arbetsgruppen kommer att lägga fram förslag som visar att det
            finns andra alternativ som i slutändan leder till samma resultat.
          </note>
          <note>
            Även om vi har väckt en motion med förslag om en lagstiftning,
            kommer vi inte envist som en mulåsna att hålla fast vid vårt förslag,
            om det av regeringspropositionen framgår att det finns bättre
            sätt att uppnå samma resultat. I sådant fall är vi beredda att
            ändra oss.
          </note>
          <note type="speaker">
            Anf. 150 PATRIK NORINDER (m) replik:
          </note>
          <note>
            Herr talman! Jag tycker att det var bra att Christer
          </note>
          <note>
            Windén litet grand lade till rätta Ny demokratis tankar. Såvitt
            jag förstod Christer Windén rätt, är han inte säker på att en
            lagstiftning är den bästa vägen. Jag kan också tänka mig att Christer
            Windén kommer att stödja det förslag som regeringen lägger fram
            efter årsskiftet. Det är också bra att
          </note>
          <note>
            Christer Windén har kommit fram till att det inte föreligger
            så stor brådska. Det visar att han förstår problematiken.
          </note>
          <note>
            Jag reagerade litet mot ert motionsförslag mot bakgrund av att
            ni tidigare lagt fram förslag om ytterligare krångel med prismärkning
            av varor. Om ni hela tiden lägger fram förslag av det slaget,
            lever ni inte upp till vad ni sagt om byråkrati och krångel.
          </note>
          <note>
            Men det kanske i och med detta nu är slut på det området. Det
            får vi i alla fall hoppas.
          </note>
          <note>
            Anf. 151 CHRISTER WINDÉN (nyd)
          </note>
          <note>
            replik:
          </note>
          <note>
            Herr talman! Om regeringen lägger fram ett förslag som är det
            i våra ögon bästa, så kommer vi att stödja det förslaget. Kommer
            det ett förslag från regeringen som inte är lika bra som förslag
            som har lagts fram från annat håll, så stödjer vi inte regeringens
            förslag utan det andra förslaget. Vi stöder ett bra förslag, oavsett
            varifrån det kommer.
          </note>
          <note>
            Det viktiga är att vi med förslaget uppnår de syften som vi har
            angett.
          </note>
          <note type="speaker">
            Anf. 152 PATRIK NORINDER (m) replik:
          </note>
          <note>
            Herr talman! Om jag uppfattar Christer Windén rätt nu, så stöder
            Ny demokrati förslag från antingen det ena eller det andra hållet.
            Har ni inte tänkt på att stödja era egna förslag? De kanske inte
            är så väl genomarbetade att de är någonting att stödja. Vore det
            i så fall inte bättre att ni avhöll er från att lägga fram sådana
            förslag.
          </note>
          <note>
            Anf. 153 CHRISTER WINDÉN (nyd)
          </note>
          <note>
            replik:
          </note>
          <note>
            Herr talman! Vi är ett litet parti, och vi kan inte få igenom
            våra förslag på egen hand. Vi måste söka stöd hos andra partier.
            Vi har lyckats få sådant stöd i några fall, och det känner Patrik
            Norinder till. I
          </note>
          <note>
            det här fallet tror jag att det är nödvändigt med ett samarbete
            i en större grupp. Även om vi lägger fram ett eget förslag, något
            som vi givetvis kommer att göra, är det förnuftigt att tänka sig
            att ett förslag går igenom först sedan man fått stöd antingen
            av partierna i fyrklöverregeringen eller av vänstersidan i riksdagen.
          </note>
          <note type="speaker">
            Anf. 154 ANNIKA ÅHNBERG (v):
          </note>
          <note>
            Herr talman! Jag tycker inte att Ny demokrati förtjänar att komma
            undan den här diskussionen så lättvindigt. Man måste faktiskt
            betrakta den här motionen som en partimotion, för den är ju ändå
            undertecknad av herr överstegaloschen
          </note>
          <note>
            Wachtmeister själv.
          </note>
          <note>
            Ny demokrati kanske inte tar riksdagsarbetet på allvar, men jag
            är övertygad om att väljarna faktiskt gör det. Sanningens minut
            kommer nog till slut, då väljarna även av Ny demokrati kommer
            att kräva att partiet skall vara någonting annat än ett gäng glada
            galoscher och i stället ta ansvar för de politiska förslag som
            man faktiskt lägger fram.
          </note>
          <note>
            Man kan inte med argumentet att man är ett litet parti och inte
            har tillräckliga resurser lägga fram ett förslag som är så entydigt
            och sedan bara säga, att om det kommer ett bättre förslag, så
            struntar vi i vårt förslag. Partiet måste väl ändå haft en avsikt.
          </note>
          <note>
            Partiet har mycket tydligt och entydigt föreslagit en lagstiftning
            på detta område. Man begärde inte en utredning, utan vad man föreslog
            var mycket klart och entydigt en lagstiftning om obligatorisk
            källsortering.
          </note>
          <note>
            Jag tycker att det är allvarligt när man på ett sådant här område
            kräver lagstiftning. Vad är det för samhälle man tänker sig i
            framtiden. Hur skall det se ut i ett samhälle där man har obligatorisk
            källsortering? Det kanske kommer liknande förslag även på andra
            områden. Vem skall övervaka allt detta? Vad skall vi leva i för
            typ av samhälle?
          </note>
          <note>
            Jag anser inte att man bara kan stå här och svamla och säga,
            om det kommer ett förslag som är bättre så stöder vi det i stället.
            Jag tycker att Ny demokrati skall göra avbön och säga att detta
            var ett mycket dåligt förslag. Ni bör säga att ni skall försöka
            tänka er bättre för i fortsättningen. Det är det minsta man kan
            begära.
          </note>
          <note type="speaker">
            Anf. 155 CHRISTER WINDÉN (nyd):
          </note>
          <note>
            Herr talman! Häromdagen angrep John Bouvin folkpartisterna med
            ett invektiv, och han blev tillrättavisad av talmannen. I dag
            blev vår partiledare kallad för en galosch. Jag tycker att det
            är minst lika allvarligt. Jag tycker, Annika
          </note>
          <note>
            Åhnberg, att vi i denna kammare borde hålla oss med ett litet
            bättre ordval och låta bli invektiv, åtminstone i jordbruksutskottet
            och i jordbruksdebatter.
          </note>
          <note>
            När det gäller de anklagelser som Annika Åhnberg riktade mot
            vårt parti vill jag säga att jag i utskottet mycket noggrant redogjort
            för våra motiv och våra ställningstaganden. Vi hade en lång diskussion
            om detta, och Annika Åhnberg är mycket väl medveten om vad jag
            sade. Jag tycker inte att jag har någon anledning att upprepa
            de argument som jag anfört i utskottet och som jag redogjort för
            även här på ett tillräckligt klart sätt.
          </note>
          <note type="speaker">
            Anf. 156 ANNIKA ÅHNBERG (v):
          </note>
          <note>
            Herr talman! Med tanke på de invektiv som numera florerar i den
            politiska debatten i Sverige, måste jag säga att jag tycker att
            uttrycket ''galosch'' i sammanhanget är synnerligen modest. Jag
            trodde att en av de saker som Ny demokrati är mycket intresserat
            av är att förnya det politiska språket och skoja till det hela
            litet grand.
          </note>
          <note type="speaker">
            Anf. 157 CHRISTER WINDÉN (nyd):
          </note>
          <note>
            Herr talman! Annika Åhnberg har totalt missuppfattat uttrycket
            ''drag under galoscherna''.
          </note>
          <note>
            Det har ingenting med galoscher i ordets egentliga bemärkelse
            att göra. Det är ju ett illustrativt uttryck. Det är ett abstrakt
            uttryck för någonting som får saker och ting att ske snabbare
            i samhället.
          </note>
          <note>
            Jag nöjer mig med det. Jag tycker att vad Annika
          </note>
          <note>
            Åhnberg sade var så oerhört dumt.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            11 § Uppgiftsskyldighet på jordbrukets område
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1991/92:JoU19 Uppgiftsskyldighet på jordbrukets område (prop.
            1991/92:121).
          </note>
          <note type="speaker">
            Anf. 158 LENA KLEVENÅS (s):
          </note>
          <note>
            Herr talman! För att övergå till någonting knastertorrt skall
            vi nu behandla uppgiftsskyldigheten på jordbrukets område. Vi
            socialdemokrater har till detta betänkande en reservation, som
            jag yrkar bifall till. Vi hade önskat att den nya lagen om den
            offentliga statistiken, som behandlas av finansutskottet, hade
            utformats på ett sådant sätt att den inrymde alla näringsidkare.
            Den proposition som tar upp denna fråga har nummer
          </note>
          <note>
            118 och skall inte behandlas i dag.
          </note>
          <note>
            Det vi skall besluta om nu gäller proposition 121 om en speciell
            lag som under några år skall behandla uppgiftsskyldigheten just
            på jordbrukets område.
          </note>
          <note>
            Vi anser inte att det är någon bra lösning, och vi har inte sett
            några bärande skäl till att jordbrukssektorn skall särbehandlas.
            Tvärtom kan vi se en risk för att det begås brott mot sekretessen,
            när man nu enligt majoritetens förslag på jordbrukets område blandar
            uppgifter för både administrativt och statistiskt ändamål.
          </note>
          <note>
            Vinner vår reservation bifall innebär det att riksdagen även
            bör avslå proposition 118, som behandlas av finansutskottet och
            i stället hos regeringen begära ett nytt samlat förslag om uppgiftsskyldighet
            för samtliga näringsidkare.
          </note>
          <note type="speaker">
            Anf. 159 LENNART BRUNANDER (c):
          </note>
          <note>
            Herr talman! Som Lena Klevenås sade är inte detta någonting man
            direkt skrattar högt åt, men det är kanske ändå nödvändigt att
            ha en viss ordning på en del siffror och fakta, för att på det
            sättet kunna gå tillbaka och se vad som händer i samhället.
          </note>
          <note>
            Från majoritetens sida har vi inte funnit anledning att följa
            det förslag som finns i reservationen och i den socialdemokratiska
            motionen. Om jag skall vara ärlig måste jag säga att jag ser väldigt
            små skillnader i synsätten.
          </note>
          <note>
            I det yttrande jordbruksutskottet fick från finansutskottet står:
            ''Det är därför en fördel som utskottet ser det att uppgifter
            som kan användas för administrativa ändamål inte regleras i samma
            lag som de statistiska uppgifter som skall insamlas för den officiella
            statistiken. De som lämnar uppgifter enligt lagen om den officiella
            statistiken skall kunna göra detta i en fast förvissning om att
            uppgifterna inte kommer att kunna användas för andra ändamål än
            för statistik och forskning och att de omfattas av statistiksekretessen.''
            Detta uppfyller ju väl de krav
          </note>
          <note>
            Lena Klevenås ställde och som också ställs i reservationen, där
            man skriver: ''De som lämnar uppgifter för statistik och forskning
            skall kunna göra detta i en fast förvissning om att uppgifterna
            inte kommer att kunna användas för andra ändamål och att de omfattas
            av statistiksekretessen.''
          </note>
          <note>
            Sedan kommer vi till nästa fråga, nämligen att uppgifter skall
            samlas in även för administrativa ändamål. Detta förekommer ju
            ännu på jordbrukets område när det gäller djurbidrag, arealbidrag
            och annat. Finansutskottet skriver i sitt yttrande, som också
            jordbruksutskottet har ställt sig bakom: ''När uppgiftsinsamling
            skall ske till ett register som förs både för statistiska och
            administrativa ändamål är det därför enligt utskottets mening
            befogat att detta förhållande regleras i en särskild lag.'' I
            reservationen står:
          </note>
          <note>
            ''När uppgiftsinsamling skall ske för administrativa ändamål
            är det därför befogat att detta förhållande regleras i en särskild
            lag.''
          </note>
          <note>
            Herr talman! Jag tror vi har ungefär samma uppfattning. Vi kan
            naturligtvis reglera det här på olika sätt. Det är mera en teknisk
            fråga.
          </note>
          <note>
            Jag yrkar bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 12 §.)
          </note>
          <note>
            12 § Ändring i miljöskyddslagen m.m.
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1991/92:JoU21 Ändring i miljöskyddslagen m.m.
          </note>
          <note>
            (prop. 1991/92:137).
          </note>
          <note type="speaker">
            Anf. 160 CHRISTER WINDÉN (nyd):
          </note>
          <note>
            Herr talman! Förslaget i proposition 137 går ut på att utvidga
            skyldigheten att lämna miljörapport.
          </note>
          <note>
            Alla som bedriver miljöfarlig verksamhet skall alltså avge en
            miljörapport om verksamheten finns angiven som tillståndspliktig
            i bilagan till miljöskyddsförordningen. Dessutom får uppgiftsskyldigheten
            även avse sådana utsläpp till omgivningen som inte regleras av
            villkoren i tillståndsbeslutet.
          </note>
          <note>
            Det kan inte vara rimligt att myndigheter från företag skall
            kunna begära uppgifter som inte följer direkt av koncessionen.
            Detta måste enligt min uppfattning bygga på en frivillig basis.
            Det betyder att ett företag kan bli tvingat att avlämna rapporter
            vars innehåll godtyckligt bestäms av en myndighet.
          </note>
          <note>
            Jag anser att man måste ha rätt att begära en godtagbar motivering
            till varför rapporten begärs och att man även måste ha rätt att
            ifrågasätta behovet av en rapport.
          </note>
          <note>
            Det finns annars en uppenbar risk, herr talman, att myndigheten
            i sin allmänna nit kan utsätta företag för rent trakasseri. Jag
            kan tänka mig att en utvidgad miljörapport, med stora krav på
            rapportens innehåll och dess rent formella uppställning, kan orsaka
            väldigt stora extra kostnader för små företag och dessutom kanske
            t.o.m. leda till att de måste nyanställa personal.
          </note>
          <note>
            Detta innebär stora kostnader. Det är därför viktigt att behovet
            av en utvidgad rapport kan verifieras och motiveras på ett godtagbart
            sätt. Det måste med andra ord finnas en bakdörr för företagen.
            Om det visar sig att ett företags överklagan är välgrundad, dvs.
            att myndigheten inte på ett godtagbart sätt har kunnat motivera
            sina krav, bör företaget kunna begära skälig ersättning för sina
            ökade kostnader.
          </note>
          <note>
            Att jag väckte en motion med anledning av den här propositionen
            berodde således på att jag ville se till att uppgiftslämnare tillförsäkras
            skälig rätt att värja sig mot omotiverad myndighetsutövning. Jag
            kan tänka mig tillfällen då myndigheterna aningslöst begär rapporter,
            som i och för sig kan vara intressanta men för vilka företagens
            kostnader inte står i rimlig proportion till nyttan av rapporten.
            Jag finner det märkligt att utskottet låter detta faktum passera
            utan vidare kommentar.
          </note>
          <note>
            Herr talman! Jag yrkar bifall till min reservation under mom.
            1 och i övrigt bifall till utskottets hemställan.
          </note>
          <note type="speaker">
            Anf. 161 INGVAR ERIKSSON (m):
          </note>
          <note>
            Herr talman! I detta jordbruksutskottets betänkande nr 21 behandlas
            regeringens förslag om ändring i miljöskyddslagen och ändring
            i lagen om förhandsgranskning av biologiska bekämpningsmedel.
            Utskottets ställningstaganden innebär bl.a. att alla som bedriver
            miljöfarlig verksamhet skall avge en miljörapport om verksamheten
            finns angiven som tillståndspliktig i bilagan till miljöskyddsförordningen.
            Regeringen eller den myndighet som regeringen bestämmer får också
            föreskriva att uppgiftsskyldigheten i en miljörapport skall kunna
            avse sådana utsläpp till omgivningen som inte regleras av villkor
            i tillståndsbeslutet. Tillsynsmyndighet skall också, efter ansökan
            av tillståndshavare, kunna ändra villkor även i skärpande riktning.
          </note>
          <note>
            En viktig del i arbetet med att bevara den biologiska mångfalden,
            skydda människors hälsa och hushålla med naturresurserna är att
            begränsa utsläpp av skadliga föroreningar och att söka avveckla
            användningen av farliga kemikalier.
          </note>
          <note>
            Herr talman! Syftet med miljörapporten är dels att förstärka
            företagens egen kontroll, dels att förbättra myndigheternas tillsyn
            över verksamheten. En viktig förutsättning för en effektiv tillsyn
            över tillståndet i miljön är att miljörapporterna innehåller uppgifter
            som gör det möjligt att vid sidan av villkorskontrollen också
            bedöma belastningen på miljön, om belastningen minskar eller ökar
            och om av riksdagen fastlagda mål kan uppnås. Vidare måste myndigheterna
            ha en god överblick över tillståndet i miljön och också kunna
            se till att tillsynen upprätthålls i enlighet med miljöskyddslagens
            bestämmelser.
          </note>
          <note>
            Miljörapporterna, som avlämnas varje år, kan i detta sammanhang
            bli ett värdefullt hjälpmedel.
          </note>
          <note>
            När det gäller kostnaderna måste framhållas att ansvaret för
            ett fungerande miljöskydd främst ligger på det företag som utövar
            den miljöfarliga verksamheten. Det är också därför företagets
            skyldighet att anpassa sin verksamhet till miljöskyddslagens krav.
            Lagens bestämmelser bygger därför på principen att den som beviljas
            tillstånd att utöva miljöfarlig verksamhet också står för kostnaderna
            för såväl tillståndsprövningen som de skyldigheter som kan vara
            förenade med tillståndet och verksamheten. Det vore orimligt om
            skattebetalarna tvingades stå för dessa kostnader.
          </note>
          <note>
            Utskottet har därför inte kunnat tillmötesgå Ny demokratis motionsyrkande
            om rätt till särskild ersättning för kostnader i samband med den
            utvidgade miljörapporten.
          </note>
          <note>
            Ny demokrati föreslår också att företagen skall ha rätt att överklaga
            beslut om utvidgad miljörapport.
          </note>
          <note>
            Detta tillgodoses i regeringens förslag om ändrad lydelse av
            miljöskyddslagens 48 §.
          </note>
          <note>
            Jag vill, herr talman, yrka bifall till utskottets hemställan.
          </note>
          <note type="speaker">
            Anf. 162 ANNIKA ÅHNBERG (v):
          </note>
          <note>
            Herr talman! Vi har från Vänsterpartiet inte någon annan mening
            än den som utskottets majoritet har, och också jag vill därför
            yrka bifall till utskottets hemställan. Men jag vill ändå ta tillfället
            i akt att säga några ord.
          </note>
          <note>
            Detta betänkande handlar om ett väldigt stort problem, som vi
            från riksdagens sida har uppmärksammat tidigare, t.ex. i samband
            med den stora miljöpolitiska diskussionen förra året.
          </note>
          <note>
            Problemet bottnar i att miljöskyddslagen, när den infördes 1969
            och vi därmed fick reglerat vilka miljöfarliga verksamheter man
            måste begära tillstånd för, inte kom att gälla retroaktivt, vilket
            lagar ju inte bör göra, utan den kom att gälla för de verksamheter
            som etablerades efter lagens tillkomst. Den gällde också för de
            verksamheter som redan fanns, om de efter lagens tillkomst genomförde
            någon förändring eller utbyggnad som gav tillfälle att pröva den
            miljöfarliga verksamheten. Det har senare visat sig att det finns
            förvånansvärt många företag som bedriver miljöfarlig verksamhet
            av den typ som avses i lagen och som beskrivs i förordningen men
            som ändå inte omfattas av tillståndsprövningen.
          </note>
          <note>
            Vi tycker i Vänsterpartiet att det är ett mycket stort steg framåt
            dels att samhället nu får bättre insyn i dessa verksamheter och
            får en uppfattning om hur stora föroreningar det handlar om och
            av vilken karaktär, dels att dessa företag nu får en press på
            sig att förbättra egenkontrollen, vilket är oerhört viktigt. Det
            här är faktiskt något som redan den förra regeringen lät förstå
            att man hade på gång, även om man var litet senfärdig med att
            komma med något konkret förslag, vilket ju är beklagligt.
          </note>
          <note>
            Det är enligt min mening mycket viktigt att det är just de som
            bedriver verksamheten som har ansvaret.
          </note>
          <note>
            Jag begärde ordet därför att jag ännu en gång har kommit att
            fundera en del över de motioner som Ny demokrati väcker. Ny demokrati
            har i detta ärende väckt en motion och sedan återigen tagit avstånd
            från den, eftersom man vid närmare eftertanke har insett att man
            inte kan stå för den. I denna motion tycks man mena att det som
            skall gälla inte är den princip som på utrikiska heter ''polluter
            pays principle'', dvs. att det är den som förorenar som skall
            betala kostnaderna, utan man vill införa en annan princip, någonting
            liknande fff, förorenaren får förstärkning. Skattekollektivet
            i det här landet skall alltså finansiera de kostnader som den
            som bedriver miljöfarlig verksamhet har, för att vi bättre skall
            kunna få bukt med miljöproblemen.
          </note>
          <note>
            Det är en helt orimlig princip som Ny demokrati tar upp, och
            det är oerhört viktigt att jordbruksutskottet avvisar den. Det
            behöver återigen lyftas fram i ljuset hur oseriöst Ny demokrati
            handskas med det förtroende man har fått av väljarna, på ett så
            oerhört viktigt område som miljöpolitiken utgör.
          </note>
          <note>
            Än en gång vill jag yrka bifall till utskottets hemställan.
          </note>
          <note type="speaker">
            Anf. 163 CHRISTER WINDÉN (nyd):
          </note>
          <note>
            Herr talman! För det första konstaterar jag med tillfredsställelse
            att Annika Åhnberg tydligen har slutat att tycka att det är bra
            med retroaktiva lagar.
          </note>
          <note>
            Det är ett hälsotecken.
          </note>
          <note>
            För det andra skulle jag vilja påpeka, att jag sade mycket tydligt
            i talarstolen att anledningen till min motion är att jag vill
            ge företagen en rimlig möjlighet att värja sig för en ojust behandling,
            som mycket väl kan förekomma från myndigheters sida.
          </note>
          <note>
            Myndigheter är inte ofelbara, utan de kan också göra fel. Det
            måste finnas en möjlighet att visa att det man gör är välmotiverat.
            Om det är det, Annika
          </note>
          <note>
            Åhnberg, är det ingen som protesterar mot det.
          </note>
          <note>
            Vad man protesterar mot är de fall där man kan visa att det inte
            är motiverat. Det är hela pudelns kärna.
          </note>
          <note>
            Det är inte alls konstigt.
          </note>
          <note>
            Jag är mycket förvånad över att man så vårdslöst läser vad som
            står i motionen och så vårdslöst lyssnar på vad jag säger i utskottet
            och här i kammaren. Det är inte särskilt trevligt att bli påhoppad
            för någonting som är direkt gripet ur luften.
          </note>
          <note type="speaker">
            Anf. 164 ANNIKA ÅHNBERG (v):
          </note>
          <note>
            Herr talman! Det är klart att det inte är särskilt trevligt att
            bli påhoppad, men om man väcker oseriösa och dåliga förslag får
            man faktiskt finna sig i det.
          </note>
          <note>
            I den här propositionen, som jordbruksutskottet tillstyrker,
            föreslås att det är de verksamheter som avses i lagen och som
            regleras i förordningen till lagen som skall finnas med i miljörapporten.
          </note>
          <note>
            Eftersom Ny demokrati med sitt yrkande, som man har reserverat
            sig till förmån för, tycks mena att det inte finns anledning att
            i miljörapporten ta in alla de verksamheter som nämns i den förordningen,
            skulle jag vilja veta vad Ny demokrati menar när man skriver ''begränsas
            till väl motiverade behov eller när synnerliga skäl föreligger''.
            Vem skall definiera det? Vilka verksamheter som nu avses med lagen
            och förordningen är det som Ny demokrati inte tycker är underlag
            för välmotiverade behov eller synnerliga skäl?
          </note>
          <note type="speaker">
            Anf. 165 CHRISTER WINDÉN (nyd):
          </note>
          <note>
            Herr talman! När jag skrev den här motionen hade jag givetvis
            pratat med många företag och människor inom branschen. Jag har
            själv mina rötter där, som Annika Åhnberg mycket väl vet.
          </note>
          <note>
            Det är inte alls svårt att konstruera sådana här fall.
          </note>
          <note>
            Det här är ett sätt att se till att det finns en bakdörr.
          </note>
          <note>
            Det är inte alls någonting som är avsett för att företag omotiverat
            skall kunna smyga ifrån ett samhällsansvar. Det handlar inte om
            det.
          </note>
          <note>
            Jag vet att Annika Åhnberg och hennes partikamrater bedriver
            en klappjakt på privat företagsamhet, och det är synd. I ett planekonomiskt
            tänkande hade man kanske inte behövt sådana här bakdörrar, eftersom
            det är samma människor och samma beslutsfattare som handlägger
            frågorna i bägge ändar. Men nu är det inte så.
          </note>
          <note>
            Företagen har en konkurrensutsatt situation; de måste vara kostnadsmedvetna.
            Om de då påläggs uppgifter eller ålägganden som inte anses motiverade,
            måste det finnas en möjlighet att påvisa detta och beivra det.
            Det är avsikten med min motion, ingenting annat.
          </note>
          <note type="speaker">
            Anf. 166 ANNIKA ÅHNBERG (v):
          </note>
          <note>
            Herr talman! Jag ställde en mycket konkret fråga till Christer
            Windén: Vilka verksamheter som finns i den här förordningen till
            miljöskyddslagen är det som Ny demokrati inte anser är underlag
            för välmotiverade behov eller synnerliga skäl? Jag fick inget
            svar på den frågan -- tyvärr.
          </note>
          <note>
            Det är klart att företag är kostnadsmedvetna och gärna vill undvika
            kostnader, men här handlar det om miljökostnader som någon gång
            måste betalas av någon. Om vi inte betalar dem nu och inte ser
            till att begränsa miljöfarliga verksamheter så mycket vi kan nu,
            blir det kommande generationer som får betala de kostnaderna.
            Vi i Vänsterpartiet tycker inte att det är en bra princip.
          </note>
          <note>
            Vi vill absolut inte stänga dörren för privat företagsamhet.
            För att återvända ett kort ögonblick till det betänkande vi nyss
            diskuterade, som handlade om att införa obligatorisk källsortering
            även för företagen, var Ny demokrati inte så medvetet om vilka
            problem man kunde ställa till med även för privata företag. Det
            förefaller som om hela politiken är något ogenomtänkt. Jag tror
            också, även om Christer Windén känner många företagare -- vilket
            jag också gör -- att miljömedvetenheten är stor även bland företagare
            och att de kan tycka att det är rimligt att göra en bra miljörapportering,
            som kan ligga som underlag för en ännu bättre miljöpolitik i framtiden.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande jordbruksutskottets betänkanden 1991/92:JoU17,
            JoU19 och JoU21.
          </note>
          <note>
            Jordbruksutskottets betänkande JoU17
          </note>
          <note>
            Mom. 1 (åtgärder för att begränsa avfallsvolymen)
          </note>
          <note>
            Utskottets hemställan bifölls med 155 röster mot
          </note>
          <note>
            128 för reservation 1 av Göran Persson m.fl. 1
          </note>
          <note>
            ledamot avstod från att rösta.
          </note>
          <note>
            Mom. 9 (höjning av bilskrotningspremien m.m.)
          </note>
          <note>
            Utskottets hemställan bifölls med 263 röster mot 19
          </note>
          <note>
            för reservation 3 av Christer Windén. 1 ledamot avstod från att
            rösta.
          </note>
          <note>
            Mom. 11 (ett totalt resurs- och miljöhushållningssynsätt inom
            EG)
          </note>
          <note>
            Utskottets hemställan bifölls med 157 röster mot 29
          </note>
          <note>
            för reservation 4 av Göran Persson m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Jordbruksutskottets betänkande JoU19
          </note>
          <note>
            Utskottets hemställan -- som ställdes mot reservationen av Göran
            Persson m.fl. -- bifölls med acklamation.
          </note>
          <note>
            Jordbruksutskottets betänkande JoU21
          </note>
          <note>
            Mom. 1 (miljöskyddslagen)
          </note>
          <note>
            Utskottets hemställan bifölls med 265 röster mot 20
          </note>
          <note>
            för reservationen av Christer Windén.
          </note>
          <note>
            Mom. 2 och 3
          </note>
          <note>
            Utskottets hemställan bifölls.
          </note>
          <note>
            13 § Beslut om fortsatt ärendebehandling den
          </note>
          <note>
            21 maj
          </note>
          <note>
            Kammaren beslöt att ärendebehandlingen skulle fortsättas vid
            morgondagens arbetsplenum.
          </note>
          <note>
            14 § Bordläggning
          </note>
          <note>
            Anmäldes och bordlades
          </note>
          <note>
            Motion
          </note>
          <note>
            med anledning av prop. 1991/92:127 Ändringar i fastighetsbildningslagen
            (1970:988) m.m.
          </note>
          <note>
            1991/92:Bo18 av Dan Eriksson i Stockholm (nyd)
          </note>
          <note>
            15 § Kammaren åtskildes kl. 17.53.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 5 §
          </note>
          <note>
            anf. 25 (delvis),
          </note>
          <note>
            av förste vice talmannen därefter t.o.m. anf. 59
          </note>
          <note>
            (delvis),
          </note>
          <note>
            av tredje vice talmannen därefter t.o.m. 9 § anf. 96
          </note>
          <note>
            (delvis),
          </note>
          <note>
            av andre vice talmannen därefter t.o.m. 10 §
          </note>
          <note>
            anf. 144 (delvis) och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
