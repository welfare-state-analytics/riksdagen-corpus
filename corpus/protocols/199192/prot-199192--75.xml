<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--75</head>
          <docDate when="1992-03-12">1992-03-12</docDate>
        </div>
      </front>
      <body>
        <div>
          <note>
            1 § Avsägelse
          </note>
          <note>
            Förste vice talmannen meddelade att Stina Eliasson
          </note>
          <note>
            (c) avsagt sig uppdraget att vara suppleant i arbetsmarknadsutskottet.
          </note>
          <note>
            Kammaren biföll denna ansökan.
          </note>
          <note>
            2 § Anmälan om kompletteringsval till arbetsmarknadsutskottet
          </note>
          <note>
            Förste vice talmannen meddelade att Centerns valberedning på
            grund av uppkommen vakans anmält Tage Påhlsson som ny suppleant
            i arbetsmarknadsutskottet efter Stina Eliasson.
          </note>
          <note>
            Förste vice talmannen förklarade vald till
          </note>
          <note>
            suppleant i arbetsmarknadsutskottet
          </note>
          <note>
            Tage Påhlsson (c)
          </note>
          <note>
            3 § Svar på interpellation 1991/92:91 om åtgärder mot narkotikasmuggling
          </note>
          <note type="speaker">
            Anf. 1 Statsrådet BO LUNDGREN (m):
          </note>
          <note>
            Herr talman! Sten Andersson i Malmö har frågat finansminister
            Anne Wibble vilka åtgärder hon är beredd att vidta med anledning
            av uppgifterna om en omfattande knarksmuggling från/via Polen
            till
          </note>
          <note>
            Sverige. Arbetet inom regeringen är så fördelat att det är jag
            som skall svara på interpellationen.
          </note>
          <note>
            Tullens bekämpning av narkotikasmuggling är ett viktigt led i
            samhällets insatser mot narkotika. Att ge tullen erforderliga
            resurser för denna uppgift har sedan länge prioriterats i budgetarbetet
            hos såväl regering som riksdag. Det är således inte så som
          </note>
          <note>
            Sten Andersson i Malmö påstår, att välbehövliga satsningar på
            tullens narkotikabekämpning har uteblivit. Jag vill därför här
            bara ge några exempel på åtgärder som har vidtagits för att förstärka
            tullens insatser för narkotikabekämpningen.
          </note>
          <note>
            Riksdagen har tidigare anvisat särskilda medel för inrättande
            av två rörliga gränskontrollstyrkor för
          </note>
          <note>
            Södra resp. Västra tullregionen, vilka har inlett sin verksamhet
            under senare delen av 1989.
          </note>
          <note>
            Kontrollstyrkorna består vardera av 19 man som disponerar specialfordon,
            narkotikahundar och teknisk utrustning för narkotikabekämpning
            och är avsedda att sättas in inom stora geografiska verksamhetsområden
            med huvudinriktning på införselorter med betydande godsoch persontrafik.
          </note>
          <note>
            Den för Polentrafiken aktuella styrka Syd är stationerad i Malmö
            och Helsingborg, men skall även vara operativ på de övriga införselorterna
            i södra Sverige. Ytterligare en gränskontrollstyrka har byggts
            upp, nämligen den inom Östra tullregionen, vilket bl.a. skall
            kunna möjliggöra mer frekventa kontrollinsatser mot Polentrafiken
            i
          </note>
          <note>
            Oxelösund. Även i Norra tullregionen förstärks insatserna genom
            att medel för narkotikautrustning har föreslagits i årets budgetproposition.
          </note>
          <note>
            Vissa medel har också tidigare anvisats för en utbyggnad av tullens
            spaningsregister SPADI, som i samband med polisens spaningsregister
            ger viktigt informationsstöd i tullkriminal- och tullkontrollarbetet.
            Regeringen har även i årets budgetproposition föreslagit att generaltullstyrelsen
            får de medel som man har begärt för en fortsatt utbyggnad av terminaler
            i
          </note>
          <note>
            SPADI-systemet till bl.a. de tullplatser som bedöms få en förändrad
            hot- och trafikbild.
          </note>
          <note>
            Sedan november 1991 är ett tullsamarbetsavtal med
          </note>
          <note>
            Polen i kraft, och med stöd av detta har ett lokalt tullsamarbete
            mellan färjeorterna kunnat formaliseras. I årets budgetproposition
            har regeringen vidare föreslagit att medel anvisas för att öka
            antalet sambandsmän i Europa med en tullsambandsman i Polen, med
            ett arbetsområde som också omfattar Ungern och Tjeckoslovakien.
          </note>
          <note>
            Inom tullverket har vidare utarbetats en ny kontrollstrategi
            som avser att göra kontrollen av narkotikainflödet effektivare.
            Strategin innebär en ökad målinriktning och rörlighet i kontrollarbetet
            med möjlighet till överraskning och kraftsamling i tullinsatserna
            med en breddad och fördjupad underrättelseverksamhet som grund.
            Utvecklat samarbete såväl med myndigheter och näringsliv inom
            landet som på det internationella planet är viktiga inslag i den
            nya kontrollstrategin, som också kan ses som en förberedelse inför
            en svensk anslutning till EG.
          </note>
          <note>
            Det är således, som framgår av min redogörelse, betydande resurser
            som årligen avsätts för att bekämpa narkotikasmugglingen. Denna
            verksamhet, som tullkontrollen i allt högre grad kommit att inriktas
            på, har också undantagits från de olika sparkrav som under åren
            har uppställts i budgetarbetet.
          </note>
          <note>
            Även om det således har gjorts många offensiva satsningar på
            tullens narkotikabekämpning är det naturligtvis viktigt att inte
            låta sig nöja med detta.
          </note>
          <note>
            Utvecklingen i Östeuropa med den ökade rörligheten över gränserna
            är en hotbild i sammanhanget som måste ägnas stor uppmärksamhet
            och noga följas upp. Jag har också förstått att tullverket gör
            samma bedömning och noga följer trafikutvecklingen på bl.a. Polen,
            och när så är påkallat gör de omfördelningar av tullresurserna
            som bedöms nödvändiga.
          </note>
          <note>
            Anf. 2 STEN ANDERSSON i Malmö (m):
          </note>
          <note>
            Herr talman! Jag tackar statsrådet för svaret.
          </note>
          <note>
            Det är inte ofta man erkänner att man lämnat fel uppgifter i
            en interpellation. Det var bättre att jag hade fel än att tullen
            hade dåliga resurser. Men det finns, herr talman, en förklaring.
          </note>
          <note>
            I ett stort nyhetsinslag i TV i södra Sverige för några månader
            sedan talade man om från tullen i Ystad, att det var mer eller
            mindre fritt fram när det gällde att komma in till Sverige den
            vägen. Detta fick stort genomslag i pressen, och t.o.m. norska
            massmedia och den norska tullen började ställa litet besvärliga
            frågor.
          </note>
          <note>
            Nu är det bra att detta har rättats till, och jag tycker att
            det är en bra förklaring och en bra beskrivning som statsrådet
            i dag har gett när det gäller den svenska tullens möjligheter
            att arbeta och agera.
          </note>
          <note>
            Det var skillnad, måste jag tyvärr säga, när Bengt
          </note>
          <note>
            Westerberg häromdagen var ute och retade upp framför allt tullarna
            i Trelleborg i ett ämne som han tydligen inte är lika insatt i
            som statsrådet
          </note>
          <note>
            Lundgren.
          </note>
          <note>
            Det finns en del skönhetsfläckar. De mobila styrkorna är bra,
            men de är låsta vid ett schema under ganska lång tid. Vad man
            t.ex. vill ha i
          </note>
          <note>
            Trelleborg är möjlighet att disponera den ordinarie personalen
            på bättre sätt än man kan göra i dag.
          </note>
          <note>
            Det samarbetsavtal mellan Sverige och Polen som statsrådet talar
            om är, om man skall var ärlig, ännu så länge inte mer än ett avtal
            på papperet. Polen är en ny, ung nation, och det finns språkproblem
            som gör att det inte ännu har fungerat. Vi kan bara hoppas att
            det blir bättre framöver.
          </note>
          <note>
            Här finns en del problem som kanske främst är interna tullproblem
            och som väl inte riksdagen skall lägga sig i, men som det ändå
            kan vara bra att aktualisera. I Trelleborg har man t.ex. 156 tjänster,
            men bara 145 har besatts. Man får inte pengar för de tjänster
            som är besatta, t.ex. för att kunna användas till övertidsinsatser,
            som är mycket effektiva. Framför allt tack vare att man fick ett
            extra anslag -- och kanske måste vänta på pengar långt in på hösten
            detta år -- lyckades man till stora delar stoppa den s.k. polacktrafiken.
            Polackerna åkte från Tyskland till Sverige och kom kl. 2 på natten.
            Då fanns det bara två tullare, och det var i stort sett fritt
            fram. Sedan satte tullen i Trelleborg in extra resurser -- för
            pengar som man ännu inte har fått -- och lyckades bekämpa den
            här verksamheten. Nu är det kanske en budgetfråga inom tullverket.
            Men jag tycker att tullverket bör skaffa sig en så pass modern
            budgetteknik att man kan vara mera rationell än vad man har varit
            tidigare.
          </note>
          <note>
            Herr talman! Vid mina kontakter med tullare och andra har jag
            fått förslag om att man skulle kunna effektivisera verksamheten
            litet bättre än vad som sker i dag. Man kan t.ex. låta passpolisen
            och tullen samarbeta och använda sin kapacitet bättre än i dag.
            Det är nu litet konstigt att när man kommer till
          </note>
          <note>
            Sverige skall man först visa sitt pass för en passpolis, sedan
            köra tio meter -- och så kommer det en tullare. Jag tycker att
            det finns skäl att utreda om man inte på något vis kan slå samman
            de här två funktionerna.
          </note>
          <note>
            Som ett ord på vägen kan jag väl säga att när Björn
          </note>
          <note>
            Eriksson var chef för tullen, var han mycket intresserad av att
            låta tullen överta passpolisens verksamhet. I dag är Björn Eriksson
            chef för rikspolisstyrelsen -- och är mindre intresserad av att
            ta initiativ i den här frågan.
          </note>
          <note>
            Herr talman! Jag tackar än en gång för ett bra svar.
          </note>
          <note type="speaker">
            Anf. 3 SVERRE PALM (s):
          </note>
          <note>
            Herr talman! Bo Lundgren har i svaret till Sten
          </note>
          <note>
            Andersson redogjort för att tullen erhållit ökade resurser till
            narkotikabekämpningen. Vi är överens om att det de facto förhåller
            sig så.
          </note>
          <note>
            Jag har liksom Sten Andersson noterat TT-notisen i Dagens Nyheter
            från den 10 mars. Där refereras till ett uttalande av Bengt Westerberg.
            Jag citerar:
          </note>
          <note>
            ''Det är ju inte gränskontrollen som är vårt huvudvapen i bekämpningen
            av narkotika, tullen är inte särskilt effektiv i att hindra den.''
          </note>
          <note>
            Med hänvisning till detta vill jag fråga Bo Lundgren som ansvarigt
            statsråd för tullen: Delar Bo
          </note>
          <note>
            Lundgren den inställning som Bengt Westerberg här har gjort sig
            till uttryck för, och är detta ett uttalande som regeringen står
            bakom?
          </note>
          <note type="speaker">
            Anf. 4 Statsrådet BO LUNDGREN (m):
          </note>
          <note>
            Herr talman! Jag är glad att för en gångs skull kunna delta i
            en debatt där vi i grunden är överens om behovet av satsningar
            och inriktningen av åtgärderna. Vi har också varit överens genom
            åren i både riksdag och regering oavsett vilken regering vi haft
            om att här krävs rejäla satsningar.
          </note>
          <note>
            Självfallet gör tullen stora insatser och är ett mycket viktigt
            led i narkotikabekämpningen. Jag tänker inte kommentera några
            uttalanden refererade i tidningar. Vi vet ju alla hur uttalanden
            kan vara lösryckta från sitt sammanhang i diskussionen. Mitt ansvarsområde
            gör emellertid att jag mycket klart kan uttala att tullen gör
            stora insatser på detta område, och den kommer säkert att göra
            det även i fortsättningen.
          </note>
          <note>
            När det gäller de nog så viktiga detaljsynpunkter som Sten Andersson
            tog upp rör det sig som han själv sade i stor utsträckning om
            interna frågor inom tullverket där man genom det decentraliserade
            beslutsfattandet skall utnyttja alla möjligheter till effektivisering
            och även till samverkan när det gäller sådant som är utöver vad
            tullverket självt kan göra.
          </note>
          <note>
            Självfallet skall vi försöka utveckla samverkan mellan tull och
            polis. Det tror jag inte att någon har några invändningar emot.
            Jag förutsätter också att tullverket är mycket lyhört för och
            tar till vara alla förslag till effektiviseringar och möjligheter
            att utnyttja resurserna på ett bättre sätt, exempelvis genom överraskningsinsatser.
            Det är också något som man för närvarande sysslar med.
          </note>
          <note>
            Anf. 5 STEN ANDERSSON i Malmö (m):
          </note>
          <note>
            Herr talman! För att det inte skall uppstå något missförstånd
            vill jag bara säga att jag inte talade om ett samarbete mellan
            tullen och polisen utan om ett samarbete mellan tullen och passpolisen.
          </note>
          <note>
            Samarbetet mellan tullen och den vanliga polisen fungerar såvitt
            jag förstår på ett utmärkt sätt i dag.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1991/92:100 om tullens narkotikakontroll
            vid en EG-anslutning
          </note>
          <note type="speaker">
            Anf. 6 Statsrådet BO LUNDGREN (m):
          </note>
          <note>
            Herr talman! Sten Andersson i Malmö har frågat mig hur jag avser
            säkra möjligheterna att efter ett svenskt EG-medlemskap effektivt
            kunna ingripa mot smuggling av narkotika till Sverige.
          </note>
          <note>
            Ett medlemskap i EG medför en rad nya förhållanden för Sverige.
            Innan Sverige kan bli medlem kommer EG att ha infört sin s.k.
            inre marknad. Hur denna närmare kommer att utformas finns det
            för närvarande många oklarheter kring. Ett viktigt led i införandet
            av den inre marknaden är dock att några tullformaliteter eller
            tullkontroller vid ett gränsöverskridande mellan två EG-länder
            i princip inte längre skall förekomma.
          </note>
          <note>
            I en skrivelse till regeringen har generaltullstyrelsen dels
            redovisat en sammanfattning av pågående utrednings- och analysarbete
            om tullen och EG, dels fört fram vissa grundläggande synpunkter
            på hur tulluppgifterna bör hanteras i framtiden och begärt besked
            från regeringen i några för tullverksamheten centrala frågor.
            En av dessa utgör tullverkets kontrollverksamhet och i synnerhet
            den prioriterade narkotikabekämpningen för vilken tullstyrelsen
            anser det angeläget att även vid svenskt EG-inträde så långt möjligt
            upprätthålla en s.k. inre gränskontroll gentemot andra EG-länder.
          </note>
          <note>
            Enligt tullstyrelsen bör därför regeringen lägga fram förslag
            till en lagstiftning som ger tulltjänstemän sådana befogenheter
            att de även i dessa fall skall kunna ingripa vid misstanke om
            narkotikasmuggling.
          </note>
          <note>
            Utan att föregripa regeringens behandling av generaltullstyrelsens
            skrivelse vill jag bara konstatera att det vid ett svenskt EG-medlemskap
            torde komma att behövas en delvis ny kontrollstrategi för att
            förhindra att t.ex. narkotika förs in i Sverige från ett annat
            EG-land. Ett väsentligt inslag i en sådan strategi kommer säkerligen
            att bli ytterligare utökat internationellt underrättelse- och
            kontrollsamarbete. Det är emellertid inte möjligt för mig att
            redan i dag närmare ange vilka åtgärder som skulle behöva vidtas
            för att även i ett EG-perspektiv skapa förutsättningar för en
            effektiv narkotikabekämpning. Hur EG:s inre marknad närmare kommer
            att utformas och därvid också hur
          </note>
          <note>
            EG-länderna avser samordna sina åtgärder på narkotikabekämpningens
            område råder det nämligen fortfarande många oklarheter om. Jag
            förutsätter dock att vi från svensk sida även i ett
          </note>
          <note>
            EG-perspektiv skall kunna forsätta att driva en offensiv narkotikapolitik
            med en effektiv smugglingsbekämpning som ett viktigt led i utnyttjandet
            av samhällets totala insatser.
          </note>
          <note>
            Anf. 7 STEN ANDERSSON i Malmö (m):
          </note>
          <note>
            Herr talman! Jag tackar även för detta svar.
          </note>
          <note>
            Låt mig understryka att jag är en stor EG-vän. Men samtidigt
            finns det en del problem, och de skall vi diskutera innan vi tar
            ställning till EG. Ett av de problemen är tullens framtida möjlighet
            att kunna ingripa vid t. ex. narkotikasmuggling.
          </note>
          <note>
            I dag kan tullen i stort sett kontrollera vem som helst. Men
            enligt uppgifter är det när Sverige blir medlem i EG i princip
            förbjudet att kontrollera dem som kommer från ett EG-land. Den
            kontroll som vi har i dag kan i framtiden huvudsakligen enbart
            göras mot dem som kommer från ett icke
          </note>
          <note>
            EG-land. Tullarna hamnar då i samma situation som en polis, dvs.
            att man måste ha stark misstanke för att kunna göra ett ingripande.
            Det krävs i regel beslut från en åklagare.
          </note>
          <note>
            Jag hoppas att var och en inser att detta blir mycket besvärligt
            för en effektiv kontroll och för bekämpning av narkotikasmugglingen.
            När vi sedan också vet att 80 % av allt amfetamin i Sverige kommer
            från Holland, som ju är ett EG-land, gör detta inte problemet
            särskilt mindre.
          </note>
          <note>
            Statsrådet talar här om att man kan förutsätta ett ökat internationellt
            samarbete. Det finns redan i dag, men resultatet har inte varit
            speciellt uppmuntrande eller positivt. Vi kan jämföra med
          </note>
          <note>
            Norden där vi i många år haft passfrihet mellan de nordiska länderna
            och rätt att söka jobb i ett nordiskt land. Det har fungerat bra.
            Ändå har det bedrivits en effektiv tullkontrollverksamhet mellan
            länderna.
          </note>
          <note>
            Detta är en fråga för dem som i dag aktivt talar för
          </note>
          <note>
            EG att driva inom EG. Vi måste se till att lösa dessa som vi
            alla anser mycket allvarliga problem kring narkotika. Vi skall
            inte underlätta för dem som driver denna verksamhet genom att
            vi går med i
          </note>
          <note>
            EG. Jag tycker att det är en bra fråga för oss att driva.
          </note>
          <note>
            Jag har här en statistik som jag vill läsa upp för riksdagens
            protokoll som visar tullens effektivitet.
          </note>
          <note>
            Det här är statistik från 1991. Då beslagtog tullen
          </note>
          <note>
            481 kg cannabis och polisen 154 kg. Tullen tog 1 623
          </note>
          <note>
            g opium och polisen 477 g. Tullen beslagtog 5,7 kg heroin och
            polisen 5,1 kg. När det gäller kokain tog tullen 164 kg och polisen
            63 kg. Tullen tog 45 kg amfetamin och polisen 58,7 kg -- där var
            polisen effektivare. Till sist det nya moderna qat där tullen
            tog 530 kg och polisen 55 kg. Tullen gjorde 1 561
          </note>
          <note>
            beslag och polisen 8 599.
          </note>
          <note>
            Dessa siffror nämner inte jag för att kritisera polisen. Deras
            arbete är mycket besvärligare, och det måste vi räkna med. När
            narkotikan en gång finns i landet krävs det oerhört stora resurser
            för att bekämpa denna fördärvliga verksamhet. Jag anser därför
            att det är viktigt att vi får behålla någon form av effektiv gränskontroll.
            Jag vill än en gång understryka: När narkotikan har kommit in
            i landet är det hopplöst. Att jaga dessa små beslag på
          </note>
          <note>
            Sergels torg kräver tyvärr alltför mycket resurser som borde
            kunna användas på annat håll.
          </note>
          <note type="speaker">
            Anf. 8 Statsrådet BO LUNDGREN (m):
          </note>
          <note>
            Herr talman! Som Sten Andersson själv sade är det svårt att dra
            några slutsatser av denna form av jämförande statistik. Det man
            hade önskat sig är naturligtvis att polisen inte behövt göra några
            beslag alls av det enkla skälet att ingenting kommit in i landet.
            Det vore en statistik som i så fall skulle ge en helt sned uppfattning
            om de insatser som görs.
          </note>
          <note>
            I samband med det EG-medlemskap som är så nödvändigt för Sverige
            är det viktigt att också ta ställning till de förändringar som
            sker. Det är uppenbart att gränskontrollförutsättningarna kommer
            att förändras vid ett EG-medlemskap. Det är ett syfte med förändringen
            inom EG och även ett av syftena med vårt medlemskap. Då gäller
            det att anpassa insatserna på det område som vi nu diskuterar,
            liksom även på många andra områden.
          </note>
          <note>
            Då kan vi få samma effektivitet genom andra typer av insatser.
          </note>
          <note>
            Vi måste ju också vara medvetna om att de andra länderna inom
            det EG som Sverige hoppas tillhöra, har intresse av att förbättra
            kontrollrutinerna när den inre marknaden genomförs. Inom EG finns
            det en uppslutning kring ett narkotikaprogram som inte ligger
            så långt ifrån den svenska inställningen.
          </note>
          <note>
            Ett medlemskap i EG ger oss möjligheter att vidmakthålla den
            inriktning vi själva har och samtidigt få till stånd en bättre
            internationell samverkan. En sådan utvecklas och underlättas ju
            i det nya gränslösa EG. Det kommer att ställa större krav på länderna.
            Men det kommer också att medföra ett större intresse för det internationella
            samarbetet.
          </note>
          <note>
            Enligt min bedömning är det viktigt att både generaltullstyrelsen
            och regeringen följer utvecklingen och vidtar de förändringar
            som gör att vi kan upprätthålla en effektiv narkotikabekämpning
            och intensifiera det internationella samarbetet. Jag tror att
            det ger oss stora möjligheter att klara våra uppgifter även i
            framtiden.
          </note>
          <note>
            Anf. 9 STEN ANDERSSON i Malmö (m):
          </note>
          <note>
            Herr talman! Jag håller förvisso med statsrådet om att statistik
            kan tolkas och läsas på många olika sätt, oftast på det sätt som
            passar det egna syftet bäst.
          </note>
          <note>
            Jag tog upp dessa siffror därför att de visar så klart på att
            tullen är betydligt effektivare än polisen i dagsläget. Det beror
            på att tullen har det lättare eftersom man passerar gränsen vid
            ett fåtal punkter. Polisen skall gå ut och slåss på hela den svenska
            ytan. Jag förstår att det är mycket besvärligare och att det bara
            blir småkap som man gör.
          </note>
          <note>
            Jag är också nöjd med att statsrådet säger att det nu finns ett
            narkotikapolitiskt program inom EG som liknar det som vi har i
            Sverige. Jag hoppas att vi får en väl fungerande narkotikabekämpning
            även efter ett medlemskap i EG, som förvisso även jag vill ha.
          </note>
          <note>
            Men jag är fortfarande litet orolig. Ingen kan dock spå i framtiden.
            Vi får hoppas att den möjlighet att bekämpa narkotika som vi har
            i dag inte blir sämre när vi blir medlemmar i EG.
          </note>
          <note type="speaker">
            Anf. 10 Statsrådet BO LUNDGREN (m):
          </note>
          <note>
            Herr talman! Jag instämmer naturligtvis i den förhoppningen.
            Jag avser självfallet att driva arbetet på ett sådant sätt att
            vi kan uppfylla det målet.
          </note>
          <note>
            När det gäller detta med effektiviteten säger ju Sten
          </note>
          <note>
            Andersson i Malmö själv att förutsättningarna för insatser från
            polisen -- som också prioriterar narkotikabekämpning -- är annorlunda
            och att arbetsfältet är annorlunda än tullens. Det finns en stark
            samverkan mellan de här två myndigheterna.
          </note>
          <note>
            Det går inte att säga att den ena är effektivare än den andra.
            Jag tycker att tullen gör stora insatser, och man kommer självfallet
            att ha möjligheter att genomföra effektiva insatser även i framtiden.
          </note>
          <note>
            Anf. 11 STEN ANDERSSON i Malmö (m):
          </note>
          <note>
            Herr talman! Jag vill bara understryka att om det visar sig att
            man på något vis försämrar tullens förmåga att verka aktivt och
            effektivt krävs det betydligt större insatser på andra områden.
            För den svenska framtidens skull hoppas jag att Bo
          </note>
          <note>
            Lundgren har rätt när han försöker övertyga mig om, och kanske
            har övertygat mig om, att den framtida narkotikabekämpningen kommer
            att bli minst lika bra som den är i dag.
          </note>
          <note type="speaker">
            Anf. 12 Statsrådet BO LUNDGREN (m):
          </note>
          <note>
            Herr talman! Det gläder mig att jag har övertygat
          </note>
          <note>
            Sten Andersson i Malmö.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1991/92:104 om utvecklingen i Ryssland
            och i OSS
          </note>
          <note>
            Anf. 13 Utrikesminister MARGARETA AF
          </note>
          <note type="speaker">
            UGGLAS (m):
          </note>
          <note>
            Herr talman! Hans Göran Franck har ställt följande frågor till
            mig.
          </note>
          <note>
            Hur bedömer regeringen utvecklingen i Ryssland och inom OSS?
          </note>
          <note>
            Vilka åtgärder avser regeringen att vidta på det internationella
            planet och för Sveriges egen del för att främja en förstärkt demokratisk
            och ekonomisk utveckling?
          </note>
          <note>
            Är regeringen beredd att göra särskilda insatser i
          </note>
          <note>
            S:t Petersburgsområdet?
          </note>
          <note>
            Avser regeringen att ta nya humanitära initiativ?
          </note>
          <note>
            Herr talman! På historiskt sett mycket kort tid har
          </note>
          <note>
            Europa fått en ny och radikalt förändrad arkitektur till följd
            av omvälvningarna i Central- och
          </note>
          <note>
            Östeuropa. Supermakten Sovjetunionen har upphört att existera.
            I dess ställe har Ryssland och ytterligare elva stater uppstått.
            Dessförinnan hade de baltiska staterna återfått sin frihet. Denna
            utveckling är givetvis mycket glädjande.
          </note>
          <note>
            Men att gå från kommunistisk diktatur till parlamentarisk demokrati
            och från planhushållning till marknadsekonomi är inte någon lätt
            process.
          </note>
          <note>
            De nya, självständiga staterna står i dag inför gigantiska svårigheter
            som de måste komma till rätta med. Demokratiska strukturer har
            ännu inte etablerats till fullo i alla delar av f.d.
          </note>
          <note>
            Sovjetunionen. I vissa fall har man nått ganska långt, i andra
            har man bara tagit de allra första stegen. Förekomsten av auktoritära,
            ibland nationalistiska och chauvinistiska strömningar är bitvis
            påtaglig. På många håll är försörjningsläget mycket svårt och
            sjukvården bristfällig.
          </note>
          <note>
            Miljöförstöringen är ytterst omfattande. En hög arbetslöshet
            håller på att växa fram. Den jättelika sovjetiska krigsmaktens
            framtid är oklar och på flera håll i Ryssland och övriga delar
            av f.d.
          </note>
          <note>
            Sovjetunionen har etniska konflikter brutit ut eller hotar att
            göra så. Av uppenbara skäl är människornas oro stor inför framtiden.
          </note>
          <note>
            Den bild som formas av detta slags uppräkning blir förvisso dyster.
            Situationen i Ryssland och övriga delar av OSS är också bekymmersam
            och innehåller risker för allvarliga konflikter och andra betydande
            bakslag. Men jag vill ändå varna för pessimism och uppgivenhet.
            Vid sidan av dessa nedslående tecken finns nämligen också en rad
            ytterst positiva tendenser.
          </note>
          <note>
            Till de viktigaste hör att de demokratiska krafterna fortsatt
            vinner terräng och beslutsamt genomför olika viktiga reformer.
            Inte minst gäller detta den politiska ledningen i Ryssland under
            president
          </note>
          <note>
            Jeltsin. Av största betydelse är likaså att en kraftfull ekonomisk
            reformprocess nu har inletts och börjat uppvisa positiva effekter
            trots problemens omfattning och att endast kort tid har hunnit
            gå.
          </note>
          <note>
            Tillsammans med Rysslands avsikt att minska sin kärnvapenarsenal
            utgör vidare Ukrainas och
          </note>
          <note>
            Vitrysslands utfästelser om att bli kärnvapenfria stater ett
            väsentligt bidrag till världsfreden. Det är vår förhoppning att
            även Kazakstan inom kort skall ta samma steg. Vi fäster samtidigt
            stor vikt vid att samtliga OSS-länder nu deltar i ESK-processen.
          </note>
          <note>
            Detta innebär inte minst att de därmed har gjort betydelsefulla
            åtaganden beträffande bl.a.
          </note>
          <note>
            demokratiska fri- och rättigheter.
          </note>
          <note>
            Herr talman! Det är min bestämda övertygelse att
          </note>
          <note>
            Sverige och andra länder nu måste ta fasta på dessa hoppingivande
            tecken i stället för att hemfalla åt någon slags uppgivenhet.
            För att de människor i den numera upplösta Sovjetunionen som lidit
            under decenniers förtryck, men också för att våra egna efterkommande
            generationer, skall få ett liv i välstånd och trygghet, måste
            vi gemensamt försöka stödja utvecklingen i riktning mot demokrati
            och marknadsekonomi i de nya staterna.
          </note>
          <note>
            Världssamfundets uppgift är omfattande och bördan måste delas.
            Tillsammans med andra nationer kan Sverige lämna viktiga bidrag
            till processen.
          </note>
          <note>
            På kort sikt gäller det inte minst att göra insatser på det humanitära
            området för att lösa de mest akuta svårigheterna. I detta avseende
            utgjorde den internationella konferens om humanitärt bistånd som
            hölls i Washington i januari ett viktigt steg.
          </note>
          <note>
            Sverige deltog aktivt i konferensen och medverkar nu i de arbetsgruppper
            och de handlingsplaner som upprättades. Vi kommer på liknande
            sätt att deltaga i ett uppföljningsmöte i Lissabon senare i vår.
            De humanitära insatser som Sverige gör blir härigenom delar av
            en samordnad internationell aktion. Vi måsta självfallet vara
            beredda på ytterligare åtgärder av detta slag, bl.a. på det medicinska
            området.
          </note>
          <note>
            Med tanke på de stora stödbehov som Ryssland och de andra OSS-länderna
            har i dag, kan Sverige självfallet endast bidra med att försöka
            täcka delar av dessa behov. Regeringen har i budgetpropositionen
            föreslagit att en miljard kronor avsätts per år under de närmaste
            tre budgetåren för samarbete med länderna i Centraloch Östeuropa.
            Trots att detta innebär en tredubbling jämfört med det hittillsvarande
            stödet, är resurserna begränsade och kräver prioriteringar.
          </note>
          <note>
            En sådan prioritering är att vi vill koncentrera vårt bilaterala
            stöd till länderna i vårt eget närområde, bl.a. till Baltikum
            och S:t Petersburgsområdet, där vi planerar att göra särskilda
            insatser på både kort och lång sikt.
          </note>
          <note>
            Till de typer av åtgärder som regeringen vill prioritera hör
            just sådant som kan främja demokrati och marknadsekonomi. Det
            svenska samhällets engagemang i dessa frågor har redan resulterat
            i en rad initiativ, där regeringen i sin tur har fattat beslut
            om finansiella bidrag så att projekten kan genomföras. Ett sådant
            projekt är den ekonomiska rådgivning som professor Anders
          </note>
          <note>
            Åslund vid Östekonomiska institutet sedan en tid ger den ryska
            regeringen. På flera håll inom regeringskansliet förbereds likaså
            insatser för att bistå med att bygga upp de olika institutioner
            och den lagstiftning som ett demokratiskt samhälle kräver.
          </note>
          <note>
            Jag kan också nämna den modellarbetsförmedling som AMS håller
            på att bygga upp i S:t Petersburg och det samarbete som har inletts
            för att öka säkerheten vid ett antal kärnkraftverk, bl.a. i
          </note>
          <note>
            Sosnovyj Bor utanför samma stad. Sverige medverkar också aktivt
            i den nya europeiska utvecklingsbanken EBRD.
          </note>
          <note>
            Herr talman! Låt mig här betona att det inte bara är regeringen
            som kan vidtaga åtgärder för att stödja demokrati och marknadsekonomi
            i Ryssland och andra länder i OSS. Värdefulla bidrag lämnas inte
            minst genom de parlamentariska kontakter som tas. Hösten 1990
            anordnades t.ex. ett seminarium i
          </note>
          <note>
            Moskva om flerpartisystem. Flera av utskotten har besökt Ryssland,
            och nu senast besökte Hans
          </note>
          <note>
            Göran Franck själv tillsammans med ytterligare ett antal ledamöter
            Moskva och S:t Petersburg.
          </note>
          <note>
            Detta är ett viktigt sätt att förmedla kunskaper om demokrati
            och marknadsekonomi. Jag tror att betydelsen av dessa kontakter
            inte kan överskattas.
          </note>
          <note>
            Jag vill också samtidigt uppmana riksdagens olika partier till
            fortsatt och ökat samarbete med politiska partier i OSS-länderna.
            De demokratiska krafterna där behöver allt stöd som de kan få.
            I den fria västvärlden har vi tålmodigt byggt upp vår demokrati
            under loppet av decennier. Den tiden har man inte på sig på andra
            sidan Östersjön.
          </note>
          <note type="speaker">
            Anf. 14 HANS GÖRAN FRANCK (s):
          </note>
          <note>
            Herr talman! Jag tackar utrikesministern för det utförliga svaret.
            Utrikesministern och jag är ense om det stora värdet av att upprätthålla
            breda politiska kontakter med Ryssland och andra länder i OSS.
            Det finns dessutom ett växande intresse i
          </note>
          <note>
            Ryssland att utveckla våra förbindelser. Sverige är ett land
            som många ryssar på olika områden vill få impulser och idéer ifrån.
          </note>
          <note>
            Men Ryssland och övriga OSS-länder har också mycket att ge Sverige
            i det mellanfolkliga utbytet, bl.a. på kulturens och vetenskapens
            områden. Det är här av stor betydelse för den fredliga utvecklingen
            i vår del av världen att våra ömsesidiga relationer är goda och
            vänskapliga.
          </note>
          <note>
            Svensk säkerhetspolitik -- alliansfrihet i fred, syftande till
            neutralitet i krig -- är i hög grad beroende av att det finns
            förtroendefulla och stabila relationer österut.
          </note>
          <note>
            I min interpellation framhöll jag att det finns både positiva
            och negativa tendenser i utvecklingen i
          </note>
          <note>
            Ryssland, det ledande landet i OSS. Av särskild betydelse är
            det att ge ett starkt stöd åt den demokratiska utvecklingen. Utrikesministern
            nämner förekomsten av auktoritära stämningar.
          </note>
          <note>
            Jag vill tillägga att under besöket i Ryssland kunde man iaktta
            allvarliga uttryck för antisemitism, extremism och bakåtsträvande
            tendenser.
          </note>
          <note>
            Tyvärr måste jag konstatera att marknadsekonomin i brist på erforderlig
            konkurrens, effektiv finansiell styrning av ekonomin och socialt
            verksamma begränsningar och insatser inte fungerar tillfredsställande.
          </note>
          <note>
            Sveriges insatser bör i hög grad inrikta sig inte bara på kunskapsöverföring
            utan också på att svenska experter och yrkeserfarna i ökad utsträckning
            kan vara med och delta i den ekonomiska verksamheten under en
            övergångs- och inkörningsperiod.
          </note>
          <note>
            Min uppfattning är att det är särskilt betydelsefullt att Sverige
            kan koncentrera sina insatser till S:t
          </note>
          <note>
            Petersburgsområdet. Jag anser att här bör stödet och biståndet
            komma upp i samma nivå som gäller de baltiska staterna. Jag undrar
            vad utrikesministern säger om det.
          </note>
          <note>
            Det rör sig i stor utsträckning om att söka inrikta sig på inte
            alltför stora projekt men projekt som är utvecklingsbara. Jordbruket,
            folkbildningen, kooperation och livsmedelsdistribution är exempel
            på områden där jag tror att Sverige kan göra speciella insatser
            och där våra bidrag efterfrågas.
          </note>
          <note>
            På kort sikt behövs givetvis humanitära insatser, men trots det
            akuta läget är det ändå inte detta man i första hand vill diskutera.
            Det är sålunda mer fråga om att få hjälp till självhjälp.
          </note>
          <note>
            Rättsväsendet studerades särskilt under besöket, och jag vill
            i korthet nämna några förslag som jag tycker är viktiga.
          </note>
          <note>
            Ryska parlamentariker intresserar sig nu för JO-
          </note>
          <note>
            ämbetet. Jag tycker att Sverige skulle kunna göra insatser för
            att stödja tillkomsten av en JO-
          </note>
          <note>
            institution.
          </note>
          <note>
            Fångvården utvecklas mot ökad humanisering, och jag tycker att
            rysk fångvårdspersonal borde kunna få inbjudan till Sverige för
            studiebesök för att sedan vidareutveckla förbindelserna.
          </note>
          <note>
            Det brottsförebyggande arbetet är mycket viktigt med hänsyn till
            den organiserade och ekonomiska brottsligheten, som är mycket
            omfattande. Där bör ett utbyte kunna komma till stånd.
          </note>
          <note>
            Slutligen skulle jag vilja säga det som jag i varje anförande
            talar om. Ryssland och OSS-staterna bör avskaffa dödsstraffet,
            liksom alla bör göra. Sverige bör vara aktivt i det arbetet. Det
            skulle ha stor betydelse, om de stora länderna tog ett steg i
            den riktningen.
          </note>
          <note type="speaker">
            Anf. 15 MARIANNE ANDERSSON (c)
          </note>
          <note>
            Herr talman! Jag vill också tacka utrikesministern för ett mycket
            utförligt svar. Jag var en av dem som deltog i samma resa som
            Hans Göran Franck gjorde. Ungefär samma grupp var där för tre
            år sedan också, och det var mycket intressant att jämföra situationen
            då och nu.
          </note>
          <note>
            Vad jag upplevde som mycket tragiskt var att så litet hänt under
            den här tiden när det gäller den ekonomiska demokratiseringen.
            Under
          </note>
          <note>
            Gorbatjovs tid kom glasnost, men någon omfattande perestrojka
            såg vi egentligen inte till.
          </note>
          <note>
            När vi var där förra gången var människorna fulla av hopp om
            en bättre framtid, även om de såg många svårigheter. Tyvärr är
            optimismen mindre hos vanliga människor i dag, vilket till stor
            del beror på att levnadsvillkoren bara blivit sämre under den
            tid som gått. Som ytterligare börda kom den s.k.
          </note>
          <note>
            prisreformen som flerdubblade priserna utan att det egentligen
            finns några fria konkurrerande aktörer på marknaden.
          </note>
          <note>
            Jag tänker ta upp bara en speciell fråga som jag tycker har en
            avgörande betydelse för människornas levnadsvillkor och därmed
            också för den fortsatta demokratiska utvecklingen i
          </note>
          <note>
            Ryssland. Det gäller livsmedelsproduktionen. Där är situationen
            akut. Jag skall berätta som ett exempel att efter ett möte kom
            en man fram till mig och ville skicka folk till Sverige på jordbruksutbildning.
            Han sade så här: Jag har upplöst kolchosen i min valkrets, men
            jag vet inte vad vi skall göra i stället.
          </note>
          <note>
            Han kom från ett bördigt område i södra Ryssland där vårbruket
            kanske egentligen borde börja nu.
          </note>
          <note>
            Jag lovade att undersöka möjligheterna till utbildning, men jag
            sade också till honom att det inte hjälper i den akuta situationen
            just nu.
          </note>
          <note>
            Det finns många problem. Bristen på jordbruksmaskiner är oerhörd
            -- vapenindustrin borde kanske kunna tillverka dem. De som har
            jordbruksprodukter håller också inne med dem och kräver t.ex.
            en traktor i utbyte, eftersom de vet att de inte kan få tag i
            den på något annat sätt. Man försöker alltså med byteshandel i
            stället, och det medverkar också till livsmedelsbristen.
          </note>
          <note>
            Risken är just nu att mycket stora arealer över huvud taget inte
            blir sådda i vår, och då kommer ju livsmedelsbristen att bli akut
            fram i höst.
          </note>
          <note>
            Efter att vi kommit hem nåddes vi av nyheten att
          </note>
          <note>
            Jeltsin nu satt sin vicepresident och främste kritiker
          </note>
          <note>
            Alexander Rutskoj som ansvarig just för jordbruket. Med tanke
            på att han mer tycks höra till bakåtsträvarna tycker jag att det
            inger vissa farhågor inför framtiden.
          </note>
          <note>
            Det är naturligtvis nödvändigt med humanitär hjälp när det gäller
            livsmedel i den här situationen.
          </note>
          <note>
            Samtidigt vet vi vilken snedvridande effekt sådan hjälp har på
            den inhemska produktionen och den passivitet sådana insatser kan
            skapa. Vi skulle kunna fortsätta i all oändlighet att leverera
            livsmedel utan att vi egentligen hjälper människorna särskilt
            mycket. Själva produktionen måste förändras på plats.
          </note>
          <note>
            En av de mest akuta och omedelbara uppgifterna är att medverka
            till att jordbruket fungerar åtminstone hjälpligt under denna
            säsong.
          </note>
          <note>
            Utbildningsinsatser hjälper först på längre sikt.
          </note>
          <note>
            Jag vet att LRF har en del samarbete med
          </note>
          <note>
            Ryssland. Men det borde säkert kunna utökas. Det kan gälla insatsmedel
            och att fler kunniga jordbrukare åker till Ryssland. De har kunskaperna,
            och det är det snabbaste sättet att arbeta just nu.
          </note>
          <note>
            Jag hoppas att vi från Sveriges sida kan prioritera sådana insatser
            både inom landet och även i det internationella samarbetet. Det
            här är en akut fråga. För Sveriges del gäller detta i första hand
            S:t
          </note>
          <note>
            Petersburgsområdet.
          </note>
          <note type="speaker">
            Anf. 16 INGELA MÅRTENSSON (fp):
          </note>
          <note>
            Herr talman! Jag vill också tacka utrikesministern för svaret,
            även om det inte är jag som har väckt interpellationen.
          </note>
          <note>
            Jag var medlem i den grupp som besökte Ryssland, och därför vill
            jag också förmedla några intryck.
          </note>
          <note>
            Där var många intryck, men det råder en komplex situation där
            som berör oss nu.
          </note>
          <note>
            Jag vill diskutera de etniska konflikterna som vi dagligen ser
            sprids i olika delar av det forna
          </note>
          <note>
            Sovjetunionen och som kan bli ett hot i vårt närområde. Det är
            viktigt att visa för de människor som lever i dessa olika områden
            att vi engagerar oss internationellt och försöker skapa lösningar
            på dessa konflikter på fredlig väg.
          </note>
          <note>
            Jag träffade i Moskva en professor i internationell rätt och
            en medarbetare till honom -- en forskare som tog sin Masterexamen
            på Wallenberginstitutet i Lund. De är båda mycket intresserade
            av att bygga upp kontakter, bl.a. med Sverige. De tänkte öppna
            ett institut i Moskva för etniska konflikter i samarbete med andra
            länder. De vill få fram mer information och kunskap för att kunna
            skapa fredliga lösningar på konflikter. De berättade att de hade
            kontakt med ett forskningsinstitut i Tyskland.
          </note>
          <note>
            Det vore fint om Sverige kunde delta i ett sådant internationellt
            samarbete just för att kunna lösa konflikter. Det är fruktansvärda
            grymheter som pågår i dag i t.ex. många delar av Jugoslavien.
            Jag skulle vilja ha en reaktion från utrikesministerns sida på
            den punkten.
          </note>
          <note>
            Anf. 17 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Regeringen delar uppfattningen som har framförts
            här att S:t Petersburgsområdet är en av de områden som skall prioriteras.
            Jag är övertygad om att våra kontakter med S:t
          </note>
          <note>
            Petersburg kommer att växa och tillta i omfattning och styrka.
          </note>
          <note>
            En förklaring till att, glädjande nog, kontakterna fungerar så
            snabbt med de baltiska staterna är det breda folkliga engagemanget.
            Det är så många i det svenska samhället som har gamla kontakter
            och som nu knyter an till gamla band och traditioner.
          </note>
          <note>
            Därför går arbetet snabbt. Jag tycker att vi skall vara glada
            över det.
          </note>
          <note>
            Jag är övertygad om, och regeringen är uppmärksam på detta, att
            S:t Petersburg är en viktig samarbetspartner. Katastrofbistånd
            har skickats till S:t Petersburgsområdet, bl.a. på kärnsäkerhetsområdet.
            En modellarbetsförmedling har skapats, och fler insatser kommer.
          </note>
          <note>
            Jag är övertygad om att jordbruksområdet, som har nämnts av Marianne
            Andersson, är kolossalt viktigt. LRF och våra jordbruksorganisationer
            är de som kan göra mycket för att överföra kunskap till de människor
            som vill bli jordbrukare i vår mening, dvs. privata företagare.
            Samtidigt måste vi i Sverige nu uppmärksamma frågorna om utsäde
            och konstgödsel. Bl.a. har vi möjlighet att göra det i vårt samarbete
            med Baltikum.
          </note>
          <note>
            Jag vet att man inom EG nu diskuterar hur en del av de stora
            resurserna som är anslagna för katastrofbistånd skall kunna användas
            för att i stället bekosta utsäde och handelsgödsel. Om
          </note>
          <note>
            Sverige vore medlem av EG i dag, skulle Sverige kunna hjälpa
            till direkt i denna process. En diskussion pågår inom EG i denna
            fråga.
          </note>
          <note>
            Självfallet delar jag uppfattningen att demokratin i alla dess
            former, dit tillhör ju rättssamhället, är oerhört väsentlig. Det
            är ett viktigt område för oss i Sverige att vara verksamma i.
            Jag vill återigen peka på värdet av fortsatta parlamentarikerkontakter
            på det här området.
          </note>
          <note>
            Jag vill för Ingela Mårtensson peka på det faktum att det inom
            ESK-processens ram diskuteras ett tillsättande av en minoritetsombudsman.
            Man har inom ESK arbetat mycket med minoritetsfrågor och skyddet
            för mänskliga rättigheter. Det är mycket möjligt att den rätta
            vägen att gå är att inom
          </note>
          <note>
            EKS-processens regelverk ha en minoritetsombudsman. Detta utesluter
            inte på något sätt behovet av nationella institut och samarbete
            med andra institut, t.ex.
          </note>
          <note>
            Wallenberginstitutet -- som Ingela Mårtensson berättade om. De
            olika processerna måste förstärka varandra.
          </note>
          <note type="speaker">
            Anf. 18 HANS GÖRAN FRANCK (s):
          </note>
          <note>
            Herr talman! Det är bra att utrikesministern säger att det skall
            ske en koncentration av insatserna till
          </note>
          <note>
            S:t Petersburgsområdet. Sverige har även med det området haft
            gamla och långvariga relationer på många plan. Det finns ett stort
            intresse i Sverige för just det området. Det är viktigt att framföra
            detta, eftersom situationen är om möjligt ännu mera kritisk i
            det området än vad den är i de baltiska staterna. Det innebär
            inte att jag på något sätt anser att insatserna för de baltiska
            staterna skall minskas.
          </note>
          <note>
            Jag säger detta mer för att jag upplevde så starkt hur allvarlig
            situationen är där.
          </note>
          <note>
            Det finns ett militärindustriellt komplex i S:t
          </note>
          <note>
            Petersburgsområdet som har sysselsatt direkt och indirekt 1,7
            miljoner människor. Hela den apparaten står inför en väldig omvandling,
            och stora delar kommer att läggas ner. Det här är bara ett exempel
            på en mycket kritisk fråga, och man kan inte tala nog om denna
            fråga.
          </note>
          <note>
            Utrikesministern nämnde stödet till den demokratiska utvecklingen.
            Det är viktigt att inte minst stödja det jag tog upp tidigare,
            nämligen frågor om rättssäkerhet och att Ryssland kan bli en rättsstat.
            Jag skulle vilja ha en reaktion från utrikesministern att hon
            ställer sig positiv till dessa förslag och idéer. De syftar alla
            till att dels stärka rättsstaten i Ryssland, dels bidra till att
            på ett effektivare sätt motverka den mycket allvarliga brottsligheten.
            I vissa delar av det stora samväldet kan man säga att brottsligheten
            har fått maffiakaraktär.
          </note>
          <note type="speaker">
            Anf. 19 INGELA MÅRTENSSON (fp):
          </note>
          <note>
            Herr talman! Jag hör med tacksamhet och glädje att utrikesminstern
            instämmer i behovet av att vi i
          </note>
          <note>
            Sverige skall utöka våra kunskaper och samarbeta när det gäller
            att lösa etniska konflikter på fredliga vägar. Det är fint att
            inrätta en minoritetsombudsman inom ESK och att ESK
          </note>
          <note>
            kommer mer än tidigare tar sig an frågorna om minoriteter. Det
            behövs med tanke på hur det ser ut i världen i dag. Det är då
            viktigt att där finns kunskap som byggs upp på plats och nära
            de som är berörda, och att det sker ett samarbete över nationsgränserna
            så att det finns en grund att stå på.
          </note>
          <note>
            Anf. 20 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag kan berätta för Hans Göran
          </note>
          <note>
            Franck att den ansvarige ministern i den ryska federationen kommer
            på ett bilateralt besök till vår justitieminister. Detta kommer
            att ge utmärkta tillfällen att ta upp några av de frågor som Hans
          </note>
          <note>
            Göran Franck har aktualiserat. Det är ett ömsesidigt intresse
            att vi försöker stödja varandra i denna process.
          </note>
          <note>
            Vi kan också fundera över på vilket sätt JO-
          </note>
          <note>
            ämbetet kan vara av intresse för den ryska federationen. Jag
            kan inte se annat än att detta också är intressant.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1991/92:110 om
          </note>
          <note>
            Sveriges utrikespolitiska syn på Palestinafrågan
          </note>
          <note>
            Anf. 21 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Hadar Cars har frågat mig om regeringen har vidtagit
            eller avser att vidtaga några åtgärder som innebär att svensk
            politik i
          </note>
          <note>
            Palestinafrågan har förändrats till följd av regeringsskiftet.
          </note>
          <note>
            Den svenska regeringens principiella inställning till den arabisk-israeliska
            konflikten och
          </note>
          <note>
            Palestinafrågan är väl känd. Jag utvecklade den själv i mitt
            FN-tal och i ett interpellationssvar den
          </note>
          <note>
            24 oktober förra året, då jag sade följande:
          </note>
          <note>
            ''Israels ockupation av palestinska och andra arabiska områden
            kan bringas till sitt slut genom en fredsuppgörelse, som baseras
            på säkerhetsrådets resolutioner 242 och 338 med den därav följande
            principen om land för fred. Israeler och palestinier måste erkänna
            varandras rätt till fredlig samlevnad.
          </note>
          <note>
            Israel måste ha rätt att existera inom säkra och internationellt
            erkända gränser. Palestiniernas rätt till självbestämmande, inkl.
            rätten att bilda en egen stat, måste accepteras av Israel.''
          </note>
          <note>
            Denna svenska inställning grundar sig på centrala folkrättsliga
            principer. Den delas i sina huvuddrag av en stor majoritet av
            världens stater.
          </note>
          <note>
            De folkrättsliga principer som ligger till grund för vår inställning
            är för det första principen om fredlig lösning av tvister, en
            för hela FN-tanken grundläggande princip. Det finns inget hållbart
            alternativ till en fredligt framförhandlad lösning av konflikten
            i Mellanöstern. Därför sätter vi stort hopp till den förhandlingsprocess
            som inletts i
          </note>
          <note>
            Madrid. Våld och terror får inte tillåtas störa denna process.
          </note>
          <note>
            Den andra principen gäller förbudet mot förvärv av territorium
            med våld, som är fastlagt i FN-stadgan.
          </note>
          <note>
            Att denna princip respekteras är av vital betydelse för möjligheterna
            att upprätthålla en fredlig världsordning. Denna princip är ett
            centralt element i FN:s säkerhetsråds resolution 242.
          </note>
          <note>
            För det tredje måste alla staters, inkl. Israel, rätt att leva
            i fred inom säkra och erkända gränser utan att utsättas för hot
            eller våldshandlingar respekteras.
          </note>
          <note>
            Detta är ytterligare ett av grundelementen i FN-
          </note>
          <note>
            resolutionen 242.
          </note>
          <note>
            Demokrati har också betydelse för en stabil och varaktig fred.
            En sådan säkras bäst om den sluts mellan regeringar som har en
            demokratisk förankring.
          </note>
          <note>
            Dessutom måste vi respektera principen om alla folks rätt till
            självbestämmande. Palestiniernas rätt till självbestämmande utgör
            ett grundläggande element i varje möjlig bestående lösning av
            den arabisk-israeliska konflikten.
          </note>
          <note>
            Respekten för mänskliga rättigheter är en princip som regeringen
            fäster särskild vikt vid. Att verka för grundläggande fri- och
            rättigheter är en viktig del av arbetet för internationell fred
            och säkerhet.
          </note>
          <note>
            Brott mot de mänskliga rättigheterna förekommer på många håll
            i världen, och den svenska regeringen ser försvaret av dessa rättigheter
            som en mycket angelägen uppgift.
          </note>
          <note>
            Det är på denna principiella grundval som svensk politik i Mellanöstern
            utformas.
          </note>
          <note>
            Men utvecklingen står inte stilla. I dag råder en helt annan
            situation i Mellanöstern än för bara ett halvår sedan. En spirande
            fredsprocess har äntligen påbörjats. Förtjänsten för detta tillkommer
            inte minst USA och utrikesminister Baker personligen.
          </note>
          <note>
            För första gången på åratal förhandlar israeler och araber med
            varandra om fred. För första gången någonsin sitter israeler och
            palestinier vid samma bord och förhandlar om sina gemensamma mellanhavanden.
            Ett historiskt genombrott har skett.
          </note>
          <note>
            Förhandlingarna har ännu inte lett till några påtagliga resultat.
            Men mot bakgrund av den långa historien av oförsonlighet och motsättningar
            utgör varje dag som förhandlingsprocessen fortsätter i sig ett
            framsteg.
          </note>
          <note>
            Åtskilliga hinder finns på vägen. Ett sådant är den israeliska
            bosättningspolitiken. Sverige ansluter sig till EG:s, USA:s och
            andra staters bestämda krav på att denna bosättningspolitik skall
            upphöra.
          </note>
          <note>
            Den arabiska bojkotten mot Israel har förhindrat handel och försvårat
            kontakter. Ett slopande av bojkotten vore en viktig förtroendeskapande
            åtgärd.
          </note>
          <note>
            Terrorismen har länge varit en svår plåga för
          </note>
          <note>
            Mellanöstern. Den har inte minst försvårat för försonliga krafter
            att agera.
          </note>
          <note>
            Jag upprepar ånyo vår vädjan till alla parter att visa maximal
            återhållsamhet och kompromissvilja.
          </note>
          <note>
            FN-stadgan uppmuntrar regionala säkerhets- och samarbetsarrangemang.
            Den europeiska säkerhetsoch samarbetskonferensen är ett framgångsrikt
            exempel på ett sådant arrangemang. Mellanöstern är ett område
            som skulle kunna dra stor nytta av ett liknande regionalt arrangemang.
          </note>
          <note>
            Den nu inledda processen baseras på och har betydande likheter
            med den process som inleddes i slutet på 1970-talet och som ledde
            till den historiska
          </note>
          <note>
            Camp-David-överenskommelsen.
          </note>
          <note>
            Den princip om land för fred med erkännande av
          </note>
          <note>
            Israel, säkra gränser och fredligt utbyte, som då etablerades
            mellan Egypten och Israel, är ett föredöme. Inte minst Egyptens
            framsynta linje som på sin tid hårt attackerades av PLO och andra
            arabstater visar sig nu vara den riktiga.
          </note>
          <note>
            Sverige stödjer helhjärtat den nu påbörjade förhandlingsprocessen
            och är berett att efter förmåga bidra till att främja denna process.
          </note>
          <note type="speaker">
            Anf. 22 HADAR CARS (fp):
          </note>
          <note>
            Herr talman! Fru utrikesminister! Jag vill varmt tacka för det
            svar som utrikesministern har gett mig, ett svar som i sin balans
            och sitt tonfall innebär en radikal förändring jämfört med Palme-
          </note>
          <note>
            Andersson-Schori-epoken.
          </note>
          <note>
            Värt att notera är bl.a. att PLO:s roll är kraftigt nedtonad
            i svaret, ja faktiskt så långt att varken organisationen eller
            dess ledare ens nämns en enda gång.
          </note>
          <note>
            Utrikesministern framhåller att en stabil och varaktig fred säkras
            bäst om den sluts med regeringar som har en demokratisk förankring.
            Det är verkligen sant. När så sker kan man ha skäl att tro att
            folken står bakom avtalet och att detta därför kommer att respekteras.
          </note>
          <note>
            Men här ligger också ett av kärnproblemen i
          </note>
          <note>
            Mellanösternkonflikten. Israel, den ena parten, är den enda väl
            fungerande demokratin i regionen.
          </note>
          <note>
            Också i Egypten finns en inriktning mot och en vilja till demokrati.
            I övrigt finns i området numera, sedan Libanon de facto ockuperats
            av Syrien, endast stater med auktoritära eller totalitära regimer
            samt sådana som mest påminner om rena gangsterband.
          </note>
          <note>
            Jag har full förståelse för att utrikesministern inte kan uttrycka
            sig på samma sätt som jag. Men jag skulle vara förvånad om hon
            inte själv gjort liknande iakttagelser. Det är ju detta förhållande,
            bristen på demokrati i de arabiska staterna, som så länge har
            undergrävt möjligheterna att nå fram till en rättvis och hållbar
            fred i Mellanöstern.
          </note>
          <note>
            Det känns för mig naturligt att jämföra med förhållandena i Europa.
            Så länge länderna i
          </note>
          <note>
            Östeuropa var diktaturer, var de militärpolitiska spänningarna
            i vår världsdel stora. När demokratin segrade, föll murarna och
            en period inleddes som präglades av avspänning, samarbete och
            vänskap.
          </note>
          <note>
            Ingenting skulle mer främja freden i Mellanöstern än om arabstaterna
            också fann vägen till demokrati. Jag tror att det vore mycket
            värdefullt om också utrikesministern uttalade denna åsikt.
          </note>
          <note>
            Självfallet innebär inte detta att man gör det minsta avkall
            på strävandena att nå fred också under de politiska förhållanden
            som i dag råder i området.
          </note>
          <note>
            Det är några saker som jag inte återfinner i svaret och som det
            vore av värde om utrikesministern ville beröra i sina repliker.
            En sådan sak är FN-beslutet förra året att upphäva den avskyvärda
            resolution som jämställde sionism med rasism. Sionismen är en
            del i den judiska känslan och traditionen. Det glädjande FN-beslutet
            blev möjligt genom
          </note>
          <note>
            Sovjetsystemets sammanbrott.
          </note>
          <note>
            Det är också glädjande att diplomatiska förbindelser upprättats
            mellan Israel och staterna i
          </note>
          <note>
            Central- och Östeuropa och med en växande skara länder i Afrika.
            Det är en vinning för demokratin.
          </note>
          <note>
            Allvarlig, ja förskräckande är däremot den ökande risken för
            att kärnvapen kan komma till användning i händelse av krig i Mellanöstern.
            Israel har ungefär samma yta som Småland, och befolkningskoncentrationen
            är hög.
          </note>
          <note>
            I kriget mot Irak var Israel inte krigförande. Ändå öste det
            scudmissiler över landet. Nu vet vi att Irak före kriget endast
            hade behövt ytterligare cirka ett år för att ha kunnat ladda dessa
            missiler med kärnvapen. Det räcker med ett fåtal atombomber som
            når fram för att Israel skall vara utplånat.
          </note>
          <note>
            Alljämt gör flera länder i området ansträngningar att skaffa
            sig kärnvapen. Tillgången på underbetalda och undersysselsatta
            forskare, med kompetens att utveckla sådana vapen, är också oroväckande
            stor.
          </note>
          <note>
            Har då inte Israel självt skaffat sig kärnvapen? Det vet jag
            inte, men jag håller det inte uteslutet. Vad vi vet är att Israel
            förklarat sig berett att medverka till ett avtal om att göra Mellanöstern
            till en kärnvapenfri zon. Den givna förutsättningen är att tillfredsställande
            garantier ges om en effektiv övervakning av avtalet. En upprustning
            med kärnvapen av diktaturerna i Mellanöstern ökar risken för krig
            och för ett utplånande av Israel.
          </note>
          <note>
            Ett av de allra viktigaste inslagen i Sveriges
          </note>
          <note>
            Mellanösternpolitik måste därför vara att medverka till att förhindra
            en kärnvapenspridning i området. Jag utgår från att utrikesministern
            delar min uppfattning, och det är min förhoppning att utrikesministern
            vill framhålla det.
          </note>
          <note type="speaker">
            Anf. 23 BERNDT EKHOLM (s):
          </note>
          <note>
            Herr talman! Fru utrikesminister! Att jag blandar mig i debatten
            här i dag beror dels på att jag är intresserad av förhållandena
            i Mellanöstern, dels på att jag i söndags kom hem från en veckolång
            resa i området.
          </note>
          <note>
            Vi var några riksdagsmän som var nere i
          </note>
          <note>
            Mellanöstern och kunde se hurdana förhållandena är. Jag måste
            konstatera att situationen är lika dålig som den har varit vid
            tidpunkten för alla mina fyra fem tidigare resor. Ingenting har
            blivit bättre.
          </note>
          <note>
            Snarare är tendensen den att det har blivit sämre --
          </note>
          <note>
            jag talar då om palestiniernas situation.
          </note>
          <note>
            Naturligtvis är situationen för den israeliska staten också jobbig,
            med tanke på den oro som människor där lever med. Det skall inte
            förnekas. Men det dagliga förtryck som jag har kunnat konstatera
            att palestinierna möter är mycket grymt.
          </note>
          <note>
            Det är, precis som tidigare, fråga om godtyckliga anhållanden.
            Det förekommer kollektiva bestraffningar -- vi har sett hus som
            har rivits ner av den israeliska armén exempelvis därför att någon
            son i huset har kastat sten på en militärjeep. Det är fråga om
            en hård tidningscensur. Det är fråga om ett kulturförtryck som
            visar sig i att man vill stänga nationalteatern i östra Jerusalem.
            Det är fråga om ett förtrampande av grundläggande mänskliga rättigheter
            på många olika plan. Ett exempel är att studerande när de reser
            utomlands för att studera inte har några garantier för att de
            får återvända till de ockuperade områdena. Militärens agerande
            är också mycket brutalt. Vi har fått många exempel på att soldaterna
            helt utan förvarning skjuter på palestinska ungdomar och också
            på äldre människor. Man är inte särskilt noga med hur man hanterar
            de personer man vill ha kontakt med. Det kan räcka med att en
            person kommer med ett paraply en regnig dag för att han skall
            bli beskjuten.
          </note>
          <note>
            En allvarlig sak är också bosättarnas sätt att agera.
          </note>
          <note>
            Vi besökte borgmästaren i Betlehem, Elias Freij.
          </note>
          <note>
            Han berättade om hur han för en kort tid sedan hade blivit angripen
            i sin bostad av bosättare från
          </note>
          <note>
            Kiryat Arba, en bosättning strax utanför Hebron.
          </note>
          <note>
            Han hade barn i huset, som blev livrädda när de blev beskjutna
            av bosättarna. Just bosättarnas uppträdande, tillsammans med en
            del andra saker man ser, gör att man måste konstatera att, som
            också organisationer för mänskliga rättigheter i området säger,
            den totala laglösheten råder inom de ockuperade områdena.
          </note>
          <note>
            En annan sak jag tycker är mycket frustrerande att se är den
            klassindelning av palestinierna som finns inom de ockuperade områdena.
            Bor man i Gaza har man ett speciellt ID-kort och en speciell skylt
            på bilen, bor man på Västbanken har man en annan skylt, och bor
            man i Jerusalem har man en skylt.
          </note>
          <note>
            Om man råkar bo på Västbanken och vill besöka östra Jerusalem,
            där man kanske har bott tidigare och har släktingar, får man inte
            göra det om man inte går till militärmyndigheterna och begär särskilt
            tillstånd.
          </note>
          <note>
            Jag träffade bl.a. en kristen präst och avsatt borgmästare från
            Ramallah, som berättade att han hade varit tvingad att söka ett
            särskilt tillstånd för att träffa oss en fredagskväll. Det är
            ganska grymt att människor skall behandlas på det sättet. Man
            kan exempelvis inte visa en flagga utan att bli trakasserad eller
            kanske t.o.m. beskjuten. Det har gått så långt att också FN:s
            egen organisation
          </note>
          <note>
            UNWRA är drabbad.
          </note>
          <note>
            Med anledning av denna situation har jag en fråga till utrikesministern.
            Är regeringen beredd att medverka till en förstärkning av skyddet
            för palestinierna på de ockuperade områdena i form av ett internationellt
            skydd, lämpligen i FN:s regi? Det är något man efterfrågar på
            grund av de osäkra förhållanden man lever under.
          </note>
          <note>
            Jag tycker att det som utrikesministern anger när det gäller
            fredsprocessen är ett bra avstamp. Till skillnad från Hadar Cars
            uppfattar jag inte den radikala förändring som Hadar Cars talade
            om.
          </note>
          <note>
            Detta gör att jag genast blir intresserad av att till utrikesministern
            ställa frågan: Vari ligger den radikala förändringen i svensk
            utrikespolitik på detta område? Hadar Cars har ju tydligen upptäckt
            en sådan förändring och dessutom en radikal sådan.
          </note>
          <note>
            Jag skulle gärna vilja ha svar på den frågan, och om det har
            skett en sådan förändring tycker jag att vi skall debattera den
            här i dag. Det är i så fall viktigt.
          </note>
          <note>
            Borgmästare Freijs inställning är intressant att förmedla till
            kammaren. Freij ingår alltså i förhandlingsdelegationen, och han
            säger att palestinierna är beredda till en dialog under alla omständigheter
            tills freden är nådd. Palestinierna är alltså inte beredda att
            ge upp samtalen. Jag tycker att det visar på en enormt försonande
            och hoppingivande inställning när en ledande ledamot av förhandlingsdelegationen,
            som säger sig representera hela delegationen, uttrycker sig på
            det sättet.
          </note>
          <note>
            Det är naturligtvis viktigt att regeringen är aktiv i den här
            fredsprocessen och ger den allt stöd den kan få. USA spelar i
            detta sammanhang en avgörande roll, och jag förutsätter att regeringen
            gör allt vad den kan för att aktivt stödja fredsstiftande krafter,
            inte minst USA:s agerande.
          </note>
          <note>
            Har utrikesministern några nyheter när det gäller regeringens
            insatser just till stöd för själva fredsförhandlingarna?
          </note>
          <note>
            Jag skall be att i mitt nästa inlägg få återkomma med ytterligare
            några synpunkter, men jag vill nu passa på att fråga Hadar Cars:
            Har Hadar Cars någonsin besökt de ockuperade områdena?
          </note>
          <note type="speaker">
            Anf. 24 KENT CARLSSON (s):
          </note>
          <note>
            Herr talman! Utrikesministern! Jag har med glädje konstaterat
            att utrikesministern i många sammanhang uttalar sig för Sveriges
            fortsatta stöd för FN och för en vilja att delta i arbetet med
            att stärka FN som globalt konfliktlösningscentrum. I
          </note>
          <note>
            ingen annan fråga har FN författat så många klara och entydiga
            resolutioner som just i frågan om
          </note>
          <note>
            Palestina. Det är därför glädjande att i dag ta del av utrikesministerns
            svar på den här interpellationen och konstatera att regeringen
            vidmakthåller den principiella uppfattning som Sverige har haft
            och som vi har drivit i FN och i andra internationella sammanhang.
          </note>
          <note>
            När Israel invaldes som medlem i FN den 11 maj
          </note>
          <note>
            1949 lovade man att oreserverat acceptera förpliktelserna i FN:s
            stadga och infria FN:s resolutioner. Det var då framför allt två
            resolutioner, nr 181 om delning och nr 194 om flyktingarnas rätt
            att återflytta. Dess värre har
          </note>
          <note>
            Israel som bekant inte uppfyllt de förpliktelser som man åtog
            sig enligt resolution 273, vilken markerade invalet av staten
            Israel i FN. Israel har inte heller respekterat den fjärde
          </note>
          <note>
            Genèvekonventionen, trots att man har ratificerat den. FN har
            i ett flertal resolutioner, såväl i
          </note>
          <note>
            Generalförsamlingen som i Säkerhetsrådet, klart sagt ifrån att
            den fjärde Genèvekonventionen äger giltighet på de ockuperade
            områdena. Sverige har också i omröstningar i Generalförsamlingen
            stött dessa resolutioner.
          </note>
          <note>
            Artikel 49 i konventionen lyder:
          </note>
          <note>
            ''Ockupationsmakt må icke deportera eller överflytta delar av
            sin egen civilbefolkning till område som den ockuperar.'' Trots
            denna klara formulering har ockupationsmakten Israel på olika
            sätt konfiskerat uppemot 65 % av Västbanken och något mindre del
            av Gaza samt överfört en kvarts miljon människor till de ockuperade
            områdena.
          </note>
          <note>
            I denna troligen för låga siffra ingår alla de bosättare vars
            mark nu kringgärdar östra
          </note>
          <note>
            Jerusalem -- mark som av Israel räknas som annekterad. De illegala
            bosättningarna, som har officiellt israeliskt stöd, genomförs
            nu allt öppnare och hänsynslösare och i en rasande fart. Dessa
            bosättningar innebär att man övertar palestinsk mark. Under de
            senaste fyra månaderna har det uppförts lika många bosättningar
            som under de tio föregående åren.
          </note>
          <note>
            Precis som utrikesministern säger i sitt svar är bosättningarna
            på Västbanken och i östra
          </note>
          <note>
            Jerusalem ett av de största hindren mot en fredlig lösning av
            konflikten mellan Israel och palestinierna.
          </note>
          <note>
            Om den principiella inställning som utrikesministern här redovisar
            kvarstår och om det inte finns några radikala förändringar i den
            -- som herr Cars, men inte jag har kunnat uttyda -- måste jag
            ställa en fråga till utrikesministern. Denna principiella hållning
            får ju inte leda till svensk passivitet, till att man gömmer sig
            bakom de officiella ställningstagandena och bakom EG:s och
          </note>
          <note>
            USA:s agerande. Sverige har i andra sammanhang fört en mycket
            aktiv utrikespolitik och påtalat brott mot mänskliga rättigheter,
            också när stater som man kan förvänta sig mer av, speciellt sådana
            som kallar sig demokratiska, bryter mot avtal som de har ingått
            eller konventioner som de har skrivit under.
          </note>
          <note>
            Den förändring som jag möjligtvis hade förväntat mig i utrikesministerns
            svar hade alltså snarare varit att hon mera hade velat gå till
            handling för att försvara de centrala delarna i dessa konventioner.
          </note>
          <note>
            Jag har också uppfattat att regeringen i regeringsdeklarationen
            i allmänna uttalanden har sagt att just värnet om de mänskliga
            rättigheterna skulle vara en än viktigare fråga för den regering
            som nu sitter. Det är med den utgångspunkten som jag hade förväntat
            mig att utrikesministern hade haft några ord att säga om vad man
            nu aktivt tänker göra. Tänker man kraftfullt påtala de brott mot
            FN-
          </note>
          <note>
            resolutionerna som Israel faktiskt har begått och begår även
            nu? Vad gör regeringen för att påtala och förhindra vidare brott
            mot den fjärde
          </note>
          <note>
            Genèvekonventionen, som också vårt land har anslutit sig till?
            Vi har också förbundit oss att sörja för att konventionen följs.
          </note>
          <note>
            Vad har regeringen gjort för att påtala de illegala bosättningarna
            och att man ockuperar områden som tillhör palestinierna, bl.a.
            stadsdelen Silwan i
          </note>
          <note>
            Jerusalem? Det gäller deporteringarna, de kollektiva bestraffningarna,
            hussprängningarna, stängning av skolor, utegångsförbud och böter
            som drabbar familjer vars medlemmar har tagits av den israeliska
            militären.
          </note>
          <note>
            Vad som behövs -- jag hoppas att utrikesministern kan hålla med
            om det -- är mer av handling från den svenska regeringens sida
            just för att försvara de mänskliga rättigheterna, de rättigheter
            som palestinierna i dag frånrövas av en av en stat som kallar
            sig demokratisk.
          </note>
          <note>
            Avslutningsvis vill jag fråga utrikesministern om hon överväger
            något mer aktivt agerande för de mänskliga rättigheterna men också
            för att se till att en stat som i internationella sammanhang,
            genom
          </note>
          <note>
            Genèvekonventioner och FN-resolutioner, förbundit sig att agera
            på ett visst sätt också verkligen fullföljer detta, på samma sätt
            som
          </note>
          <note>
            Sverige och andra länder avkrävde Irak ett sådant agerande, varvid
            vi hävdade folkrättens principer.
          </note>
          <note type="speaker">
            Anf. 25 BENGT HURTIG (v):
          </note>
          <note>
            Herr talman! Också jag vill bland mig i denna debatt. Jag tycker
            att den deklaration som utrikesministern här har gjort är mycket
            välgörande. I huvudsak följer vi inom alla partier en gemensam
            linje när det gäller att verka för fred i Mellersta Östern, vilket
            är den enda vägen framåt för befolkningen där.
          </note>
          <note>
            Men jag tycker i likhet med Kent Carlsson också att det löfte
            som gavs i regeringsdeklarationen om kraftigt stöd för mänskliga
            rättigheter runt om i världen inte tillräckligt kraftfullt har
            följts upp när det gäller konflikten mellan Israel och palestinierna.
          </note>
          <note>
            Självfallet måste det få ta tid, med tanke på djupet och svårighetsgraden
            av denna konflikt, men det är också, som jag upplever det, i viss
            mening bråttom.
          </note>
          <note>
            Om de krafter och det synsätt som PLO står för i förhandlingarna
            inte visar sig framgångsrika, finns det nämligen en betydande
            risk för att andra krafter tar över bland palestinierna och i
            arabvärlden, något som kan få förödande konsekvenser. Det måste
            vara förhandlingsvägen som kan leda till framgång.
          </note>
          <note>
            Jag vill fråga: Ser utrikesministern någon organisation som bättre
            än PLO skulle representera palestinierna i dag?
          </note>
          <note>
            Det finns förutom rapporterna från den grupp som nu har besökt
            Västbanken naturligtvis också, som vi känner till, rapporter från
            organisationer för mänskliga rättigheter. Amnesty International
            har ju inför FN:s kommitté för mänskliga rättigheter räknat upp
            en rad av de övergrepp som i dag begås.
          </note>
          <note>
            FN:s säkerhetsråd har också i en resolution den 6
          </note>
          <note>
            januari fördömt Israels beslut att deportera tolv palestinier.
            Det var en mycket skarp och fast deklaration. Jag kan inte minnas
            att jag i detta sammanhang såg någon reaktion från regeringen.
          </note>
          <note>
            Utrikesministern talade om de bestialiska mord på sovande israeliska
            soldater som inträffade för en tid sedan, och hon använde då ett
            kraftfullt språkbruk.
          </note>
          <note>
            Men när sedan Mona S:t Cyr i FN:s tredje kommitté för mänskliga
            rättigheter talade om de ockuperade områdena uttryckte hon sig
            som om de ockuperade områdena fortfarande bara är en källa till
            besvikelse och oro. Språkbruket har i detta sammanhang en viss
            betydelse.
          </note>
          <note>
            Den 29 november stängde Israel Bir-Zeituniversitetet på Västbanken
            för ytterligare tre månader. Har den svenska regeringen på något
            sätt agerat med anledning av detta?
          </note>
          <note>
            Jag tycker också att kärnvapenfrågan är av stor betydelse i det
            här området. Det är, som flera talare, också Hadar Cars, har sagt,
            nödvändigt att man förhindrar att det där utvecklas kärnvapen.
          </note>
          <note>
            Israel har naturligtvis ett stort ansvar för att inte utveckla
            kärnvapen. Det är Israel som anförs som ett huvudsakligt argument
            av de arabledare som vill utveckla kärnvapen i dag.
          </note>
          <note type="speaker">
            Anf. 26 JAN ANDERSSON (s):
          </note>
          <note>
            Herr talman! Liksom Berndt Ekholm kom jag i söndags, fru utrikesminister,
            hem från en veckolång resa till Palestina. Till skillnad från
            Berndt Ekholm hade jag då gjort min första resa i området och
            mitt första besök i Israel och de ockuperade områdena.
          </note>
          <note>
            Jag har inte tidigare engagerat mig så djupt i denna fråga. Jag
            har som politiskt intresserad följt den debatt som har förts och
            på TV och radio fått information om de grymheter och brott mot
            mänskliga rättigheter som begås där nere.
          </note>
          <note>
            En veckas besök gav mig en verklighetsbild som är långt värre
            än den som man kan uppleva i massmedia. Det förövas systematiska
            och dagliga brott mot de mänskliga rättigheterna i de ockuperade
            områdena. Det gäller t.ex.
          </note>
          <note>
            förstörandet av hus. Det är alldeles absurt att om någon familjemedlem
            har kastat en sten mot israeliska soldater drabbas hela familjen.
            Det gäller inte sällan stora familjer, många gånger med små barn.
            Ofta lever de under små omständigheter.
          </note>
          <note>
            Man kör systematiskt ned husen med caterpiller och ställer familjerna
            på gatan. Vi såg hus som utsatts för detta och hus som skulle
            försöras inom de närmaste timmarna.
          </note>
          <note>
            Det andra är att man stänger skolor, universitet, kindergarten
            m.m., men också fängslar barn på väldigt dåliga grunder. Från
            FN:s representanter fick vi exempel på att man fängslade fem utvecklingsstörda
            barn därför att de kastat sten på israeliska soldater, och man
            höll dem fängslade i jag tror fem dagar.
          </note>
          <note>
            Det sker också andra brott mot de mänskliga rättigheterna. Det
            förekommer ordkrig på väggarna runt om i de ockuperade områdena.
          </note>
          <note>
            Israeliska soldater beordrar då palestinier att ta bort slagorden,
            ofta med detsamma när de israeliska soldaterna tycker det passar.
            Det gjorde man vid ett tillfälle då en kirurg var på väg till
            sitt arbete för att utföra en operation. Det togs ingen hänsyn
            till om det var en viktig operation, om det eventuellt gällde
            en annan människas liv. Färgen skulle bort. Det tog ett par timmar.
            Vad som hände med den människa som låg på sjukhuset och väntade
            vet vi inte.
          </note>
          <note>
            Det händer många positiva saker. Det är positivt att en fredsprocess
            kommit i gång, men efter att jag träffat många personer i detta
            område är min optimism inte absolut. Det har ju inte kommit ut
            särskilt mycket av fredsprocessen hittills.
          </note>
          <note>
            Jag är nog inte ensam om att tro att fredsviljan hos den nuvarande
            israeliska regeringen inte är särskilt stor, såvida inte det blir
            fred på den regeringens villkor. Och detta är alldeles omöjligt,
            för då blir det aldrig någon fred.
          </note>
          <note>
            Låt oss fortsätta att hoppas att fredsprocessen fortsätter. Precis
            som Berndt Ekholm tycker jag att det är positivt att den palestinske
            företrädaren, borgmästaren i Betlehem, hade en så uthållig och
            trots allt optimistisk syn på fredsprocessen.
          </note>
          <note>
            Andra har talat om bosättningspolitiken, men jag skulle också
            vilja säga något. Bosättningarna har ökat i omfattning alldeles
            markant. Det är naturligvis ett hot mot fredsprocessen att det
            skett under den tid fredsprocessen pågår. Det sker egentligen
            infantilt: man bygger, inte bara runt omkring Jerusalem, utan
            runt omkring palestinska byar. Man bygger in dem.
          </note>
          <note>
            Vi var själva ute och såg precis hur det gick till. Man tar ifrån
            de palestinska byarna deras område med motiveringen att de inte
            odlar där. Denna mark ger man till israeler som sedan uppför nya
            bosättningar.
          </note>
          <note>
            Man ringar in byarna så att det senare inte finns någon möjlighet
            för dem att utvidga sina odlingar och utveckla sin verksamhet.
          </note>
          <note>
            Inte heller jag uppfattar att det föreligger någon förändrad
            inställning från regeringens sida. Den svenska inställningen ligger
            fast. Det var också det intryck som palestinierna hade, men man
            var rädd för att den svenska aktiviteten skulle minska.
          </note>
          <note>
            Sverige har aktivt bidragit till den fredsprocess som nu är i
            gång. Det är onekligen så att USA har ändrat inställning i riktning
            mot den svenska inställningen.
          </note>
          <note>
            Jag hoppas att den svenska aktiviteten inte avtar, utan fortsätter
            med den inrikting på politiken som vi har haft hittills.
          </note>
          <note type="speaker">
            Anf. 27 JERZY EINHORN (kds):
          </note>
          <note>
            Herr talman! Fru utrikesminister! Jag hade inte för avsikt att
            delta i denna diskussion. Jag är själv jude, och för mig betyder
            Israel en viktig trygghet inför det som kan hända i världen med
            mig och andra judar i framtiden, med mina barn och mina barnbarn.
            Men jag kände mig nästan tvungen att gå upp i talarstolen och
            säga någonting.
          </note>
          <note>
            Det är flera som vill tolka tonen i utrikesministerns anförande.
            Jag tror att Margaretha af Ugglas kan göra det bäst själv. Men
            jag vill säga för min egen del att jag upplevde statsrådets anförande
            som balanserat. Det uttrycker förståelse för båda sidors problem.
            Det gäller tyvärr inte alla anföranden i dag, och det smärtar
            mig djupt.
          </note>
          <note>
            Det som händer i Mellanöstern är djupt, djupt tragiskt för alla
            parter. När vi diskuterar dagens situation, måste vi ändå titta
            litet på bakgrunden.
          </note>
          <note>
            Det finns alltid en historisk bakgrund till dagens händelser.
          </note>
          <note>
            Dagens situation i Mellanöstern och de aktuella problemen har
            sin grund i ömsesidig, välgrundad misstro. Israel tillkom 1948
            genom en omröstning i
          </note>
          <note>
            Förenta nationerna. Vad som ledde världens dåliga samvete till
            att rösta så vet alla.
          </note>
          <note>
            I 44 år har det lilla landet inte haft en enda dags fred. Israel
            har varit berett till fred vid många tillfällen. Men vi vet alla
            att Israel har blivit anfallet gång på gång. Det måste man komma
            ihåg när man diskuterar dessa förhållanden.
          </note>
          <note>
            Israels situation är inte avundsvärd i dag. Jag tror inte att
            någon skulle vilja byta Sveriges situation mot Israels. Israel
            har inte fred, har inte haft fred en enda dag och får inte misslyckas
            i ett enda krig.
          </note>
          <note>
            Vi vet vad som händer om Israel misslyckas i ett enda krig: Israel
            blir utplånat.
          </note>
          <note>
            Vi är alla överens om att vi önskar fred i
          </note>
          <note>
            Mellanöstern. Vi önskar fred överallt i världen.
          </note>
          <note>
            Men frågan är på vilket sätt freden kan uppnås. Det finns inga
            enkla lösningar, som man antyder här.
          </note>
          <note>
            Jag delar utrikesministerns uppfattning att det har ägt rum en
            positiv utveckling. Jag ser positivt på att
          </note>
          <note>
            Sverige skall spela en aktiv roll och är berett att aktivt bidra
            i den processen. Men då måste Sveriges inställning och agerande
            uppfattas som balanserat och neutralt. Alla måste väl vara medvetna
            om att
          </note>
          <note>
            Sveriges inställning under den tidigare regeringen och under
            de allra senaste åren -- inte tidigare -- inte uppfattades som
            neutral. Det ena utspelet efter det andra uppfattades som en partsinlaga.
          </note>
          <note>
            Jag ser optimistiskt på framtiden. Jag måste göra det. Situationen
            i Mellanöstern med Israel och omgivande arabiska länder och palestiniernas
            situation är djupt tragiska. Men ingen av oss i detta rum vet
            hur den ömsesidiga misstron och rädslan skall överbryggas. Om
            vi skall delta i den processen måste vi visa en smula ödmjukhet.
          </note>
          <note type="speaker">
            Anf. 28 INGELA MÅRTENSSON (fp):
          </note>
          <note>
            Herr talman! Jag skulle också vilja instämma med dem som säger
            att detta var ett uttömmande och mycket bra svar, som jag tror
            att vi alla i riksdagen kan ställa oss bakom. Det tycker jag är
            glädjande.
          </note>
          <note>
            Det är viktigt, som många också sagt här, att
          </note>
          <note>
            Sverige tar en aktiv del när det gäller fredsprocessen och att
            man kommer vidare. Det är ju ännu bara en början, och misstron
            mellan de olika folkgrupperna här är ju väldigt stark. Det är
            viktigt att man försöker bryta detta misstroende och i stället
            kommer över till ett förtroende mellan folken. Det är en önskan
            man har på lång sikt.
          </note>
          <note>
            Utrikesministern tar upp ESK som en modell som man skulle kunna
            hoppas på att kunna bygga ut i den här regionen. Det handlar om
            ett väldigt litet område. I framtiden måste människorna här kunna
            samarbeta. Det gäller inte minst vattenfrågan, som är väsentlig
            för alla. Den måste lösas gemensamt.
          </note>
          <note>
            Sedan vill jag också instämma i vad Hadar Cars sade när han tog
            upp kärnvapenspridningen, som är en väldigt viktig fråga, nämligen
            att vi från svenskt håll aktivt agerar för att kärnvapen inte
            skall spridas i regionen. Det gäller heller inte bara kärnvapen,
            utan det gäller massförstörelsevapen över huvud taget, som de
            biologiska och de kemiska vapnen. Vad man kan hoppas på är att
            det i den här regionen blir en zon fri från massförstörelsevapen.
            Det skulle jag också önska att den svenska regeringen aktivt verkade
            för.
          </note>
          <note type="speaker">
            Anf. 29 GÖRAN LENNMARKER (m):
          </note>
          <note>
            Herr talman! Fru minister! Jag hade inte heller tänkt gå upp
            i debatten, men jag tycker att det kan vara motiverat att göra
            några reflexioner efter de många inlägg som har gjorts. En av
            dem gäller just nödvändigheten av att sätta fredsprocessen i centrum.
          </note>
          <note>
            Denna region, som har haft sina konflikter och krig under snart
            ett halvt sekel, måste nu få en effektiv fredsprocess. Man kan
            då ställa sig frågan: På vilket sätt kan Sverige bäst främja en
            fredsprocess? Det kan man naturligtvis ha olika meningar om, men
            jag tror att det centrala nu är att se till att man inte på olika
            sätt gör utspel eller tar initiativ som kan ta intresset eller
            initiativet från de förhandlingar som nu faktiskt har påbörjats.
            Man kan göra litet olika värderingar av deras möjligheter att
            nå framgång, men det är faktiskt Madridförhandlingarna som nu
            står i centrum -- även om de inte sker i Madrid i varje ögonblick
            kallar jag dem för
          </note>
          <note>
            Madridförhandlingarna.
          </note>
          <note>
            Vi har en sådan erfarenhet. Just poängteringen av
          </note>
          <note>
            Camp David-processen tyckte jag var värdefull i interpellationssvaret.
            Det finns erfarenhet av en framgångsrik fredsprocess i Mellanöstern.
            Det var faktiskt så att man nådde fram till ett förtroendefullt
            och varaktigt fredsförhållande mellan Egypten och Israel. Det
            har också bestått provet under betydande påfrestningar --
          </note>
          <note>
            Libanonkriget 1982, Intifadan och annat. Likväl finns här ett
            förtroende och en hållbar fredsordning mellan Israel och ett av
            dess grannländer. Det bör vi ta fasta på och se som en utgångspunkt
            för hur man kan gå vidare. Det är naturligtvis USA som har möjligheten
            att driva de förhandlingarna framåt med kraft. Det kommer att
            krävas kraft från utomstående för att de skall bli framgångsrika.
          </note>
          <note>
            En fråga som många har varit inne på och som i grunden måste
            lösas är frågan om den israeliska säkerheten, detta att Israel
            måste känna sig tryggt i sin existens. Det är en rättighet som
            man i varje europeiskt land, inte minst vi i Sverige, har känt
            under många år -- århundraden, kan man kanske t.o.m. säga. Denna
            trygghet måste Israel få. Det är inte så alldeles enkelt att åstadkomma
            en process som leder fram till detta.
          </note>
          <note>
            Vi kan som ett skräckscenario tänka oss att man kunde få en Västbank
            som kom att likna Libanon, en statsledning på Västbanken som säger
            sig vara för demokrati och frihet men som inte förmår upprätthålla
            ordningen, precis som vi har sett i
          </note>
          <note>
            Libanon alltsedan 1975/76.
          </note>
          <note>
            Jag säger det här mest för att framhålla vikten av att det måste
            vara fråga om hållbara och realistiska säkerhetslösningar. På
            det måste förhandlingarna på det här området koncentreras. USA:s
            mycket centrala roll kan vi som utomstående i ett litet land som
            Sverige inte ersätta, och den kan kanske inte heller någon annan
            ersätta -- den fundamentala styrkan är att USA via sina insatser
            och via den sjätte flottan utgör den sista trygga garanten för
          </note>
          <note>
            Israels existens. Därför ligger det ett centralt svenskt intresse
            i att på alla sätt främja och stödja fredsprocessen. Det måste
            vara vår främsta prioritering i relationerna till Mellanöstern.
          </note>
          <note>
            Det gör också att det är nödvändigt att vi beter oss så i våra
            deklarationer och i våra framträdanden att vi spelar en aktiv
            och positiv roll när det gäller att främja fredsprocessen. Även
            om den rollen är blygsam, eftersom vi inte är en central aktör
            i området, måste det vara av högsta prioritet. Tack!
          </note>
          <note>
            Anf. 30 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Låt mig först säga att jag tycker att vi för en
            värdefull diskussion här i kammaren i dag.
          </note>
          <note>
            De olika inläggen belyser olika sidor i den tragiska situationen
            i Mellanöstern, men samtidigt uppskattar jag att det i alla inläggen
            finns en konstruktiv grundton.
          </note>
          <note>
            Jag skall inte recensera mitt eget interpellationssvar, men jag
            vill framhålla att man inte kan säga allt i ett interpellationssvar.
            Jag vill dock säga att jag tar på allvar den kritik som tidigare
            har riktats mot Sverige för att föra en ensidig Mellanösternpolitik.
            Jag tror att vi gör bäst nytta i Mellanöstern om vi för en balanserad
          </note>
          <note>
            Mellanösternpolitik.
          </note>
          <note>
            Denna balans får dock inte upprätthållas till priset av tystnad
            -- det vill jag gärna understryka. Vi måste reagera på övergrepp
            och orättfärdigheter oavsett vem som begår dem. I detta perspektiv
            förtjänar mr-läget och bristen på demokrati i arabvärlden att
            noga granskas. Endast om vi är tydliga och uppriktiga också åt
            detta håll kan vår kritik av Israel när den måste förekomma --
            den gäller bosättningspolitiken, och den gäller situationen i
            de ockuperade områdena -- få substans.
          </note>
          <note>
            Demokratifrågorna måste lyftas fram när det gäller
          </note>
          <note>
            Mellanöstern. Enbart om vi också får en demokratisk utveckling
            i Mellanöstern kan en framförhandlad fred bli bestående. Det är
            riktigt, som här har sagts, att fredsprocessen nu är det centrala.
            Det är också riktigt att naturligtvis framför allt de bilaterala
            förhandlingarna måste lyckas.
          </note>
          <note>
            Samtidigt delar jag Ingela Mårtenssons önskan och förhoppning
            att vi skulle kunna få se ESK-
          </note>
          <note>
            processen förd vidare i Mellanöstern. Det gör att vi från svensk
            sida är mycket uppmärksamma på möjligheten att bidra i de multilaterala
            förhandlingarna. Det är någonting som inte i första hand ankommer
            på oss -- vi måste få förfrågan om det, vi måste få se intresse
            för det från de deltagande parterna, men vi är mycket uppmärksamma
            på om vi kan lämna något bidrag i de multilaterala förhandlingarna.
            Jag tror ändå att det är här, i någon form av ESK-process -- med
            dess betoning av demokrati och mänskliga rättigheter men även
            av andra frågor som det är så viktigt för regionen att lösa i
            samverkan -- som man kan se ett hopp för framtiden för länderna
            i Mellanöstern och framför allt för människorna i Mellanöstern.
          </note>
          <note>
            Icke-spridningsfrågorna är kolossalt viktiga, Hadar
          </note>
          <note>
            Cars, och vi arbetar med dem i olika fora och kommer naturligtvis
            att fortsätta att vara mycket uppmärksamma där. Svenskarna är
            ju inblandade i de aktuella frågor som nu dryftas i FN:s säkerhetsråd,
            och vi stöder FN:s arbete i detta hänseende.
          </note>
          <note type="speaker">
            Anf. 31 HADAR CARS (fp):
          </note>
          <note>
            Herr talman! Tack, utrikesministern, för denna klargörande och
            rättsyftande replik.
          </note>
          <note>
            Liksom Jerzy Einhorn underströk jag i mitt första inlägg balansen
            och tonfallet i utrikesministerns svar. Det innebär en radikal
            förändring sedan
          </note>
          <note>
            Palme--Andersson--Schori-epoken. Jag vill illustrera det med
            några exempel.
          </note>
          <note>
            I en artikel i Stockholms-Tidningen 1982 anklagade
          </note>
          <note>
            Pierre Schori realiter Israel för krigsförbrytelser och gjorde
            uttalanden som att Israel skulle ha skapat Warszawagetton.
          </note>
          <note>
            I en annan artikel 1984 talade han om att Israel förde en strutspolitik.
            Han beskrev situationen i de ockuperade områdena som det kanske
            främsta hindret för en fredlig lösning.
          </note>
          <note>
            1980 och 1988 skrev Carl Lidbom artiklar under rubriken Nytt
            herrefolk och begärde där att Israel skulle visa kompromissvilja
            även under en tid då
          </note>
          <note>
            PLO alltjämt krävde Israels utplånande.
          </note>
          <note>
            Den socialdemokratiska tidningen Aftonbladet anklagade Israel
            för folkmord. Alla vet vi att Arafat vid sina besök i Sverige
            hyllades som en kung av de svenska socialdemokraterna, mer i Sverige
            än i någon annan demokrati i världen, trots att Arafat alltid
            omfamnat alla andra diktaturer, inkl. Saddam
          </note>
          <note>
            Husseins så sent som i samband med ockupationen av Kuwait.
          </note>
          <note>
            En israelisk förutvarande ambassadör beskriver i en bok, som
            enligt en artikel i Expressen skall komma, Sveriges kritik av
            Israel som präglad av moraliserande och predikande samt att den
            svenska kritiken kom inte bara av ideologiska skäl utan också
            av rena intresseskäl, som den arabiska oljan och den väldiga exportmarknaden
            i arabvärlden.
          </note>
          <note>
            Den nuvarande oppositionsledaren Peres i Israel uttalade en gång
            att han blev chockerad när han läste att Palme jämfört Israels
            behandling av palestinska barn med nazisternas slakt på judar.
          </note>
          <note>
            Han skrev att Palmes påstående var idiotiskt och otroligt --
            ''Har Israel fört något enda barn till koncentrationsläger eller
            dödat dem för att de varit arabiska barn eller byggt gaskammare?''.
          </note>
          <note>
            Som en personlig reflexion vill jag framhålla att jag hoppas
            att valet i Israel i juni leder till framgångar för det israeliska
            arbetarpartiet och dess allierade.
          </note>
          <note>
            Orsaken är att dessa partier har visat större flexibilitet i
            sin syn på Västbanken och Gaza än de nuvarande israeliska regeringspartierna.
          </note>
          <note type="speaker">
            Anf. 32 BERNDT EKHOLM (s):
          </note>
          <note>
            Herr talman! Först vill jag fråga utrikesministern på vilka punkter
            som hon anser att den socialdemokratiska regeringen har varit
            obalanserad. Nu har jag hört Hadar Cars version, och jag är mycket
            spänd på utrikesministerns version.
          </note>
          <note>
            Jag vill åter ställa frågan till Hadar Cars, om han har varit
            i de ockuperade områdena.
          </note>
          <note>
            När det gäller Pierre Schoris uttalande 1982 om krigsförbrytelserna,
            vill jag påminna om vad som hade hänt då. Folkmord kan man väl
            kalla det som inträffade i flyktinglägren Sabra och Shatila i
          </note>
          <note>
            Beirut -- den minnesgode minns nog dem. Därför kan det vara befogat
            att tala om krigsförbrytelser i det sammanhanget.
          </note>
          <note>
            Det som har sagts om demokratifrågan är alldeles riktigt. Min
            uppfattning efter mina besök är att palestinierna vill bygga upp
            en demokrati.
          </note>
          <note>
            Jag vill också säga något till Jerzy Einhorn. Alla som står här
            i talarstolen känner för Israels situation -- det är inget tvivel
            på den punkten. Israel har rättighet att existera där. Vi socialdemokrater
            känner för det judiska folket, men situationens utveckling gör
            att man måste peka på vad som händer i de ockuperade områdena.
            Situationen är ju inte alls lika inne i Israel, även man också
            där kan peka på diskriminering av palestinierna. Den frågan måste
            debatteras, trots att den är jobbig.
          </note>
          <note>
            Ömsesidig misstro är en bland många olika förklaringar.
          </note>
          <note>
            När det gäller fredsprocessen är säkerhetsfrågan självfallet
            viktig, men man får inte alltid utnyttja den i debatten, som någonting
            som medför att man inte skall försöka komma fram till en lösning.
            Israel skall naturligtvis ha säkra och erkända gränser, men den
            frågan får naturligtvis inte hämma en fortsatt fredsprocess.
          </note>
          <note>
            En viktig sak i fredsprocessen är också att medverka till förtroendeskapande
            åtgärder. Det efterlyser palestinierna, men man märker inte det
            när bosättningspolitiken fortgår, trots fredsförhandlingar. Varje
            gång som palestinierna åker till en fredsförhandling kommer det
            en ny bosättning. Det är svårt att förstå den förhandlingssituationen.
          </note>
          <note>
            Jag har läst de båda utkasten i förhandlingarna, och jag har
            här det palestinska och det israeliska utkastet. De ligger långt
            ifrån varandra, men det finns ändå förutsättningar att komma överens
            i fredsförhandlingarna. Som svensk kommer jag inte undan det,
            och jag kan inte se någon annan möjlighet.
          </note>
          <note>
            Jag skulle gärna vilja ha utrikesministerns bedömning, om hon
            har tagit del av de här utkasten till självbestämmande, dvs. det
            första steget i fredsförhandlingarna.
          </note>
          <note type="speaker">
            Anf. 33 KENT CARLSSON (s):
          </note>
          <note>
            Herr talman! Jag noterar glädjande nog att utrikesministern säger
            att brott mot mänskliga rättigheter, även om de begås av staten
            Israel, skall påtalas från svensk sida och också fördömas. Det
            gäller brott mot grundläggande mänskliga rättigheter och mot de
            konventioner som Israel, och Sverige, har skrivit under. När utrikesministern
            då säger att vi skall agera, undrar jag om vi verkligen gör det
            med kraft, om utrikesministern följer sina egna ord här i kammaren.
            Det vore intressant om utrikesministern kunde utveckla det.
          </note>
          <note>
            Utrikesministern uttryckte det så att det fördes en obalanserad
            politik under den socialdemokratiska regeringens tid. Det är också
            märkligt att höra herr
          </note>
          <note>
            Cars, när han tar upp Aftonbladet och Carl
          </note>
          <note>
            Lidbom. Vad jag vet har Aftonbladet aldrig ingått i den socialdemokratiska
            regeringen, och Carl
          </note>
          <note>
            Lidbom var definitivt inte statsråd 1980/81, då vi hade en borgerlig
            regering.
          </note>
          <note>
            Var den politiken obalanserad? Vad den socialdemokratiska regeringen
            gjorde var att påtala just brott mot mänskliga rättigheter, som
          </note>
          <note>
            Margaretha af Ugglas nyss sade att den nuvarande regeringen också
            skall göra. Där är det alltså ingen skillnad. Om Sverige i internationella
            sammanhang skall bli trovärdigt, måste vi stå upp för de krav
            på mänskliga rättigheter som vi har drivit, för de folkrättsliga
            krav som vi också med kraft har hävdat som liten nation, och driva
            dem oavsett vem som begår brotten. Om det är Israel eller andra
            stater som begår dem skall vi påtala dem.
          </note>
          <note>
            Jag blir litet störd av det som herr Einhorn och även herr Lennmarker
            säger. Vi är givetvis överens om att fredsprocessen är det viktiga,
            att det skall skapas en lösning som gör att Israel kan leva inom
            säkra gränser, men också att palestinierna skall få självbestämmande
            och en egen demokratisk stat.
          </note>
          <note>
            Men det får inte leda till att vi inte påtalar de övergrepp som
            sker mot civilbefolkningen och enskilda på Västbanken och i Gaza.
            Jag får känslan av att herrar Einhorn och Lennmarker är beredda
            att överse med den formen av närmast apartheidliknande politik,
            som jag skulle vilja kalla det, som den israeliska staten bedriver
            mot civilbefolkningen på de ockuperade områdena.
          </note>
          <note type="speaker">
            Anf. 34 BENGT HURTIG (v):
          </note>
          <note>
            Herr talman! Jag noterade att Lennmarker använde uttrycket att
            det ibland fordras en kraft utifrån för att driva utvecklingen
            framåt. Det är väl det som det har handlat om många gånger när
            kritiken mot Israel varit skarp för brott mot de mänskliga rättigheterna.
            Det är inte bara Yasser
          </note>
          <note>
            Arafat som har tagits emot här i Sverige, utan också
          </note>
          <note>
            Israels president Chaim Herzog och andra israeliska politiker.
          </note>
          <note>
            När PLO och palestinierna behöver kritik skall den naturligtvis
            ges. Det har också skett i samband med deras förhållande till
            den irakiska regimen.
          </note>
          <note>
            Självklart måste Israels existens säkras. Det är också den inställning
            som PLO har för närvarande, och som vi hoppas att PLO skall behålla.
          </note>
          <note>
            Jag fick inte något svar på den fråga jag ställde, om utrikesministern
            ser någon annan organisation än
          </note>
          <note>
            PLO som bättre skulle kunna företräda de palestinska intressena.
          </note>
          <note>
            Jag skulle vilja rekommendera Jerzy Einhorn att läsa några av
            de senaste årens betänkanden från utrikesutskottet med historiebeskrivningen
            när det gäller hur situationen har vuxit fram i
          </note>
          <note>
            Mellanöstern. Enligt min bedömning är det inte bara den arabiska
            sidan som får ta på sig ansvaret för att det har gått som det
            har gått. En del av processen är att Israel måste erkänna de historiska
            misstag som under olika skeden har begåtts när
          </note>
          <note>
            Israel skapades som stat.
          </note>
          <note>
            Det sägs ibland från amerikanskt håll att man har ett särskilt
            ansvar för världen, att man har uppdrag från högre makter att
            ta ansvar för mänsklighetens öde. Jag vill minnas att Josef Stalin
            också en gång sade att dåtidens kommunister var en särskild sorts
            människor som hade ett särskilt ansvar för mänskligheten.
          </note>
          <note>
            Jag är litet oroad. Jag reagerar mot att man använder sådana
            uttryckssätt och har föreställningar om att man som nation eller
            rörelse har ett högre uppdrag inför mänskligheten. Det ger intryck
            av att man betraktar sig själv som ett slags övermänniska som
            står över andra. Ibland får jag intrycket att vissa företrädare
            för vissa rörelser i
          </note>
          <note>
            Israel använder sådana uttryck.
          </note>
          <note type="speaker">
            Anf. 35 GÖRAN LENNMARKER (m):
          </note>
          <note>
            Herr talman! Fru minister! Jag tycker att det centrala är att
            man skall ställa upp bakom fredsprocessen. Herr Carlsson antydde
            att det skulle innebära att man överser med övergrepp av olika
            slag. Det behöver inte innebära det. Det viktiga är att man kraftfullt
            betonar vilken huvudlösning man skall använda för att lösa problemen.
          </note>
          <note>
            För 10--12 år sedan drev Egypten ensamt en linje i arabvärlden
            för fred och försoning. Det naturliga för Sverige borde då ha
            varit att kraftfullt stå på den egyptiska linjens sida. Vid det
            tillfället då PLO
          </note>
          <note>
            m.fl. stod för en annan framstod man i stället som om man stödde
            en mera konfrontationsinriktad politik. Den egyptiska linjen,
            som också framhålls i interpellationssvaret, har varit framgångsrik
            och riktig.
          </note>
          <note>
            Jag tycker att man från svensk sida skall markera att man står
            bakom försoningen, det konstruktiva byggandet av förtroendet och
            inte minst det konstruktiva byggandet av säkerhetsgarantin till
          </note>
          <note>
            Israel. Man kan aldrig lösa denna tragiska konflikt om man inte
            kan ge Israel en benhård och fast garanti för att landet faktiskt
            skall existera. Det är inte så länge sedan -- vilket vi påmindes
            om i debatten -- detta ställdes i fråga. Vi erinrar oss scud-missilerna
            och patriotrobotarna från så sent som i februari förra året.
          </note>
          <note>
            Det är kanske svårt att från svensk horisont förstå hur djupt
            in i själen det känns. Jag tror att man själv måste bo i ett land
            som är utsatt för sådana hot för att förstå det här. Då förstår
            man kanske också vikten av det amerikanska engagemanget. Till
            syvende och sist är det patriotrobotar och annat som räknas när
            det gäller att avvärja den här typen av hot.
          </note>
          <note type="speaker">
            Anf. 36 JERZY EINHORN (kds):
          </note>
          <note>
            Herr talman! Fru utrikesminister! Det är klart att vi skall påtala
            misshälligheter, och ingen har i dag ifrågasatt det. Men när vi
            gör det måste vi göra det på ett trovärdigt sätt. Vi måste ha
            förståelse för båda sidors problem.
          </note>
          <note>
            Man säger här så lätt och i förbigående att Israels existens
            måste säkras. Kan vi i denna kammare säkra Israels existens? Är
            det någon som inbillar sig detta? Det är lätt att säga, men vi
            måste ha förståelse för att det i dag inte finns någon annan än
          </note>
          <note>
            Israel som måste säkra Israels existens -- tyvärr.
          </note>
          <note>
            Den historiska erfarenheten är sådan. Där finns problemets kärna
            och misstron. Vi kommer inte att gå ut i krig för Israel.
          </note>
          <note>
            Bengt Hurtig sade att nationer har högre uppdrag.
          </note>
          <note>
            Jag vet inte vilket uttalande Bengt Hurtig refererade till. Men
            jag hoppas att alla nationer har en känsla av att de har ett högt
            uppdrag. Vårt uppdrag här i Sverige är att skydda vår befolkning.
          </note>
          <note>
            Israels uppdrag är att på bästa sätt, med alla brister i den
            utsatta situationen, skydda sin befolkning.
          </note>
          <note>
            Anf. 37 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Regeringen önskar ett utökat besöksutbyte med Israel.
            Vi tänker ta initiativ till detta. Vi är också beredda till kontakter
            med PLO.
          </note>
          <note>
            Till Bengt Hurtig vill jag gärna säga att palestinierna visst
            måste få företrädas av representanter som har det palestinska
            folkets förtroende. Föga tyder i dag på att det finns någon annan
            organisation som är mera representativ härvidlag än PLO. Samtidigt
            förlorade PLO
          </note>
          <note>
            mycket i internationellt förtroende genom sitt ställningstagande
            för Irak i Gulfkriget. Det gäller också Sverige. Men Sverige fortsätter
            att i likhet med andra europeiska länder ha kontakter med
          </note>
          <note>
            PLO.
          </note>
          <note>
            Fredsprocessen är det väsentliga, och det är den vi i Sverige
            måste inrikta våra ansträngningar på att stödja. Vi spelar ingen
            huvudroll i denna fredsprocess, men kan vi stödja skall vi göra
            det. Vi skall vara aktiva. Våra möjligheter är särskilt stora
            i den multilaterala processen, och de skall vi ta till vara.
          </note>
          <note type="speaker">
            Anf. 38 HADAR CARS (fp):
          </note>
          <note>
            Herr talman! Kent Carlsson hade i alla fall förstånd att distansera
            sig från några av dåvarande riksdagsmannen, förutvarande statsrådet
            Lidboms fadäser.
          </note>
          <note>
            När Berndt Ekholm tog till orda öppnades emellertid verkligen
            slussarna för ett svårtyglat
          </note>
          <note>
            Israelhat. Han upprepade anklagelserna mot Israel om folkmord
            och krigsförbrytelser. Det tycker jag är oerhört. Jag tycker att
            det är bevis nog på riktigheten i det jag tidigare har sagt. Berndt
          </note>
          <note>
            Ekholm ställde också en fråga till mig. Svaret på den frågan
            är -- ja.
          </note>
          <note>
            Jag är emot bosättningspolitiken och de övergrepp som följer
            på en långvarig ockupation. Min kritik av Israels politik i dessa
            avseenden utgår ifrån en självklar respekt för Israel som stat
            och för dess givna rätt att existera.
          </note>
          <note>
            Det sägs ibland att PLO:s uttalanden har upphävt
          </note>
          <note>
            PLO-stadgans krav på ett utplånande av Israel.
          </note>
          <note>
            Men det är också sant att i stadgan står kravet kvar.
          </note>
          <note>
            Jag tycker att det är ett exempel på vad jag kallar för dubbelt
            budskap. Det finns ett budskap om vilja till fred med Israel riktat
            till demokratierna i väst och ett budskap om utplånande av Israel
            riktat till de egna i rörelsen och till de diktaturstater i området
            som hoppas och verkar för ett sådant utplånande. Är det inte,
            fru utrikesminister, rimligt att kräva av PLO att man skall tala
            med en tunga i en så viktig fråga som denna?
          </note>
          <note>
            Att skapa förståelse för den motsatta parten är en viktig del
            i fredsprocessen. När Saddam Hussein ockuperade Kuwait och när
            han senare sände sina scudmissiler mot Israel och Saudiarabien,
            jublade palestinierna i Jordanien, på Västbanken och i
          </note>
          <note>
            Gaza. Det var självfallet en stor besvikelse för de judar som
            inom och utanför Israel har verkat för vänskap mellan judar och
            araber. Men den besvikelsen har inte hindrat staten Israel att
            endast cirka ett halvår efter dessa händelser sitta ner och förhandla
            med företrädare för samma palestinier.
          </note>
          <note>
            Det måste, som jag ser det, ändå tolkas som ett uttryck för judisk
            fredsvilja. Det är ett bidrag till den fredsprocess syftande till
            hållbara säkerhetslösningar som den nuvarande svenska regeringen
            uppenbarligen ser som sitt mål för
          </note>
          <note>
            Mellanösternpolitiken.
          </note>
          <note type="speaker">
            Anf. 39 BERNDT EKHOLM (s):
          </note>
          <note>
            Fru talman! Man kan alltid diskutera olika uttalanden, Hadar
            Cars, och hur välbalanserade de är. Men just när det gäller det
            uttalandet vet jag hur flyktinglägren ser ut i Beirut eftersom
            jag har besökt dem. Jag var ganska tagen av vad som hände i Libanon
            1982. Israel hade ett ansvar, och det kommer man inte undan. I
            det läget var det faktiskt berättigad kritik.
          </note>
          <note>
            Utrikesministern har inte svarat på frågan om ansvaret enligt
            den fjärde Genèvekonventionen. I
          </note>
          <note>
            och med att vi har signerat den har vi ett ansvar att se till
            att alla signatärstater lever upp till konventionen. Eftersom
            Israel inte gör det inom ockuperat område vore det rimligt att
            Sverige på lämpligt sätt agerade i den frågan.
          </note>
          <note>
            Sverige skulle också kunna agera när det gäller förtroendeskapande
            åtgärder. Jag har en lång lista från den palestinska förhandlingsdelegationen
            med föslag till förtroendeskapande åtgärder. Det jag tycker är
            viktigast där är faktiskt bosättingspolitiken. Det är naturligtvis
            nästan omöjligt att förhandla med en part som samtidigt fortsätter
            sin bosättningspolitik på det som man uppfattar som sitt eget
            territorium. Det finns många sätt att agera på, t.ex. i fråga
            om konfiskationen av mark. Det finns många sätt att agera. Allt
            behöver inte synas utåt. En rekommendation från mig till utrikesministern
            är att utnyttja de möjligheter som finns till påtryckningar för
            att förtroendeskapande åtgärder skall komma till stånd i fredsprocessen.
          </note>
          <note>
            En annan sak som är viktig är naturligtvis ett fortsatt aktivt
            bistånd från svensk sida. Vi har varit och tittat på rehabiliteringscentret
            och på några andra anläggningar. Generalkonsulatet uttryckte,
            vad jag förstod, stort intresse för ett fortsatt starkt bistånd,
            likaså NGO-organisationerna. Att agera via EG är också en mycket
            bra väg att gå, bl.a. när det gäller bistånd och fredsprocessen.
          </note>
          <note>
            Fredsprocessen är, precis som alla har sagt, helt avgörande.
            Det är där vi skall lägga på mest kol, inget tvivel om det. Det
            är en unik chans som finns nu. Det är ett bra strategiskt läge
            att ge allt stöd som man kan ge till fredsprocessen, naturligtvis
            till båda parter, inte tu tal om den saken.
          </note>
          <note>
            Det är också mycket viktigt att besöka de ockuperade områdena.
            Jag noterade att Hadar
          </note>
          <note>
            Cars har varit där, det tycker jag är bra. Jag rekommenderar
            fler att åka dit, liksom naturligtvis till Israel, för att se
            hur läget är.
          </note>
          <note>
            Den anglikanske prästen Rantisi mötte jag för tio år sedan. Då
            gav han mig ett budskap. Han gav mig samma budskap i dag: Ni kristna
            i väst har ett särskilt ansvar, ett särskilt uppdrag, att bygga
            fred och försoning mellan judar och palestinier. Det tycker jag
            att vi skall ta till oss.
          </note>
          <note type="speaker">
            Anf. 40 KENT CARLSSON (s):
          </note>
          <note>
            Fru talman! Åter till frågan om fredsprocessen och vilken Sveriges
            roll skulle kunna vara för att hjälpa till, påskynda, stötta eller
            vad man nu vill använda för ord. Jag tror att vi är överens om
            att det väsentligaste just nu är att fredsprocessen fortskrider
            och att det blir resultat av den. Där tror jag att vi i något
            sammanhang kan fungera som länk mellan de olika parterna.
          </note>
          <note>
            Det är självklart att en sådan överenskommelse mellan palestinier
            och staten Israel är det absolut väsentligaste. Men att man har
            förståelse för de olika parternas problem och frågor får inte
            leda till att man inte med kraft vågar påtala brott mot mänskliga
            rättigheter, brott mot civilbefolkningens rätt att leva i lugn
            och ro. Man måste givetvis ställa något högre krav vad gäller
            att följa konventioner och annat på den stat som erkänns av andra
            länder än man kan ställa på unga pojkar som lever på
          </note>
          <note>
            Västbanken och i Gaza. Men om PLO, den palestinska organisationen,
            begår övergrepp eller gör dumma uttalanden skall självfallet det
            också fördömas. Men när jag hör herr Einhorn eller herr
          </note>
          <note>
            Lennmarker får jag en känsla av att det inte är riktigt tillåtet
            att kritisera Israel på det sättet när
          </note>
          <note>
            Israel gör övergrepp mot den palestinska civilbefolkningen.
          </note>
          <note>
            Det är glädjande att höra utrikeministern säga att man skall
            ha kontakter med bägge sidor. Jag noterar det. Det innebär också
            att man har kontakter med den palestinska befrielseorganisationen,
            PLO.
          </note>
          <note>
            Jag skulle vilja säga till herr Cars att på samma sätt som han
            gav Israel ett tillerkännande och ett positivt omdöme för att
            man trots scud-missiler och annat gått till förhandlingsbordet
            -- jag tycker att det är bra att Israel trots scud-missilerna
            gick till förhandlingsbordet -- skulle man också kunna berömma
            den palestinska befolkningens delegation för att den åker till
            förhandlingarna, trots att man har drabbats ganska hårt under
            intifadan -- 800
          </note>
          <note>
            döda och många som slängts ut från sina bostäder.
          </note>
          <note>
            Vi kanske kan vara överens om att bägge parter i alla fall har
            visat viss vilja att förhandla.
          </note>
          <note>
            Om man anklagar PLO för att vara delat i vissa frågor, skall
            man komma ihåg att det i det politiska livet i Israel också finns
            extremgrupper som driver en mycket konstig linje mot araber och
            palestinier.
          </note>
          <note>
            Det jag tror att vi skall göra från svensk sida, det gäller också
            i internationella sammanhang, är att se till att de extrema inte
            får något större stöd. Då tror jag inte att fredsprocessen kan
            slutföras.
          </note>
          <note>
            Anf. 41 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Låt mig bara kort få säga att jag tyckte mig ana
            att Berndt Ekholm rekommenderade mig tyst diplomati. Det kan vara
            bra. Men jag tycker att det går alldeles utmärkt att öppet redovisa
            regeringens Mellanösternpolitik och svensk
          </note>
          <note>
            Mellanösternpolitik. Jag har vid ett flertal tillfällen redan
            haft möjlighet att göra det -- i mitt tal i FN, i en tidigare
            riksdagsdebatt i höstas med Hans Göran
          </note>
          <note>
            Franck, i flera uttalanden, Berndt Ekholm, och nu i denna intressanta
            debatt som vi har fört. Det går alldeles utmärkt att öppet och
            klart diskutera svensk Mellanösternpolitik.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1991/92:113 om det kurdiska folket
          </note>
          <note>
            Anf. 42 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Berith Eriksson har frågat mig vad som från svensk
            sida kan göras för att förhindra en massaker på det kurdiska folket.
            Frågan ställs med hänvisning til bl.a. den irakiska attacken med
            kemisk gas på den kurdiska staden Halabja i mars
          </note>
          <note>
            1988, liksom till förstörelse av kurdiska byar och andra grova
            kränkningar av kurdernas mänskliga rättigheter från den irakiska
            centralmaktens sida.
          </note>
          <note>
            Dessa övergrepp har en lång tid fortgått med stor brutalitet.
            De uppges vara svar på uppror från kurdernas sida i syfte att
            etablera ett gentemot centralmakten självständigt Kurdistan. En
            begränsad autonomi tillerkändes kurderna redan på 1970-talet,
            men denna ansågs från kurdisk sida otillräcklig och fiktiv. Den
            irakiska regeringens notoriska hänsynslöshet mot oppositionsrörelser
            kom ånyo till uttryck efter de kurdiska och shiitiska upprorsförsöken
            efter gulfkriget förra året.
          </note>
          <note>
            Attackhelikoptrar användes och det förekom uppgifter om att napalm
            och kanske fosforbomber sattes in mot kurderna.
          </note>
          <note>
            Därmed upstod en katastrofal situation för den kurdiska befolkningen.
            Stora flyktingströmmar tog sig in i framför allt Iran men även
            i Turkiet, som efter hand gick med på att öppna sina gränser.
          </note>
          <note>
            FN:s säkerhetsråd antog den 5 april 1991 en resolution, nr 688,
            i vilken Iraks förtryck mot sin egen civilbefolkning, inkl. kurderna,
            fördöms såsom ett hot mot fred och säkerhet i området.
          </note>
          <note>
            Härmed tog FN ett unikt steg, särskilt motiverat av humanitära
            hänsyn. Sverige stödde aktivt tillkomsten av denna resolution.
            Under åberopande av de principer som kom till utryck i resolutionstexten
            upprättade snart därefter
          </note>
          <note>
            Frankrike, Förenta staterna, Nederländerna och
          </note>
          <note>
            Storbritannien på förslag av den brittiske premiärministern en
            säkerhetszon i nordligaste
          </note>
          <note>
            Irak. Den irakiska armén har inte sökt återvända till denna zon
            ens sedan de allierade styrkorna drogs bort i juli. Efter sommaren
            behärskade kurderna större delen av det kurdbebodda området.
          </note>
          <note>
            De förhandlingar som inleddes i april förra året mellan den irakiska
            regeringen och representanter för kurderna har inte lett till
            någon lösning på frågan om hur kurderna skall återfå s.k. arabiserat
            land. På kurdisk sida föreligger starka tvivel om
          </note>
          <note>
            Saddam Husseins pålitlighet.
          </note>
          <note>
            Såväl säkerhetssituationen som försörjningsläget förblir därmed
            prekärt för kurderna. Amerikanskt observationsflyg patrullerar
            i stabiliserande syfte gränsområdet, enligt föreliggande beslut
            fram till juni 1992. På något längre sikt finns risk att nya stridigheter
            uppstår i och med att den irakiska armé som finns grupperad väster
            om det kurdiska området söker återta kontrollen över detsamma.
          </note>
          <note>
            Fru talman! Läget förtjänar stor uppmärksamhet.
          </note>
          <note>
            Efter den irakiska arméns tillbakadragande från kurdiska centra
            har det blivit möjligt att få ytterligare kännedom om den brutalitet
            och hänsynslöshet som präglat den irakiska behandlingen av kurderna.
            Bl.a. har utländska undersökningskommissioner och andra organisationer
            med inriktning på frågor om mänskliga rättigheter tagit del av
            vad som sägs vara av irakierna själva producerad dokumentation
            om tortyr, omfattande avrättningar och våldtäkter. Det finns flera
            tecken på att gasattacken i Halabja, de omfattande deportationerna,
            liksom tortyr och avrättningar på intet sätt är enstaka företeelser,
            utan tvärtom belysande för decennier av förtryck från den irakiska
            centralmaktens sida mot den kurdiska minoriteten. Det gör även
            framtidsperspektivet oroande.
          </note>
          <note>
            Fru talman! Sverige har upprepade gånger uttryckt sitt stöd för
            den kurdiska minoritetens rättigheter, liksom påtalat behovet
            av en stabil politisk lösning för kurderna. Sedan uppgifter framkommit
            om kemiska attacker mot Halabja riktade den svenska regeringen
            tillsammans med de nordiska länderna en uppmaning till FN:s generalsekreterare
            att utreda om dessa uppgifter var riktiga. Sedermera har Sverige
            fördömt dessa och andra grova brott från den irakiska regeringens
            sida mot kurdernas mänskliga rättigheter. Enligt svensk uppfattning
            kan kränkningar av mänskliga rättigheter aldrig betraktas som
            ett lands inre angelägenhet utan måste skarpt fördömas. Denna
            uppfattning är också en bärande princip i den tidigare nämnda
            FN-
          </note>
          <note>
            resolutionen som fördömer Iraks aggression mot det egna folket.
          </note>
          <note>
            FN:s kommission för de mänskliga rättigheterna har också i en
            nyantagen resolution starkt fördömt
          </note>
          <note>
            Iraks kränkningar av de mänskliga rättigheterna, särskilt de
            kränkningar som riktats mot kurderna.
          </note>
          <note>
            Sverige var medförslagsställare beträffande denna resolution.
            Från svensk sida kommer vi att fortsätta att följa den kurdiska
            frågan med stor uppmärksamhet, följa upp nya vittnesbörd om aktuella
            eller begångna oförrätter och inte tveka att fördöma dessa.
          </note>
          <note>
            Fru talman! Jag vill även avslutningsvis nämna det omfattande
            humanitära stöd som Sverige ger till utsatta befolkningsgrupper
            i Irak, eftersom dessa insatser även främjar kurdernas säkerhet.
            Inte minst torde detta gälla den vaktstyrka på 500 man som upprättades
            i maj 1991 inom FN:s humanitära plan. För dessa insatser kommer
            ansvarigt statsråd att redogöra i ett särskilt interpellationssvar.
          </note>
          <note type="speaker">
            Anf. 43 BERITH ERIKSSON (v):
          </note>
          <note>
            Fru talman! Jag tackar utrikesministern för svaret.
          </note>
          <note>
            Om den här debatten skall bli förståelig för dem som lyssnar
            eller senare läser prototkollet, måste jag först läsa innantill
            ur min egen interpellation. I
          </note>
          <note>
            den står det: ''Oroligheterna i Turkiet trappas upp.
          </note>
          <note>
            I turkiska tidningar skrivs om militärupptrappningen i de kurdiska
            provinserna.
          </note>
          <note>
            Turkiets motsvarighet till vår ÖB sade för några veckor sedan,
            att han visste ett sätt att för all framtid lösa problemen i östra
            Turkiet och att han var beredd att vidta sådana åtgärder.
          </note>
          <note>
            I parlamentet har de nyinvalda kurdiska ledamöterna utsatts för
            ett hårt tryck. De avkrävs att öppet ta avstånd från den kurdiska
            oppositionen och har svarat att de tar avstånd från all terrorism
            --
          </note>
          <note>
            även den statsterrorism som turkisk militär och polis bedriver
            i området.
          </note>
          <note>
            På den andra sidan meddelar PKK, att nu skall den stora uppgörelsen
            ske. Under mottot ''nu eller aldrig' aviserar de en stor våroffensiv.
          </note>
          <note>
            Lokalbefolkningen är mycket oroad.
          </note>
          <note>
            Civilbefolkningen kommer att bli de stora förlorarna här som
            i alla inbördeskrig.''
          </note>
          <note>
            Utrikesministern har emellertid valt att inte svara på min fråga
            om och i så fall hur vi kan förhindra en ny massaker på kurder,
            den här gången kurder i
          </note>
          <note>
            Turkiet.
          </note>
          <note>
            Det är ca 10 miljoner människor i den region i
          </note>
          <note>
            Kurdistan-Turkiet som det här handlar om. Jag hoppas att utrikesministern
            kommer att svara på frågan i min interpellation, annars måste
            jag upprepa den.
          </note>
          <note>
            Verkligheten är i dag att det förtryck som pågått så länge i
            Kurdistan-Turkiet nu har nått den nivån att kontragerillan, de
            s.k. Rambostyrkorna dagligen mördar människor. Människor försvinner,
            häktas, eller torteras. Man skjuter också in i folkmassor.
          </note>
          <note>
            Militären bombar byar -- det kunde vi höra senast i går -- och
            tvångsförflyttar människor. Kan man verkligen tolerera att ett
            europeiskt land, som är medlem i Europarådet och i ESK och som
            har ratificerat konventioner om mänskliga rättigheter, om tortyr
            och om minoriteters rättigheter, kan bryta mot alla dessa konventioner
            utan att andra länder -- däribland Sverige -- reagerar och vidtar
            åtgärder?
          </note>
          <note>
            För ca ett år sedan i en interpellationsdebatt här i kammaren
            stod Sten Andersson och uttalade sina starka förhoppningar om
            att Turkiet gick mot en demokratisk utveckling och att man inte
            behövde göra några särskilda påtryckningar. Jag vill fråga om
            det stämmer överens med nuvarande utrikesministers uppfattning.
          </note>
          <note>
            Enligt min uppfattning behövs det initiativ i den här frågan.
            Det behövs påtryckningar på Turkiet för att man skall välja en
            fredlig förhandlingslösning av problemet med det kurdiska folket.
            Jag upplever att det är samma situation nu som år 1988. Vi var
            då många här i kammaren som försökte beskriva situationen i Irak
            i syfte att förmå vår regering att ta initiativ. Då handlade det
            om Irak, nu är det
          </note>
          <note>
            Turkiet det handlar om. Reaktionen -- eller frånvaron av reaktion
            -- från regeringens sida är emellertid densamma nu som då, tycker
            jag.
          </note>
          <note>
            Gäller de formuleringar som utrikesministern använde när det
            gäller Irak, nämligen att kränkningar av de mänskliga rättigheterna
            aldrig kan betraktas som ett lands inre angelägenhet, också Turkiet?
            Kommer man att med samma stora uppmärksamhet från svensk sida
            följa den kurdiska frågan i Turkiet och inte tveka att fördöma
            de begångna oförätterna?
          </note>
          <note type="speaker">
            Anf. 44 KENT CARLSSON (s):
          </note>
          <note>
            Fru talman! Utrikesministern! Jag är också förvånad över det
            svar som utrikesministern gav, eftersom det handlar om hela den
            kurdiska frågan med de fyra nationer där kurder bor, nämligen
          </note>
          <note>
            Turkiet, Irak, Iran och Syrien.
          </note>
          <note>
            Trots motsatta politiska uppfattningar i många frågor och konflikter
            mellan länderna finns det en fråga där framför allt Turkiet, Irak
            och Iran tycks kunna ena sig, nämligen när det gäller att förneka
            den kurdiska befolkningen dess mänskliga rättigheter. Man har
            t.o.m., såvitt jag förstår, samordnat en del bombaktioner mellan
            Turkiet och
          </note>
          <note>
            Iran i syfte att ''ta kål'' på kurder.
          </note>
          <note>
            I dessa länder bombar man den kurdiska befolkningen. Man förflyttar
            den, gasar ihjäl den, svälter ihjäl den och ser till att den inte
            får utöva dess vanliga rättigheter som att tala sitt språk, bedriva
            undervisning eller helt enkelt uppträda som kurd. Det är helt
            klart fråga om brott mot de mänskliga rättigheterna.
          </note>
          <note>
            Irak är med tanke på dess jakt på kurder kanske den nation som
            vi mest förknippar med förtrycket av kurder. Där har man ju jagat
            kurder upp i bergen och gasat ihjäl en hel bybefolkning. Det är
            kanske vad vi lagt märke till mest och vad som kanske har uppmärksammats
            mest i svenska media.
          </note>
          <note>
            I framför allt Turkiet bedrivs det också en ganska systematisk
            jakt på kurder och deras nationella identitet. Precis som föregående
            talare sade har
          </note>
          <note>
            Turkiet, till skillnad från de andra länderna, utåt sagt sig
            vara en demokrati. Turkiet är också medlem i Europarådet. Man
            har skrivit under en mängd europeiska konventioner om skydd av
            de mänskliga rättigheterna.
          </note>
          <note>
            Det är mycket oroväckande att Turkiet fortsätter att bryta mot
            dessa konventioner och faktiskt griper till mycket kraftigt våld
            mot den kurdiska befolkningen.
          </note>
          <note>
            Senast i går bombades en by i östra Turkiet -- 19
          </note>
          <note>
            personer dödades. Den vanliga kommentaren från
          </note>
          <note>
            Turkiet kom som ett brev på posten, nämligen att
          </note>
          <note>
            PKK hade ställningar i denna by. Det stämmer inte alls. Kurdiska
            byar i grannländerna har också bombats, och vi har i efterhand
            på samma sätt som tidigare kunnat konstatera att det inte alls
            har gått till på det sätt som den turkiska regeringen har hävdat.
            T.o.m. FN-organ har mycket tydligt sagt ifrån, eftersom de också
            har drabbats av de turkiska bombningarna.
          </note>
          <note>
            Jag vill fråga utrikesministern: Har regeringen fördömt de bombningar
            som skedde i går?
          </note>
          <note>
            Fördömer man systematiskt när Turkiet bombar civilbefolkning
            och byar i östra Turkiet eller i dess grannstater, något som måste
            betraktas som ett brott mot folkrätten?
          </note>
          <note>
            Har regeringen för avsikt att i Europarådet eller i
          </note>
          <note>
            Europadomstolen ta upp de brott mot mänskliga rättigheter som
            Turkiet begår mot kurderna genom bombningar, förnekande och stoppande
            av kurdernas kulturella rättigheter?
          </note>
          <note>
            Vad gäller Iran och Irak är ju läget något annorlunda. De är
            inte medlemmar av
          </note>
          <note>
            Europarådet, däremot av FN. Att Irak beter sig på det sätt som
            det gör kan man nog hitta ganska enkla förklaringar till. Men
            även när det gäller Iran förekommer det emellanåt övergrepp mot
            kurderna. För ett tag sedan bombades kurdiska byar inne i Irak.
            Det måste leda till att vi fördömer
          </note>
          <note>
            Irans agerande vad gäller kurderna.
          </note>
          <note>
            Jag skulle vilja fråga om regeringen i internationella sammanhang
            har ställt krav på neutrala undersökningar av de bombningar som
            utförts. Både Irans och Turkiets regering hävdar ju att det skulle
            ha gällt PKK-förläggningar och -byar.
          </note>
          <note>
            FN:s egna organ säger att det är det inte alls fråga om. Har
            regeringen agerat för att skapa klarhet i detta? Det är inte helt
            oväsentligt med tanke på den internationella opinion som vill
            ha klarhet i vilka det är som utför sådana dåd och om det finns
            något som stödjer Iraks och Irans officiella uttalanden.
          </note>
          <note>
            Fru talman! Avslutningsvis: Det är viktigt att
          </note>
          <note>
            Sverige inte bara ger sig på Irak. Många gör det, och vi skall
            även i fortsättningen fördöma de övergrepp som regimen i Bagdad
            utför. Men det har varit betydligt tystare från Sveriges sida
            när det gäller Turkiets övergrepp mot den kurdiska befolkningen,
            de folkmord som begås och övergrepp i övrigt mot kurder i östra
            delarna av
          </note>
          <note>
            Turkiet.
          </note>
          <note>
            Fru utrikesminister: Är Sverige berett att ha en aktivare hållning,
            en aktivare linje när det gäller att fördöma sådana här övergrepp
            och att verka för att
          </note>
          <note>
            Turkiet följer de avtal och konventioner som det faktiskt har
            anslutit sig till?
          </note>
          <note type="speaker">
            Anf. 45 INGELA MÅRTENSSON (fp):
          </note>
          <note>
            Fru talman! Jag kan bara instämma med de tidigare talarna när
            get gäller behovet av att Sverige och de internationella samfunden
            reagerar på behandlingen av kurder i alla de länder där kurder
            är bosatta. Jag tänker inte mera gå in på det, för det är väl
            beskrivet i de tidigare inläggen.
          </note>
          <note>
            Det som jag har reagerat på är att man inom den europeiska säkerhetskonferensen,
            ESK, inte gjort en klarare markering mot Turkiet. Turkiet framhölls
            som en demokrati. Trots det förekommer systematisk tortyr och
            förföljelse av minoriteter, framför allt den kurdiska befolkningen.
          </note>
          <note>
            Tidigare har västländerna inom ESK haft det svårt att kritisera
            ett land som också tillhör NATO-
          </note>
          <note>
            gruppen. Nu är det andra konstellationer i ESK, och man kan hoppas
            att det nu finns möjligheter att kritisera de ''egna'' länderna
            inom NATO-gruppen.
          </note>
          <note>
            Sverige, som inte tillhör den alliansen, skulle på ett mycket
            skarpare sätt kunna agera för att man inom
          </note>
          <note>
            ESK, Europarådet osv. verkligen ifrågasätter den behandling som
            Turkiet utsätter sina minoriteter, framför allt den kurdiska,
            för.
          </note>
          <note>
            Sedan skall vi naturligtvis reagera mot Iraks och
          </note>
          <note>
            Syriens sätt att hantera kurderna och övriga minoriteter. Det
            är väldigt viktigt att Sveriges regering reagerar på sådana övergrepp.
            Det framkom också i den tidgare debatt som vi hade här hur viktigt
            det är att Sverige är pådrivande för att de mänskliga rättigheterna
            upprätthålls.
          </note>
          <note>
            (forts. 9 §)
          </note>
          <note>
            Ajournering
          </note>
          <note>
            På förslag av talmannen beslöt kammaren kl. 14.24
          </note>
          <note>
            att ajournera förhandlingarna till kl. 14.30.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.30.
          </note>
          <note>
            Meddelande om debatt om regeringens livsmedelspolitik
          </note>
          <note type="speaker">
            Anf. 46 TALMANNEN:
          </note>
          <note>
            Jag får meddela att Vänsterpartiet har framställt önskemål om
            särskild debatt om regeringens livsmedelspolitik samt att jag
            beslutat att en sådan debatt skall anordnas torsdagen den 19 mars
            kl.
          </note>
          <note>
            14.30.
          </note>
          <note>
            Regeringen företräds av jordbruksminister Karl
          </note>
          <note>
            Erik Olsson och Vänsterpartiet av Annika
          </note>
          <note>
            Åhnberg.
          </note>
          <note>
            8 § Muntliga frågor till regeringen
          </note>
          <note type="speaker">
            Anf. 47 TALMANNEN:
          </note>
          <note>
            Jag hälsar statsminister Carl Bildt, arbetsmarknadesminister
            Börje Hörnlund, finansminister Anne Wibble och utbildningsminister
            Per Unckel välkomna. Dess värre har kommunikationsminister Mats
            Odell med kort varsel fått förhinder. Statsministern kommer att
            besvara övergripande och allmänpolitiska frågor. Frågorna till
            övriga statsråd förutsätts beröra deras ansvarsområden inom regeringen.
          </note>
          <note>
            OB-tillägg
          </note>
          <note type="speaker">
            Anf. 48 MONICA ÖHMAN (s):
          </note>
          <note>
            Fru talman! Med anledning av finansministerns uttalande i går
            i finansdebatten angående OB-
          </note>
          <note>
            tilläggen vill jag fråga om ministern verkligen menar att jag
            skulle ha samma lön för en vanlig vardag som för julafton, om
            jag arbetade som undersköterska på ett sjukhus, som ett vårdbiträde
            i hemtjänsten eller som ett affärsbiträde -- dvs.
          </note>
          <note>
            inom yrken där man måste arbeta olika tider på dygnet.
          </note>
          <note>
            Anf. 49 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Svaret på frågan är att det självfallet skall utgå
            OB-tillägg i sådana situationer som frågeställaren nämnde.
          </note>
          <note>
            Vad jag anförde i går och som jag tycker är värt att uppmärksammas
            är att när regeringen gör extraordinära insatser och tidigarelägger
            investeringar av sysselsättningsskäl, kan det finnas anledning
            också för arbetsmarknadens parter att överväga extraordinära åtgärder
            för att underlätta så, att så många som möjligt kan få sysselsättning,
            dvs. underlätta så, att flera kan få jobb vid t.ex tidigareläggning
            av infrastrukturinvesteringar än vad som eljest skulle vara fallet.
          </note>
          <note type="speaker">
            Anf. 50 MONICA ÖHMAN (s):
          </note>
          <note>
            Fru talman! Man har ju inte valt att arbeta på obekväm arbetstid,
            utan det är arbetet som kräver att man skall arbeta på obekväm
            arbetstid.
          </note>
          <note>
            Såvitt jag känner till är det parterna, arbetsgivarorganisationen
            och arbetstagarnas fackliga organisation, som skall komma överens
            om hur löneutrymmet skall fördelas. Min följdfråga blir då: Menar
            finansministern att arbetsmarknadens parter inte skall ha den
            här friheten att fördela löneutrymmet?
          </note>
          <note>
            Anf. 51 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Av svaret som jag gav i mitt första anförande framgår
            det att jag tycker att arbetsmarknadens parter skall ha den här
            friheten.
          </note>
          <note>
            Men jag tycker också att det i den rådande allvarliga sysselsättningssituationen
            finns skäl även för parterna, inte bara för regering och riksdag,
            att överväga extraordinära åtgärder för att så många personer
            som möjligt skall kunna få jobb vid tidigareläggning av investeringar.
          </note>
          <note>
            Infrastrukturinvesteringar är väldigt bra från många utgångspunkter,
            men de ger inte så kolossalt många omedelbara nya jobb. Därför
            måste man kunna överväga att utnyttja pengarna så, att ytterligare
            ett antal personer genast kan få jobb.
          </note>
          <note>
            Det är en intressant aspekt som bör kunna övervägas av parterna.
            Men detta är en fråga för parterna, vilket också framgår av vad
            jag sade både i går och tidigare i dag.
          </note>
          <note>
            Vårdnadsbidrag
          </note>
          <note type="speaker">
            Anf. 52 BIRGITTA DAHL (s):
          </note>
          <note>
            Fru talman! Jag ställer min fråga till finansminister
          </note>
          <note>
            Anne Wibble. Det gör jag med anledning av de uppgifter som den
            senaste veckan har stått att läsa i massmedia angående de beräkningar
            finansdepartementet har gjort om hur de olika förslagen till vårdnadsbidrag
            skulle slå. Det visar sig att praktiskt taget alla hushåll förlorar
            på vårdnadsbidrag. De heltidsarbetande kvinnorna --
          </note>
          <note>
            och i synnerhet ensamstående föräldrar -- förlorar mest.
          </note>
          <note>
            Beräkningarna visar att en ensamstående mamma med två barn förlorar
            56 000 kr. om året enligt
          </note>
          <note>
            Moderaternas förslag, 27 000 kr. om året enligt
          </note>
          <note>
            Centerns förslag och 21 000 kr. om året enligt
          </note>
          <note>
            Kristdemokraternas förslag, om hon tjänar
          </note>
          <note>
            150 000 kr. om året. Med anledning av detta vill jag fråga finansministern
            om hon kan lova att regeringen inte skall lägga fram ett sådant
            förslag till riksdagen.
          </note>
          <note>
            Anf. 53 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! De uppgifter som Birgitta Dahl refererar till härrör
            såvitt jag förstår från olika promemorior, som utgör delar i underlag
            av skilda slag för den arbetsgrupp som regeringen har tillsatt
            för att internt diskutera hur man skall få fram ett bra förslag
            till vårdnadsbidrag. Jag gissar att
          </note>
          <note>
            Birgitta Dahl vet vad som står i regeringsförklaringen, nämligen
            att det alltfort kommer att löna sig att förvärvsarbeta här i
          </note>
          <note>
            Sverige.
          </note>
          <note type="speaker">
            Anf. 54 BIRGITTA DAHL (s):
          </note>
          <note>
            Fru talman! Finansministern svarade inte på min fråga. Kan finansministern
            på regeringens vägnar lova att man inte skall lägga fram något
            sådant förslag? Jag vill understryka att det uppges att de förslag
            som det har räknats på är just förslag som dessa tre partier redovisade
            inför valet.
          </note>
          <note>
            Anf. 55 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! De uppgifter som har redovisats bygger nog på relativt
            teoretiska beräkningar, som har gjorts med utgångspunkt i förslag
            som på ett tidigare stadium har förts fram i debatten.
          </note>
          <note>
            Nu arbetar vi med att få fram ett gemensamt, bra förslag som
            utgår ifrån det som vi anser vara viktigt, nämligen rättvisa mellan
            olika grupper av familjer, att det skall löna sig att förvärvsarbeta
            och inte minst att det skall finnas full frihet för barnfamiljer
            att välja den typ av barnomsorg och omhändertagande av barnen
            som de själva önskar.
          </note>
          <note>
            Sjukvårdens organisation
          </note>
          <note type="speaker">
            Anf. 56 JOHAN BROHULT (nyd):
          </note>
          <note>
            Fru talman! Jag vill ställa en fråga som har diskuterats angående
            sjukvården. På många sjukhus finns det stora problem och en del
            patienter kommer i kläm. Det kan de göra för att de bor i ett
            område där det finns många gamla och sjuka, för att de tillhör
            ett sjukhus som inte fungerar av olika skäl eller för att sjukhuset
            har blivit tilldelat för litet pengar.
          </note>
          <note>
            En producentoberoende sjukvård där pengen följer patienten, dvs.
            där rollen som finansiär och rollen som producent skiljs åt, skulle
            lösa dessa problem till förmån för patienten. Jag undrar när man
            är villig att lägga fram en sådan proposition.
          </note>
          <note type="speaker">
            Anf. 57 Statsminister CARL BILDT (m):
          </note>
          <note>
            Fru talman! Jag tror att ansvarigt statsråd under eftermiddagen,
            eller möjligtvis under morgondagen, enligt den planering som nu
            föreligger skall redogöra för direktiven till en omfattande utredning
            som kommer att tillsättas.
          </note>
          <note>
            Denna utredning skall ta fram tre olika modeller för hur sjukvårdens
            organisation och finansiering kan förändras.
          </note>
          <note>
            En av de modeller som skall studeras och som man skall ta fram
            en konkret utformning av är en variant av den som beskrevs av
            Johan Brohult. Detta arbete utgår från insikten om att det behöver
            göras någonting åt svensk sjukvård. Det är åtskilligt som inte
            fungerar bra. Det finns köer, ofta förekommande kvalitetsproblem
            och långsiktiga finansieringsproblem. Därför måste detta arbete
            sättas i gång och göras grundligt. Det är först när arbetet är
            färdigt och när den offentliga debatten har gått vidare som det
            finns underlag för att lägga fram ett konkret förslag för riksdagen.
          </note>
          <note>
            Alliansfriheten
          </note>
          <note type="speaker">
            Anf. 58 PIERRE SCHORI (s):
          </note>
          <note>
            Fru talman! Min fråga riktar sig till statsministern.
          </note>
          <note>
            Enligt Svenska Dagbladet lär statsministern i
          </note>
          <note>
            Lissabon ha sagt att han är öppen för EG-försvar.
          </note>
          <note>
            En annan rubrik i samma tidning lyder: Överge neutraliteten.
            Och en tredje rubrik lyder: Bildts plan.
          </note>
          <note>
            Om detta stämmer skulle det vara ett avsteg från den enighet
            som vi nådde i vår debatt här i kammaren i januari. Då sades det
            att den militära alliansfriheten är en bestående grund för vår
            säkerhetspolitik.
          </note>
          <note>
            Sådana artiklar och eventuella uttalanden skapar oklarhet både
            här i landet och utomlands. Jag skulle därför vilja ställa följande
            fråga till statsministern: Står statsministern fast vid sitt uttalande
            om att den militära alliansfriheten alltjämt är grunden för vår
            säkerhetspolitik, eller har han sedan vår debatt för två månader
            sedan ändrat uppfattning vid sina samtal utomlands, vilket vi
            här inte har fått höra?
          </note>
          <note type="speaker">
            Anf. 59 Statsminister CARL BILDT (m):
          </note>
          <note>
            Fru talman! Om man skulle döma politikers gärningar efter de
            tidningsrubriker som sätts, skulle omvärldens dom om den frågande
            bli något underlig. Men det är riktigt att det förekom en del
            konstiga rubriker.
          </note>
          <note>
            Det som gäller är det som vi diskuterade på grundval av en interpellation
            av Gudrun Schyman, om jag inte missminner mig, i denna kammare
            den
          </note>
          <note>
            15 januari, om jag minns rätt. Det är grunden för den svenska
            politiken. Det innebär den omvärdering av vår säkerhetspolitik
            i det europeiska pespektivet som har skett och som bl.a.
          </note>
          <note>
            innebär att vi inte längre anser att termen neutralitetspolitik
            duger som övergripande etikett på vår samlade utrikes- och säkerhetspolitik.
            I
          </note>
          <note>
            detta ligger också konstaterandet att alliansfriheten fortfarande
            ligger fast.
          </note>
          <note>
            Samtidigt vill jag säga beträffande öppenheten för framtiden
            att vi inte stänger några dörrar. Vi vill fullt ut vara med och
            bygga en ny fredsordning och en ny säkerhetsordning i Europa.
            I detta sammanhang uppkommer också, förmodligen i mitten av eller
            i slutet av 1990-talet, frågan om deltagande i Västeuropeiska
            unionen. Vi vet inte hur den frågan då kommer att se ut. Vi vet
            inte hur
          </note>
          <note>
            Europa då ser ut, och vi vet inte hur
          </note>
          <note>
            Västeuropeiska unionen ser ut. Därmed finns det i dag inget svar
            på den frågan. Denna grundläggande inställning framgår också av
            interpellationssvaret den 15 januari.
          </note>
          <note type="speaker">
            Anf. 60 PIERRE SCHORI (s):
          </note>
          <note>
            Fru talman! Jag tycker ändå att frågan var befogad.
          </note>
          <note>
            Olof Johansson har ju kommenterat detta och sagt att alliansfriheten
            är tidlös. Jag måste därför ställa följande fråga: Är ni i regeringen
            inte överens om detta? Talar ni inte om dessa saker? Är det möjligtvis
            på det sättet att statsministern tillämpar
          </note>
          <note>
            Lenins princip, nämligen att han tar två steg framåt och under
            press går tillbaka ett steg?
          </note>
          <note type="speaker">
            Anf. 61 Statsminister CARL BILDT (m):
          </note>
          <note>
            Fru talman! Nej, leninismen ligger nog närmare
          </note>
          <note>
            Pierre Schori än mig, om detta är tillåtet att säga i detta sammanhang.
          </note>
          <note>
            Däremot är det på det sättet, vilket jag tror är viktigt, att
            vi måste föra en ganska fri och öppen debatt om dessa frågor under
            de närmaste åren.
          </note>
          <note>
            Om vi är framgångsrika med den politik som Pierre
          </note>
          <note>
            Schori och jag är överens om, går vi in i ett omfattande europeiskt
            samarbete i mitten av 1990-
          </note>
          <note>
            talet. Detta har också en viktig utrikes- och säkerhetspolitisk
            dimension. Då måste vi diskutera inte bara vad detta innebär i
            dag utan också vad detta kommer att innebära i morgon. Vilket
            skall vara Sveriges bidrag till detta utrikes- och säkerhetspolitiska
            samarbete i Europa i dess helhet?
          </note>
          <note>
            Ingen generation som i dag lever har haft denna unika möjlighet
            att vara med och bygga en samlad europeisk freds- och säkerhetsordning.
            Då måste vi också vara beredda att ge konstruktiva bidrag till
            denna diskussion. I detta sammanhang tror jag att vi skall utnyttja
            de närmaste åren för en bred utrikes- och säkerhetspolitisk debatt.
            Och där finns det anledning att välkomna alla bidrag till denna
            debatt och inte stänga några dörrar och inte heller låsa några
            positioner i förtid. Det var kvintessensen i det som jag hade
            att säga den 15 januari, och det är den kvintessans i vår politik
            som fortfarande gäller.
          </note>
          <note>
            Presidentvalen i USA
          </note>
          <note type="speaker">
            Anf. 62 ANNIKA ÅHNBERG (v):
          </note>
          <note>
            Fru talman! När statsminister Carl Bildt för en tid sedan var
            i USA kunde vi i medierna läsa -- men det kanske var fel, eftersom
            statsministern tycks ha litet problem med medierelationerna --
            att statsministern uttryckte förhoppningen att president Bush
            skulle bli omvald.
          </note>
          <note>
            Jag undrar för vems räkning statsministern talade --
          </note>
          <note>
            sin egen, sitt partis, regeringens eller Sveriges. För min personliga
            del tycker jag att det inte är lämpligt att en svensk statsminister
            åker utomlands och deltar i politiska valkampanjer.
          </note>
          <note type="speaker">
            Anf. 63 Statsminister CARL BILDT (m):
          </note>
          <note>
            Fru talman! Vad jag uttalade min förhoppning om, vilket jag hoppas
            gäller för Sverige, var att de tongångar som för närvarande finns
            i den amerikanska debatten -- Amerika först, vi struntar i världen
            -- och som representeras av en mycket känd politisk profil i det
            republikanska partiet, och som även är väl förankrade i delar
            av det demokratiska partiet, inte blir dominerande. Det skulle
            skada världen. Det skulle skada möjligheterna till globalt samarbete.
          </note>
          <note>
            Jag kan nämna ett konkret exempel, nämligen det arbete som vi
            bedriver inför miljökonferensen i Rio de Janeiro i juni. Om de
            tongångar som säger
          </note>
          <note>
            ''Amerika först, vi bryr oss inte om världen'' skulle bli dominerande
            i amerikansk politisk debatt, raseras mycket av förutsättningarna
            för t.ex. det internationella miljöarbetet.
          </note>
          <note>
            Jag hoppas att jag talar för Sverige när jag kritiserar den typen
            av trångsynt isolationism.
          </note>
          <note type="speaker">
            Anf. 64 ANNIKA ÅHNBERG (v):
          </note>
          <note>
            Fru talman! Jag sympatiserar med den uppfattningen. Men jag tror
            att det hade varit tydligare om statsministern hade uttryckt detta
            i stället för att uttrycka sin förhoppning om att president Bush
            omväljs. Det var en onödig omväg.
          </note>
          <note>
            Jag hoppas att statsministern också tog tillfället i akt att
            med president Bush ta upp angelägna miljöfrågor, t.ex. behovet
            av en klimatkonvention, i samband med Rio-konferensen. I detta
            sammanhang är ju som bekant USA den största bromsklossen.
          </note>
          <note type="speaker">
            Anf. 65 Statsminister CARL BILDT (m):
          </note>
          <note>
            Fru talman! Det gjorde jag förvisso. Vi diskuterade bl.a. deltagande
            i Rio-konferensen mot bakgrund av den vikt som detta har. Jag
            höll inte ett helt anförande om detta, men i mitt anförande inför
          </note>
          <note>
            Council of Foreign Relations i New York gjorde jag detta till
            ett mycket viktigt inslag i det som jag hade att säga.
          </note>
          <note>
            Jag gjorde också vad man kan kalla för ett avsteg från diplomatisk
            etikett då jag direkt sade att sloganer typ ''Amerika först, världen
            spelar ingen roll'' är det sista som det globala samarbetet just
            nu betyder.
          </note>
          <note>
            Sedan var det relativt lätt för journalister att översätta att
            jag tyckte att det i kampen mellan
          </note>
          <note>
            George Bush och Pat Buchanan inte råder något tvivel om att mina
            sympatier ligger på den ena sidan. Detta sade jag kanske inte
            i anförandet, men om en sådan tolkning har gjorts tänker jag inte
            kritisera den.
          </note>
          <note>
            Videovåldet
          </note>
          <note type="speaker">
            Anf. 66 CHATRINE PÅLSSON (kds):
          </note>
          <note>
            Fru talman! Våra barn och ungdomar är det finaste vi har. Har
            statsråden -- jag vet inte vem som skall svara på frågan -- några
            lösningar för att förhindra det alltmer brutala videovåld som
            äger rum i vårt land?
          </note>
          <note type="speaker">
            Anf. 67 Statsminister CARL BILDT (m):
          </note>
          <note>
            Fru talman! Jag tror att vi kan vara överens om att det finns
            många företeelser i vårt samhälle som vi alla reagerar mot. Det
            gäller sådant som sägs, sådant som görs och sådant som visas.
            Vi kan tycka att det är både osmakligt, olämpligt och t.o.m.
          </note>
          <note>
            skadligt. Samtidigt vet vi från diskussioner i denna kammare
            och från Sveriges grundlag att det finns begränsningar när det
            gäller möjligheterna för riksdagen eller regeringen att inskränka
            även sådant som vi personligen må tycka vara osmakligt eller olämpligt.
            Det är principer som ligger i vår grundlag. Vi har inte möjlighet
            att lagstifta mot sådant, även om vi personligen skulle tycka
            att det är osmakligt och olämpligt.
          </note>
          <note>
            Lärarutbildningen
          </note>
          <note type="speaker">
            Anf. 68 LENA HJELM-WALLÉN (s):
          </note>
          <note>
            Fru talman! Jag vill ställa en fråga till Per Unckel.
          </note>
          <note>
            Jag är intresserad av det forskningsunderlag som kan finnas för
            en nyligen framlagd proposition, nämligen den om att en gammaldags
            ämneslärarutbildning skall återinföras som särskiljer ämneskunskaper
            och pedagogisk insikt.
          </note>
          <note>
            Jag vill be utbildningsministern att redovisa en enda forskningsrapport
            eller en enda forskare som hävdar att detta stärker lärarnas kompetens.
          </note>
          <note>
            Anf. 69 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Bakgrunden till den proposition som
          </note>
          <note>
            Lena Hjelm-Wallén uppenbarligen är så irriterad över är att vi
            har behov av att stärka lärarnas ämneskunskaper. Det är visserligen
            fru Hjelm-
          </note>
          <note>
            Wallén emot, men jag är för det. Vi har behov av att öppna lärarutbildningen
            för flera, inte bara för de studenter som från början är alldeles
            övertygade om att lärarbanan är det bästa för just dem. Detta
            åstadkommer man genom att konstruera en möjlighet att bli lärare
            också med en annan metod.
          </note>
          <note>
            Jag vet mer än väl att det finns många inom lärarutbildningarna
            som slåss för sin lärarutbildningsmetod. Därför är regeringen
            också förvissad om att den metoden skall finnas kvar.
          </note>
          <note>
            Men lika medveten är jag om att det kan gå att få fram bra lärare
            med en annan utbildningsgång, och därför tycker jag att också
            dessa lärare skall få möjlighet att utveckla sin yrkeskunskap.
          </note>
          <note type="speaker">
            Anf. 70 LENA HJELM-WALLÉN (s):
          </note>
          <note>
            Fru talman! Jag bad inte om någon allmän utläggning om ämneskunskaper.
            Vi är för övrigt alldeles överens om att kunskaper i olika ämnen
            är mycket viktiga. Jag frågade om den integrerade lärarutbildningen
            och om det fanns någon forskarrapport som säger att det är positivt
            att bryta upp den integrerade lärarutbildningen. Den frågan ställer
            jag till forskningsministern. Det skulle vara intressant att få
            veta om någonting i propositionen grundar sig på forskning i detta
            avseende.
          </note>
          <note>
            Anf. 71 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Lena Hjelm-Wallén säger att vi är överens om ämneskunskapernas
            betydelse. Det är möjligen en läpparnas överensstämmelse. I sak
            röstar Lena Hjelm-Wallén alltid emot när regeringen föreslår en
            förstärkning av ämneskunskaperna.
          </note>
          <note>
            Fru Hjelm-Wallén har missuppfattat syftet med propositionen.
            Vad vi har velat göra är att öppna en väg till lärarutbildningar
            som många studenter i dag efterfrågar och som många skolor i dag
            är intresserade av att ta ansvaret för. Då tycker jag att det
            vore konstigt om regeringen skulle säga att den vägrar att tillmötesgå
            alla de krav som går ut på att man skall kunna bli lärare också
            enligt andra modeller än den som Lena Hjelm-Wallén tycker skall
            vara allena saliggörande.
          </note>
          <note>
            Möjligen, fru talman, illustrerar detta korta meningsutbyte skillnaden
            mellan
          </note>
          <note>
            Socialdemokraterna och den nuvarande regeringen. För Socialdemokraterna
            finns det bara en metod, för den här regeringen finns det många.
          </note>
          <note>
            Löntagarfonderna
          </note>
          <note type="speaker">
            Anf. 72 IAN WACHTMEISTER (nyd):
          </note>
          <note>
            Fru talman! Jag är intresserad av att få veta vilka alternativ
            till utnyttjande av löntagarfonderna som regeringen på allvar
            överväger.
          </note>
          <note type="speaker">
            Anf. 73 Statsminister CARL BILDT (m):
          </note>
          <note>
            Fru talman! Jag vet inte om den restriktion som frågaren lade
            in i frågeställningen, dvs. vilka alternativ vi på allvar överväger,
            var ett sätt att testa om vi överväger Ny demokratis alternativ.
            Det var så jag uppfattade frågeställningen.
          </note>
          <note>
            Låt mig säga att de två huvudvägar som gäller är att huvuddelen
            av tillgångarna i fonderna skall användas för att stimulera framför
            allt forskningen.
          </note>
          <note>
            Det pågår ett beredningsarbete. Vi räknar med att lägga propositionen
            på riksdagens bord under hösten. Den återstående delen skall i
            huvudsak användas för att gynna någon typ av pensionsanknutet
            sparande. I det sammanhanget finns det också vissa möjligheter
            att utnyttja delar riktade till småföretag, såsom bl.a. tidigare
            har förekommit i delar av denna debatt. Förslag läggs fram under
            våren då det också kommer att fattas beslut, detta enligt tidigare
            meddelad planering.
          </note>
          <note>
            Skogshögskolan i Garpenberg
          </note>
          <note type="speaker">
            Anf. 74 BIRGITTA HAMBRAEUS (c):
          </note>
          <note>
            Fru talman! Garpenberg i Hedemora kommun är
          </note>
          <note>
            Sveriges största universitetsort vid sidan av de stora universitetsstäderna.
            Det gäller lantbruksuniversitetets jägmästarutbildning vid
          </note>
          <note>
            Skogshögskolan i Garpenberg. Där finns nio professorer och ett
            hundratal forskare. Man utreder hur det skall bli i framtiden.
            Det finns ett hot att Garpenberg skall läggas ned som forskningscentrum
            för jägmästarutbildningen.
          </note>
          <note>
            Självfallet är det här inte bara en universitetsfråga, inte heller
            ett spörsmål för bara jordbruksdepartementet utan också för arbetsmarknadsdepartementet.
            Det är en mycket stor regionalpolitisk fråga, och jag vill gärna
            veta om vi kan räkna med att man kommer att ta regionalpolitiska
            hänsyn när frågan skall avgöras.
          </note>
          <note>
            Anf. 75 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Jag och Karl Erik Olsson har mottagit personer som
            uppvaktat i denna fråga.
          </note>
          <note>
            Karl Erik Olsson bereder frågan. Självfallet har det rätt stor
            regionalpolitisk betydelse i negativ mening, om utbildningen flyttas
            från Garpenberg.
          </note>
          <note>
            Men beredningen pågår inom departementet och hur Skogshögskolan
            kommer att organiseras framöver går det alltså inte att svara
            på i dag.
          </note>
          <note>
            Arbetsgivaravgifterna
          </note>
          <note type="speaker">
            Anf. 76 GUSTAF VON ESSEN (m):
          </note>
          <note>
            Fru talman! Företagarnas riksförbund har tillställt bl.a. finansministern
            en skrivelse där man föreslår en sänkning av arbetsgivaravgiften
            för anställda i små företag, företag med upp till 200 anställda.
          </note>
          <note>
            Detta har gjorts mot bakgrund av det för närvarande mycket bekymmersamma
            läget för de mindre företagen. Tycker finansministern att det
            är ett bra förslag?
          </note>
          <note>
            Anf. 77 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Jag tycker inte att det är ett särskilt bra förslag.
            Jag tror att det skulle skapa oöverstigliga problem att avgränsa
            vilka grupper man i så fall skulle behandla på ett särskilt positivt
            sätt. Om frågan utvidgas till att gälla en allmän sänkning av
            arbetsgivaravgifterna vill jag säga att frågan har ställts många
            gånger, varvid det framhållits att man borde lätta på kostnadstrycket
            för det svenska näringslivet. Jag har ett antal gånger ställt
            mig avvisande, senast i går här i kammaren, då det gällt stora
            ofinansierade sänkningar av arbetsgivaravgifterna. Däremot är
            det regeringens avsikt att återkomma till riksdagen med förslag
            som rör småföretagarnas skatteförhållanden i andra avseenden,
            framför allt när det gäller att skapa med aktiebolagen likvärdiga
            expansionsmöjligheter, dvs. det som kallas neutral företagsbeskattning.
          </note>
          <note>
            Sysselsättningsstöd
          </note>
          <note type="speaker">
            Anf. 78 ELVER JONSSON (fp):
          </note>
          <note>
            Fru talman! Arbetslösheten sveper ju fram som en tromb över världen,
            också över Europa och
          </note>
          <note>
            Sverige. Även om regeringen och riksdagen delvis kan trösta sig
            med att den svenska situationen är ganska hygglig, är det en dålig
            tröst för den som är arbetslös. Min fråga blir: Överväger regeringen
            att hjälpa kommuner och landsting att få stimulans att komma i
            gång med verksamheter som ger dagsverken till en måttlig kostnad?
            Kan man passa på nu när det är mycket prisvänligt för upprustning
            av lokaler m.m.?
          </note>
          <note>
            Anf. 79 Finansminister ANNE WIBBLE
          </note>
          <note>
            (fp):
          </note>
          <note>
            Fru talman! Elver Jonsson tar upp en oerhört viktig fråga. Jag
            tycker att alla har skyldighet att i det rådande arbetsmarknadsläget
            se efter vilka möjligheter som finns att hjälpa till med arbeten.
          </note>
          <note>
            Från statens sida görs, som sagt, ett antal insatser.
          </note>
          <note>
            Jag tycker också att även kommunerna är skyldiga att försöka
            tidigarelägga både reparationer och nybyggande. Det gäller inte
            minst ombyggnad. Vi vet att det pågår en mycket intensiv ombyggnadsverksamhet
            när det gäller både kommuner och andra. Men jag är inte beredd
            att ge några särskilda subventioner för ändamålet.
          </note>
          <note>
            Mastersutbildningen
          </note>
          <note type="speaker">
            Anf. 80 INGVAR JOHNSSON (s)
          </note>
          <note>
            Fru talman! Jag har en fråga till utbildningsministern. Är det
            utbildningsministerns mening att även de mindre och medelstora
            högskolorna skall få rätt att meddela undervisning för mastersexamen?
            Om inte, hur skall dessa högskolor stå sig i konkurrensen med
            de större högskolorna och universiteten?
          </note>
          <note>
            Anf. 81 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Mastersutbildning innebär att man får möjlighet att
            examinera på en högre nivå än den nuvarande fil.kand.-nivån. Enligt
            internationell praxis ställs det för sådan examen krav på åtminstone
            80 poängs ämnesdjup i huvudämnet.
          </note>
          <note>
            Detta säger jag som bakgrund till mitt svar.
          </note>
          <note>
            Regeringen har i en promemoria från utbildningsdepartementets
            tjänstemän som just nu behandlas ute på universitet och högskolor
            ställt frågan om vi skall ha mastersutbildning också i
          </note>
          <note>
            Sverige. Någon sådan finns som bekant inte nu.
          </note>
          <note>
            Promemorians utgångspunkt är att högskolor med s.k. fasta forskningsresurser
            rimligtvis har de kvaliteter som krävs för att klara utbildning
            på åttiopoängsnivå. Enligt promemorian skall dessa skolor bli
            berättigade att utexaminera mastersutbildade personer.
          </note>
          <note>
            Övriga mindre och medelstora högskolor utbildar till en del på
            åttiopoängsnivå, men har då inte den naturliga forskningsförankring
            som de stora universiteten och högskolorna har. Promemorians ståndpunkt
            är därför att prövningen av varje mindre och medelstor högskolas
            möjlighet att utexaminera på mastersnivå är baserad på förutsättningarna
            i varje enskilt fall och får prövas enligt vetenskapliga metoder
            i varje enskilt fall.
          </note>
          <note>
            Regeringens ställningstagande i denna fråga beräknar jag kunna
            redovisa för riksdagen i slutet av året.
          </note>
          <note type="speaker">
            Anf. 82 INGVAR JOHNSSON (s):
          </note>
          <note>
            Fru talman! Det låter på utbildningsministerns svar som om han
            inte är främmande för att öka skillnaderna i status mellan högskolorna
            till de små och medelstora högskolornas nackdel. Det skulle innebära
            en mycket olycklig utveckling av frågan.
          </note>
          <note>
            Anf. 83 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Frågan om mastersutbildning är inte en fråga om status.
            Jag är beredd att rekommendera mastersutbildning till varje högskola
            som kan leva upp till de utomordentligt starka kvalitetskrav som
            en mastersutbildning av internationell jämförbar kvalitet måste
            uppfylla. Min uppfattning är, att i den mån mindre och medelstora
            högskolor i en examination av deras speciella förutsättningar
            i särskilda ämnen kan leva upp till dessa krav, är det ingenting
            som hindrar att också de kan få möjlighet att examinera på denna
            mycket höga akademiska nivå.
          </note>
          <note>
            Arbetsmiljön i skolan
          </note>
          <note type="speaker">
            Anf. 84 EVA JOHANSSON (s):
          </note>
          <note>
            Fru talman! Arbetarskyddsstyrelsen meddelade för ett par veckor
            sedan, med sin kunskap om arbetsmiljöer, att man tänkte starta
            en speciell kampanj mot dåliga arbetsmiljöer i skolan. Man har
            funnit att många arbetsmiljöer där är mycket dåliga. Regeringen
            har strax före detta presenterat sitt förslag om att dra in just
            stimulansbidraget till en upprustning av skolans arbetsmiljö.
            Tycker utbildningsministern, mot bakgrund av den nyförvärvade
            kunskapen, att det finns skäl att dra tillbaka det här förslaget?
          </note>
          <note>
            Anf. 85 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Riksdagen har tidigare ställt sig bakom ett förslag
            om ett tioårigt investeringsprogram med
          </note>
          <note>
            300 milj.kr. varje år. Pengarna för de första tre åren utbetalades
            redan år ett, dvs. det blev en sammanlagd stimulans på ett bräde
            på nästan en miljard kronor. Därefter är det regeringens bedömning
            att detta bör vara ett ansvar för kommunerna, som det är på övriga
            områden när det gäller skolans inventarier och utrustning. Det
            påverkas inte av de uppgifter som frågeställaren just nu lämnade.
          </note>
          <note type="speaker">
            Anf. 86 EVA JOHANSSON (s):
          </note>
          <note>
            Fru talman! Regeringen tycker alltså att det är helt okej. Samtidigt
            som det kommer uppgifter om att skolans arbetsmiljö blir allt
            sämre drar man in miljardbelopp för att rusta upp denna arbetsmiljö.
          </note>
          <note>
            Detta satsar man i stället på stora skattesänkningar för dem
            som redan har en hel del.
          </note>
          <note>
            Anf. 87 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Det var en vådlig missuppfattning av vad jag sade.
            Jag sade att regeringen redan har betalat ut en hel miljard och
            att vi därefter räknar med att kommunerna skall inse att de har
            ett ansvar för att erbjuda eleverna goda lokaler. Det ansvaret
            gäller ju för övriga skolinvesteringar. Jag har inte något skäl
            att anta att kommunerna skulle missköta sitt ansvar så att de
            inte upptäcker vad som är deras skyldigheter.
          </note>
          <note>
            Frågestunden var härmed avslutad.
          </note>
          <note>
            Ajournering
          </note>
          <note>
            På förslag av talmannen beslöt kammaren att ajournera förhandlingarna
            en minut.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 15.05.
          </note>
          <note>
            9 § (forts. från 7 §) Svar på interpellation
          </note>
          <note>
            1991/92:113 om det kurdiska folket
          </note>
          <note type="speaker">
            Anf. 88 INGER KOCH (m):
          </note>
          <note>
            Fru talman! Kurdernas svåra situation har diskuterats vid ett
            flertal tillfällen här i kammaren.
          </note>
          <note>
            Jag tycker att det är viktigt att slå fast att kurdernas mänskliga
            rättigheter måste respekteras. Detta måste gälla i kurdernas hemländer
            och i exil. Det är viktigt att vi här i riksdagen, och det gäller
            även företrädare för regeringen, fördömer alla de övergrepp som
            fortfarande sker mot den kurdiska befolkningen. Jag hoppas att
            utrikesministern är beredd att göra detta i internationella fora
            och också vid bilaterala kontakter med de länder där den kurdiska
            befolkningens mänskliga rättigheter kränks.
          </note>
          <note>
            Anf. 89 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Jag förstår att Berith Eriksson hade velat ha ett
            annat svar på sin fråga, men då skulle hon ha ställt en annan
            fråga än den hon ställde. Här står faktiskt i frågan: ''Vad kan
            vi från svensk sida göra för att förhindra en ny massaker på det
            kurdiska folket?'' Det är frågan som jag i grunden har att besvara,
            inte Berith Erikssons lägesbeskrivning. Det är faktisk endast
            i Irak som massakrer på det kurdiska folket har ägt rum. Det är
            i Irak som det stora hotet mot det kurdiska folket finns.
          </note>
          <note>
            Fru talman! Låt mig nu få säga något om läget i
          </note>
          <note>
            Turkiet, eftersom jag förstår att det är det som egentligen intresserar
            Berith Eriksson mest. Läget i Turkiet är ett helt annat än i Irak.
            Landet är en demokrati som efter det senaste valet har en konservativ-socialdemokratisk
            koalitionsregering.
          </note>
          <note>
            Det ena regeringspartiet, SHP, stod också bakom en banbrytande
            rapport om sydöstra Turkiet och de där bosatta kurderna för två
            år sedan.
          </note>
          <note>
            I regeringsunderlaget ingår också partiet HIP.
          </note>
          <note>
            Detta parti har framför allt stöd bland Turkiets kurder. Denna
            nya regering har visat en större beredskap än tidigare att erkänna
            kurdernas etniska särart. Vi väntar oss nu att denna beredskap
            omsätts i handling, i reformer av lagar och i striktare tillämpning
            av de normer som Turkiet åtagit sig att följa, bl.a. inom Europarådets
            ram.
          </note>
          <note>
            Samtidigt har situationen förvärrats i sydöstra delen av landet.
            PKK har trappat upp sin verksamhet, och antalet offer stiger.
            Det är en regerings plikt att skydda befolkningen mot terrorverksamhet.
            Militärens och gendarmeriets motåtgärder utmärks ofta -- och det
            vill jag understryka -- av okänslighet för lokalbefolkningens
            situation. Övergrepp som också drabbar oskyldiga är alltför vanligt
            förekommande.
          </note>
          <note>
            Det är också en regerings plikt att disciplinera dem som företräder
            den.
          </note>
          <note>
            Turkiet har också nyligen genomfört flygattacker i
          </note>
          <note>
            Irak. Målen uppges vara PKK-läger. Denna typ av bombningar på
            en annan stats territorium utgör en kränkning av folkrätten som
            inte kan accepteras.
          </note>
          <note type="speaker">
            Anf. 90 BERITH ERIKSSON (v):
          </note>
          <note>
            Fru talman! De som läser min interpellation och sedan läser utrikesministerns
            svar kan säkert avgöra hur frågan var ställd. Utrikesministern
            svarar som om det kurdiska folket bara fanns i Irak och som om
            det bara var i Irak som det kurdiska folket har blivit förföljt.
            Jag vill faktisk använda uttrycket massaker på det kurdiska folket.
            Det är det faktiskt frågan om i Turkiet just nu.
          </note>
          <note>
            När det gäller frågan om Turkiet är en demokrati har vi många
            gånger konstaterat att om det inte finns mänskliga rättigheter
            och om de mänskliga rättigheterna inte följs, kan man knappast
            säga att landet är en fullvärdig demokrati. I de östra provinserna
            i Turkiet råder undantagslagar. Så länge undantagslagarna råder
            är det säkerhetsrådet som helt bestämmer, i stort som i smått.
            Då hjälper det föga om man har ett parlament som vill ha en demokratisk
            utveckling.
          </note>
          <note>
            Utrikesministern tog upp SHP:s utredning. Jag hade inte förväntat
            mig att jag här i dag med en ny utrikesminister skulle vara tvungen
            att berätta om den här utredningen som två ledamöter av SHP
          </note>
          <note>
            gjorde. Den resulterade i att de blev uteslutna ur sitt parti.
            Det var ju inte en utredning som hade någon som helst betydelse
            och relevans när det gäller att påskynda utvecklingen i området.
          </note>
          <note>
            Utvecklingen i Turkiet har förvärrats mycket påtagligt under
            de senast månaderna -- ja, under de senaste veckorna. Man har
            där en militär styrka på mer än 200 000 soldater. Det förekommer
            dagligen strider. Det händer dagligen att oskyldiga människor
            försvinner, skjuts, fängslas, torteras och hittas mördade vid
            vägkanten.
          </note>
          <note>
            När det gäller flygattackerna på Irak säger turkiska nyhetsmedia
            att det är PKK-fästen man bombar.
          </note>
          <note>
            Jag läste på fredagen The Guardian. Där finns en artikel där
            man talar om att UNHCR har protesterat mot bombningarna av civila
            byar med irakiska kurder.
          </note>
          <note type="speaker">
            Anf. 91 KENT CARLSSON (s):
          </note>
          <note>
            Fru talman! Turkiet utger sig för att vara en demokrati och söker
            också att bli accepterade i
          </note>
          <note>
            Europasammanhang och i internationella sammanhang. Det är självklart
            att vi måste kunna ställa högre krav på ett land som vill ingå
            i gruppen av demokratiska länder. För att visa att omvärlden ställer
            högre krav på en demokrati än på andra länder är det också viktigt
            att ta upp de brott mot de mänskliga rättigheterna och mot det
            kurdiska folket som huvudsakligen bor i de östra delarna av
          </note>
          <note>
            Turkiet.
          </note>
          <note>
            Jag får uppfattningen att utrikesministern inte riktigt är beredd
            att göra samma kraftfulla uttalande gentemot Turkiet som man gjort
            i fallet
          </note>
          <note>
            Irak. Då kan man fråga sig vad en massaker är. Det var ju det
            frågan handlade om. Skall det som hände i går när man, enligt
            tidningsuppgifter åtminstone, bombade en by så att 19 kurder dödades
            betraktas som en massaker, utrikesministern, eller är det en mindre
            blodsspillan? Då måste man ta upp Turkiets agerande mot sin civilbefolkning.
            Antalet människor som dödas är kanske mindre än vad Irak och Bagdadregimen
            kan göras ansvariga för.
          </note>
          <note>
            Varför agerar inte västvärlden hårdare mot Turkiet än vad man
            gör? Jag kan bara spekulera i att det finns stormaktsintressen
            och att bl.a. USA har baser i östra Turkiet. Man vill inte stöta
            sig med nationen Turkiet av det skälet. Därför överser man med
            de brott som sker mot de mänskliga rättigheterna och även med
            de massakrer -- jag vill betrakta det så -- där man bombar sin
            egen civilbefolkning.
          </note>
          <note>
            Därför vill jag återigen fråga utrikesministern om hon, när det
            gäller Turkiet och deras sätt att handskas med den kurdiska befolkningen,
            är beredd att föra en aktivare linje och att t.ex. påtala det
            övergrepp som skedde i går mot civilbefolkningen.
          </note>
          <note type="speaker">
            Anf. 92 INGELA MÅRTENSSON (fp):
          </note>
          <note>
            Fru talman! Jag kan bara instämma i att det är viktigt att vi
            protesterar mot alla de länder som begår brott mot mänskliga rättigheter,
            och övergreppen mot kurderna sker i alla de länder där kurderna
            bor. Jag tycker inte heller att det kan vara svårt för Sverige
            att reagera starkt på detta.
          </note>
          <note>
            Som Berith Eriksson sade, har UNHCR
          </note>
          <note>
            protesterat mot de övergrepp som skett i Turkiet, och från Amnesty
            får vi ju ständigt rapporter där vi kan konstatera t.ex. hur Turkiet
            systematiskt torterar människor. I Turkiet har man också vid ett
            flertal tillfällen mördat personer som engagerar sig för de mänskliga
            rättigheterna. Det är verkligen inte någonting som kan tolereras,
            inte i en demokrati och inte heller i andra länder.
          </note>
          <note>
            I fråga om Turkiet har vi speciella möjligheter, och jag nämnde
            förut den europeiska säkerhetskonferensen. De mänskliga rättigheterna
            och minoritetsfrågorna är ju viktiga delar av ESK-
          </note>
          <note>
            processen, och det är värdefullt att det finns möjlighet att
            ta upp Turkiets behandling av kurderna vid den uppföljningskonferens
            som startar i Helsingfors den här månaden och när det gäller implementeringen.
            Turkiet har ju skrivit under på att landet skall respektera de
            mänskliga rättigheterna och också ge minoriteterna deras självklara
            rättigheter. Det tycker jag inte att
          </note>
          <note>
            Turkiet gör, och därför finns det all anledning att påtala detta
            i Helsingfors.
          </note>
          <note>
            Anf. 93 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Det förvånar mig att interpellanten och övriga talare
            inte vill se den stora skillnaden mellan
          </note>
          <note>
            Turkiet och Irak. Faktum är ju att när förtrycket mot kurderna
            är som värst i Irak söker sig dessa samma kurder en fristad i
            Turkiet.
          </note>
          <note>
            Turkiet är en demokrati. Turkiet har allmänna val.
          </note>
          <note>
            I Turkiet går det att uttrycka opposition, att klandra regeringen.
            Det är också ett faktum att den nya regering som har tillkommit
            efter de allmänna valen har förklarat sin beredskap att på ett
            annat sätt än tidigare erkänna kurdernas etniska särart.
          </note>
          <note>
            Det är vidare ett faktum, som jag nämnde förut, att i regeringsunderlaget
            ingår ett parti som har sitt stöd framför allt bland Turkiets
            kurder. Detta är ju hoppingivande inslag och företeelser som vi
            måste ta vara på och som vi måste stödja.
          </note>
          <note>
            Sedan är det alldeles rätt, och det har jag också uttryckt, att
            de nyligen genomförda flygattackerna tar vi avstånd från. Dem
            klandrar vi. De är ett brott mot folkrätten. Jag sade detta nyss,
            och jag säger det igen. Men låt oss nu också ta fasta på de hoppingivande
            inslag som finns. Låt oss stödja den nya turkiska regeringen och
            framhålla att vi följer vad som sker med stort intresse. Vi hoppas
            att de förändringar som ställts i utsikt nu blir genomförda i
            praktiken.
          </note>
          <note>
            Låt oss inte heller blunda för PKK:s attacker mot civila. Turkiska
            småskollärare mördas för att de inte skall få undervisa kurdiska
            barn, osv. Vi måste också se de svårigheter som en turkisk regering
            har att arbeta med.
          </note>
          <note>
            Talmannen anmälde att Ingela Mårtensson anhållit att till protokollet
            få antecknat att hon inte ägde rätt till ytterligare inlägg.
          </note>
          <note type="speaker">
            Anf. 94 BERITH ERIKSSON (v):
          </note>
          <note>
            Fru talman! Jag håller med utrikesministern om att det nya parlamentet
            verkligen behöver stöd. Det behöver vårt stöd, framför allt i
            arbetet på att förmå
          </note>
          <note>
            Turkiet att ta bort sina undantagslagar. Först då går det att
            förverkliga det som en del parlamentsledamöter nu säger att de
            vill, nämligen ge det kurdiska folket vissa rättigheter.
          </note>
          <note>
            Situationen skulle inte ha sett ut som den gör i dag, om Turkiet
            hade fört en annan politik mot kurderna. PKK hade för ett antal
            år sedan inte det folkliga stöd som organisationen har i dag.
          </note>
          <note>
            Talesmän för mänskliga rättigheter som varit i
          </note>
          <note>
            Sverige och många andra som vi har intervjuat om det här säger
            att PKK har praktiskt taget hundraprocentigt stöd i området, och
            det är kanske inte så konstigt, eftersom den turkiska regimen
            hela tiden har trappat upp våldet och med den politiken framtvingat
            ett stöd för den enda kraft som kämpar för kurdernas rättigheter.
          </note>
          <note>
            Jag är också mycket kritisk mot PKK:s sätt att föra sin politik
            och PKK:s sätt att agera, men faktum kvarstår att PKK är den enda
            kraft i området som företräder kurderna, att organisationen har
            ett stort folkligt stöd och också att den under hela tiden har
            signalerat och fortfarande signalerar att den vill förhandla.
          </note>
          <note>
            Så länge Turkiet väljer konfrontationsvägen har kurderna inget
            annat att vänta än en massaker, och det är detta som interpellationen
            gällde: Vad kan vi göra för att det skall bli en annan utveckling
            i det här området, så att Turkiet väljer att förhandla med kurderna
            och inte fortsätta på den inslagna vägen att till varje pris med
            väpnat våld slå ner all opposition?
          </note>
          <note>
            Jerzy Einhorn sade i en tidigare debatt här i kammaren att det
            alltid finns en bakgrund till dagens händelser. Bakgrunden till
            dagens händelser är ju den uppdelning av Kurdistan som gjordes
            efter första världskriget. Kurderna har i alla delar kämpat för
            sina fri- och rättigheter allt sedan
          </note>
          <note>
            1923, och det måste internationella fora ta hänsyn till.
          </note>
          <note type="speaker">
            Anf. 95 KENT CARLSSON (s):
          </note>
          <note>
            Fru talman! Jag tycker att utrikesministern gör det litet väl
            enkelt för sig, när hon antyder att vi inte borde kritisera och
            angripa Irak för dess övergrepp.
          </note>
          <note>
            Här i kammaren har ledamöter ett antal gånger gjort mycket starka
            fördömanden av de brott som
          </note>
          <note>
            Bagdadregimen med Saddam Hussein i spetsen har begått mot kurderna.
            Det har varit ihjälgasningen av befolkningen i Halabja, det har
            varit att man har drivit upp människor i bergen, osv. Det har
            vi med kraft protesterat mot.
          </note>
          <note>
            Vad det också handlar om här är inte bara att kritisera Irak,
            som begår alla de här övergreppen, utan också Turkiet som jag
            tycker att man kan ställa större krav på. Jag blir förvånad över
            utrikesministerns uttalande om Turkiet. Det är möjligt att man
            på formella grunder kan säga att landet har en konstitution som
            är demokratisk, men vi vet ju alla hur de faktiska förhållandena
            är i
          </note>
          <note>
            Turkiet, hur landet behandlar sina minoriteter.
          </note>
          <note>
            Visst får man i Turkiet till viss del kritisera den turkiska
            regeringen, men det förutsätter att man är turk, att man gör det
            på turkiska och att man definitivt inte driver den kurdiska frågan
            på det sätt som många kurder skulle vilja göra.
          </note>
          <note>
            Sedan till frågan om bombningarna.
          </note>
          <note>
            Utrikesministern säger att de är ett brott mot folkrätten. Ja,
            det är det självklart när turkiska stridskrafter flyger in över
            Irak och bombar. Men de bombar ju inom sitt eget land också. Det
            var vad som skedde i går. Enligt massmediauppgifter dödades 19
            personer när Turkiet bombade en av sina egna byar. Har utrikesministern
            och regeringen fördömt detta? Det hände som sagt i går.
          </note>
          <note>
            Min uppfattning är att vi måste fördöma både sådana handlingar
            som utgör brott mot folkrätten, alltså när man ger sig in på annan
            stats territorium, men också när en regim begår sådana fasansfulla
            dåd mot sin egen civilbefolkning. Jag vill återigen upprepa frågan:
            Vad anser utrikesministern är en massaker? Är det när 19 personer
            dödas, eller skall det vara något visst hundratal, innan vi betraktar
            det som en massaker?
          </note>
          <note>
            Sedan vill jag bara hålla med Berith Eriksson i fråga om Turkiets
            sätt att behandla den kurdiska befolkningen. Även om det har blivit
            några grader behagligare i helvetet efter regeringsskiftet så
            är det fortfarande konfrontationspolitiken som gäller, där man
            med militära medel försöker undertrycka den kurdiska befolkningen.
          </note>
          <note>
            Det är också en realitet, vilket utrikesministern borde veta,
            att den turkiska militären hela tiden finns i bakgrunden, styr
            och ställer och bestämmer det mesta som händer i Turkiet. Eller
            rättare sagt:
          </note>
          <note>
            Utan militärens godkännande får inte förändringar göras och definitivt
            inte i den del av Turkiet där kurderna bor.
          </note>
          <note>
            Anf. 96 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Det faktum att Turkiet har allmänna val, att det
            finns partier som agerar fritt och att människor har möjlighet
            att agera fritt i Turkiet är en avgörande och viktig skillnad
            gentemot Irak.
          </note>
          <note>
            Detta ger också, menar jag, hopp för kurderna i
          </note>
          <note>
            Turkiet.
          </note>
          <note>
            Den nya regeringen har på ett helt annat sätt än den tidigare
            förklarat sin villighet att erkänna kurdernas etniska särart.
            Det allra viktigaste vi kan göra är enligt min uppfattning att
            uttala vårt stöd för denna viljeinriktning och i de sammanhang
            där vi har en möjlighet till det påtala att vi i Sverige fäster
            vikt vid att denna vilja omsätts i praktisk handling. Det är,
            menar jag, det allra viktigaste vi kan göra.
          </note>
          <note>
            Talmannen anmälde att Berith Eriksson och Kent
          </note>
          <note>
            Carlsson anhållit att till protokollet få antecknat att de inte
            ägde rätt till ytterligare inlägg.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellationerna 1991/92:95 och
          </note>
          <note>
            97 om rasistiska organisationer, m.m.
          </note>
          <note>
            Anf. 97 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Margareta Viklund har frågat mig om jag är beredd
            att ta konsekvenserna av Sveriges beslut att ställa sig bakom
            FN-konventionen mot rasism och i lag förbjuda rasistiska organisationer
            i vårt land.
          </note>
          <note>
            Hans Göran Franck har ställt följande frågor till kulturminister
            Birgit Friggebo:
          </note>
          <note>
            Hur bedömer kulturministern den kritik som riktats mot Sverige
            för att inte följa FN-
          </note>
          <note>
            konventionen för avskaffande av alla former av rasdiskriminering?
          </note>
          <note>
            När beräknar regeringen att förslag mot organiserad rasistisk
            brottslighet kan föreläggas riksdagen och varför har remisstiden
            på utredningsbetänkandet (SOU 1991:75)
          </note>
          <note>
            Organiserad rasism utsträckts till den 1 juni 1992?
          </note>
          <note>
            När kan lagförslag om diskriminering i arbetslivet föreläggas
            riksdagen?
          </note>
          <note>
            Anser regeringen att bekämpning av brott med rasistiska inslag,
            hets mot folkgrupp och olaga diskriminering skall ges högsta prioritet?
          </note>
          <note>
            Vilka åtgärder är erforderliga inom polis- och åklagarväsendena
            för att göra nämnda brottsbekämpning mer effektiv?
          </note>
          <note>
            Anser regeringen att det behövs en särskild straffskärpningsgrund
            för brott med rasistiska inslag?
          </note>
          <note>
            Vilka andra åtgärder planerar regeringen för att stärka skyddet
            för asylsökande, flyktingar och invandrare?
          </note>
          <note>
            Den sistnämnda interpellationen har överlämnats till mig. Jag
            avser nu att svara på båda interpellationerna i ett sammanhang.
          </note>
          <note>
            Frågan om åtgärder mot rasism och främlingfientlighet har under
            senare tid vid flera tillfällen tagits upp här i riksdagen. Den
            4 februari lämnade regeringen information här i kammaren och frågorna
            har såväl före som efter den tidpunkten tagits upp av regeringsledamöter
            i samband med svar på interpellationer och frågor.
          </note>
          <note>
            Bl.a. genom vad som förekommit här i kammaren torde det stå klart
            för alla och envar att regeringen klart tar avstånd från och starkt
            fördömer alla former av rasism och främlingsfientlighet. I dessa
            sammanhang har regeringen också redovisat olika åtgärder som genomförts
            och planeras eller som är föremål för överväganden. Jag kommer
            därför här att koncentrera mig till de mer konkreta frågor som
            intepellanterna ställt.
          </note>
          <note>
            Hans Göran Franck har frågat när ett lagförslag om diskriminering
            i arbetslivet kan föreläggas riksdagen. Som Hans Göran Franck
            vet, utreds frågan nu av utredningen för åtgärder mot etnisk diskriminering.
            Utredningen skall enligt sina direktiv lägga ett förslag under
            detta år. Regeringen kommer därefter att ta ställning till vad
            som bör göras i denna del.
          </note>
          <note>
            Hans Göran Franck har också frågat varför remisstiden på utredningens
            delbetänkande om organiserad rasism går ut först den 1 juni i
            år. Det är riktigt att remisstiden är längre än den minimitid
            som brukar tillämpas. Även om minimitiden tillämpats, hade det
            knappast varit möjligt att lägga förslag så att riksdagen kunnat
            ta ställning till detta före nästa riksmöte. Eftersom utredningen
            föreslår grundlagsändringar, kan ny lagstiftning i enlighet med
            dess förslag inte heller träda i kraft förrän efter nästa val.
          </note>
          <note>
            Härtill kommer att förslagen rör ett område som är principiellt
            viktigt och som redan tidigare varit föremål för en omfattande
            diskussion och skiftande uppfattningar. Lägger man till detta
            att remissinstanserna ofta klagar över att remisstiderna är alltför
            korta för att svaren skall kunna genomarbetas och förankras på
            ett önskvärt sätt, tror jag att de flesta kan vara överens om
            att det snarast varit anmärkningsvärt om remisstiden satts påtagligt
            kortare än som nu skett.
          </note>
          <note>
            Såväl Margareta Viklund som Hans Göran Franck har tagit upp 1965
            års FN-konvention om avskaffande av alla former av rasdiskriminering
            och vilka åtgärder den kräver för svenskt vidkommande. Konventionen
            innebär en förpliktelse för de stater som tillträtt konventionen
            att föra en politik som syftar till att avskaffa alla former av
            rasdiskriminering. Staterna skall också genom positiva åtgärder
            främja jämlikhet mellan människor oberoende av ras, hudfärg, nationellt
            eller etniskt ursprung. Efterlevnaden av konventionen kontrolleras
            av en särskilt tillsatt kommitté med personligt valda ledamöter.
            Det finns anledning att framhålla att Sverige vid kommitténs granskningar
            berömts för sitt sätt att leva upp till konventionens krav. Kommittén
            har framhållit
          </note>
          <note>
            Sverige som ett föregångsland.
          </note>
          <note>
            Den kritik som framförts mot Sverige kommer inte från kommittén
            utan från enskilda kommittémedlemmar. Kritiken tar sikte på att
          </note>
          <note>
            Sverige inte skulle leva upp till konventionens bestämmelser
            om förbud mot rasistiska organisationer. Vad konventionen kräver
            i detta hänseende har varit föremål för skilda tolkningar.
          </note>
          <note>
            Enligt den uppfattning som förts fram från Sverige innebär konventionen
            inte ett tvång att direkt genom lagstiftning förbjuda rasistiska
            organisationer, utan att varje stat har rätt att själv bestämma
            vilka metoder som skall användas för att uppfylla konventionens
            syfte.
          </note>
          <note>
            Även om vi allmänt sett väl lever upp till konventionens krav
            och inte gör den tolkning av komventionen som ligger till grund
            för kritiken, är det givetvis angeläget att vi noggrant prövar
            om vi på ett annat och bättre sätt kan anpassa vår lagstiftning
            och politik till konventionen.
          </note>
          <note>
            Utredningen för åtgärder mot etnisk diskriminering fick därför,
            mot bakgrund av den kritik som riktats mot Sverige, i uppdrag
            att utreda behov och utformning av lagstiftning mot rasistiska
            organisationer. I det delbetänkande av utredningen som nu remissbehandlas
            är det just denna del av utredningens uppdrag som redovisas.
          </note>
          <note>
            Inte heller, enligt utredningens bedömning, innebär konventionen
            en direkt skyldighet att införa ett regelrätt förbud mot rasistiska
            organisationer som sådana. Jag vill för egen del tillägga att
            det enligt min mening finns en lång rad mycket starka sakskäl
            mot ett direkt organisationsförbud. Jag tror inte att någon av
            oss vill ha ett föreningsliv under ständig polisiär kontroll.
            Det är vad ett direkt förbud mot vissa organisationer skulle innebära
            genom den kontroll av förbudets efterlevnad som måste sättas in.
            Vår tradition av ett fritt bildnings- och opinionsarbete inom
            föreningarnas ram är för dyrbar för att riskeras genom ett förbud
            mot vissa organisationer.
          </note>
          <note>
            Därför kan regeringen inte ställa sig bakom ett direkt förbud
            mot rasistiska organisationer som sådana. Ett ytterligare skäl
            till ställningstagandet är att det med fog kan ifrågasättas om
            ett förbud är ett effektivt medel för att motarbeta främlingsfientlighet
            och rasism. Vi får inte skapa martyrer bland rasisterna.
          </note>
          <note>
            Detta innebär nu inte att vi kan slå oss till ro och vara passiva.
            Som utredningen framhåller finns det andra anledningar att stärka
            skyddet mot rasistiska organisationer än en formell tolkning av
            konventionen. Utredningen har för sin del bl.a.
          </note>
          <note>
            föreslagit att deltagande i och stödjande av rasistiska organisationer
            skall förbjudas. Jag vill inte utesluta att det är möjligt att
            gå vidare med ett förslag i den riktning som utredningen förordat.
          </note>
          <note>
            Även det förslaget kräver dock noggranna överväganden. Remissinstansernas
            synpunkter kommer säkert att ge ett gott beslutsunderlag.
          </note>
          <note>
            Utredningen har vidare föreslagit att rasistiska motiv till brott
            eller rasistiska inslag i dessa uttryckligen skall nämnas i lagen
            som en allmän straffskärpningsgrund. Även om rasistiska motiv
            och inslag redan med dagens regler kan och beaktas i skärpande
            riktning, kan en sådan lagändring eventuellt vara ett lämpligt
            sätt att ytterligare markera det allmännas fördömande av rasism.
          </note>
          <note>
            Även här vill jag dock avvakta remissutfallet innan jag tar definitiv
            ställning.
          </note>
          <note>
            Oavsett om någon lagändring av det här slaget bör genomföras
            tror jag att vi alla kan vara överens om att brott med rasistiska
            inslag kan vara av det slaget att de måste ges högsta prioritet
            i polisarbetet.
          </note>
          <note>
            Regeringen har tydligt markerat detta genom att på polisens begäran
            utlysa en belöning på upp till 1
          </note>
          <note>
            milj.kr. till den eller dem som kan lämna sådana upplysningar
            att polisen kan gripa förövarna av de våldsdåd som under senare
            tid riktats mot personer med invandrarbakgrund i Stockholms- och
          </note>
          <note>
            Uppsalatrakten. Som Hans Göran Franck säkert vet har polisen,
            även vid sidan av den utfästa belöningen, satsat omfattande resurser
            på att lösa de här fallen. Även på andra håll där det förekommit
            attentat som kan antas ha sin bakgrund i främlingsfientlighet
            har polisen satsat omfattande resurser för att lösa fallen.
          </note>
          <note>
            Samtidigt vill jag framhålla att ett av de stora problemen vid
            brottsbekämpning i allmänhet är att vi i dag har för få poliser.
            Regeringen har därför beslutat att öka antagningen till polishögskolan.
            I
          </note>
          <note>
            tilläggsbudgeten för innevarande budgetår har medel beräknats
            för att antalet polisaspiranter skall kunna utökas med 100 personer,
            och i budgetpropositionen (prop. 1991/92:100) för nästa budgetår
            har regeringen föreslagit att den högre antagningsnivån skall
            bibehållas. Målsättningen är att polisbristen skall vara avhjälpt
            år 1995. I och med detta ökar på sikt samhällets möjligheter att
            bekämpa denna typ av brottslighet liksom övrig kriminalitet.
          </note>
          <note>
            I och med att mål- och resultatstyrning successivt införs inom
            polisen, samtidigt som en ytterligare decentralisering sker inom
            polisväsendet, läggs också en grund för ett mer allmänt sett effektivare
            polisväsende. När det gäller inriktningen mot olika slag av brottslighet
            är det i första hand en uppgift för polismyndigheterna att själva
            göra sina prioriteringar efter de riktlinjer som regering och
            riksdag har lagt fast och med hänsynstagande också till lokala
            förhållanden. Regeringen har dock i budgetpropositionen slagit
            fast att bl.a.
          </note>
          <note>
            bekämpandet av våldsbrotten bör prioriteras.
          </note>
          <note>
            Detta innebär att de nu aktuella brotten har en hög prioritet.
          </note>
          <note>
            Jag kan inte se att det nu fordras några särskilda initiativ
            från regeringens sida för att ytterligare öka polisens eller åklagarnas
            insatser på detta område.
          </note>
          <note type="speaker">
            Anf. 98 MARGARETA VIKLUND (kds):
          </note>
          <note>
            Fru talman! Jag tackar justitieministern för svaret, och även
            för den mjuka och balanserade tonen i svaret. Det här är en svår
            fråga.
          </note>
          <note>
            År 1985 var jag med på den internationella kvinnokonferensen
            i Nairobi i Kenya. Det var en helt fantastisk upplevelse. Mycket
            av det som hände där bär jag med mig under resten av mitt liv.
          </note>
          <note>
            Genast efter ankomst och inkvartering i Nairobi gav jag mig ensam
            ut på stan. Det var mitt första besök i Afrika. Jag ville möta
            Afrika, känna lukter, uppleva rytmen, studera gatuliv och annat
            så fort som möjligt och på mitt sätt. Men det blev en chockartad
            upplevelse. Helt plötsligt var det jag som var ''svartskallen'',
            fast tvärtom. Det var jag som var den avvikande i gatubilden.
            Det var en obeskrivlig, men på många sätt nyttig känsla och upplevelse,
            som jag inte alls var beredd på.
          </note>
          <note>
            I dessa tider av, som det tycks, uppblossande rasism, har jag
            många gånger haft anledning att påminna mig om denna händelse.
            Men det finns en viktig skillnad mellan min vistelse i Nairobi
            och många invandrares vistelse i vårt land. Jag var i
          </note>
          <note>
            Nairobi frivilligt och kunde åka hem till min invanda miljö när
            jag själv ville. De flesta som önskar stanna i vårt land kommer
            till oss från andra världsdelar och länder som de av olika skäl
            inte kan återvända till. De är på ett helt annat sätt utelämnade
            till oss, till vår beredvillighet att ta emot och att acceptera.
          </note>
          <note>
            Frågan om rasistiska organisationer och invandrarfientlighet
            har nu varit aktuell under en längre tid -- i alla fall någon
            månad. Det är viktigt att frågan aktualiseras med jämna mellanrum.
          </note>
          <note>
            Dessutom har frågan om att förbjuda eller tillåta rasistiska
            organisationer att, något tillspetsat, mer eller mindre härja
            fritt diskuterats.
          </note>
          <note>
            Rasistiska tendenser och handlingar, med ibland döden som följd,
            är skrämmande. Hitintills har sådana företeelser varit relativt
            främmande i vårt land. Men nu uppträder nazistiska och andra invandrarfientliga
            organisationer på den svenska arenan som om det vore en självklarhet.
          </note>
          <note>
            Korsbränning har förekommit, liksom också mord, mordbränder och
            hotbrev till invandrare och de som står på deras sida.
          </note>
          <note>
            Dessa illdåd har mer eller mindre fått hela svenska folket att
            genom olika manifestationer ställa upp för invandrare i vårt land.
            Det är bra. Men jag och många med mig anser inte att det räcker.
            Våra cirka en miljon invandrare känner i dag en stor otrygghet
            och ängslan inför allt det otäcka som händer. Enligt uppgift från
            invandrarföreningar sitter många invandrare och flyktingar i dag
            inomhus på grund av rädslan för att bli mördade. Många kommer
            från diktaturer där de tvingats stanna inne och viska, därför
            att väggarna hade öron. Många har trott, och jag hoppas att de
            skall fortsätta att tro det, att
          </note>
          <note>
            Sverige är ett tryggt och demokratiskt land att bo i -- ett land
            där deras sår kan läkas och framtidstron komma tillbaka.
          </note>
          <note>
            Sverige är ett av alla de länder som ställt sig bakom
          </note>
          <note>
            FN:s konvention mot alla former av rasdiskriminering. Konventionen
            antogs år 1965. I
          </note>
          <note>
            konventionen sägs bl.a. att ''envar konventionsstat skall förbjuda
            och med alla lämpliga medel, däribland den lagstiftning som omständigheterna
            påkallar, göra slut på rasdiskriminering från personers, gruppers
            eller organisationerns sida.''
          </note>
          <note>
            I FN-sammanhang och andra sammanhang har
          </note>
          <note>
            Sverige uttalat sitt fördömande och fordrat att rasdiskriminering,
            t.ex. apartheid i Sydafrika, skall upphöra. Men Sverige kan tydligen
            inte fullt ut ta konsekvenserna av sitt undertecknande av nämnda
            konvention. Sverige har i internationella sammanhang kritiserats
            för detta -- som också justitieministern påpekade.
          </note>
          <note>
            Trots lagstiftningen om hets mot folkgrupp och att
          </note>
          <note>
            Sverige undertecknat FN:s konvention om förbud mot alla former
            av rasdiskriminering, är det således fortfarande möjligt för rasistiska
            organisationer att verka i vårt land genom att sprida rasistisk
            propaganda och att också förfölja människor och grupper.
          </note>
          <note>
            Det lovar ändå gott för framtiden att regeringsdeklarationen
            bl.a. anger att ''Sverige skall vara ett öppet land präglad av
            tolerans och öppenhet. Människor från skilda kulturer och med
            skilda livsåskådningar skall här kunna leva sida vid sida i god
            samverkan. -- -- --
          </note>
          <note>
            Vi känner tacksamhet för de insatser som gjorts av människor
            från andra länder för uppbyggnaden och utvecklingen av vårt gemensamma
            Sverige.
          </note>
          <note>
            Invandrar- och flyktingpolitiken skall föras i en anda av internationalism
            och humanitet.
          </note>
          <note>
            Främlingsfientlighet och tendenser till rasism skall bekämpas.
            Ytterligare åtgärder mot diskriminering av invandrare vidtas.''
          </note>
          <note>
            Men det brådskar!
          </note>
          <note>
            Trots denna regeringsförklaring vill justitieministern ändå inte
            löpa linan fullt ut och ta konsekvenserna av vad dessa ord egentligen
            innebär, såsom jag och många med mig tolkar dem, nämligen ett,
            som situationen nu ser ut, förbud mot rasistiska organisationer.
          </note>
          <note>
            Det kan stundtals tyckas vara en oskyldig verksamhet som t.ex.
            nazistiska och andra organisationer med rashygien i sina program
            bedriver i vårt land. Men när de utgör en fara för liv och existens
            är det hög tid att förbjuda dem. Inga aktiviteter som har rashygieniska
            ideologier som grund eller inspirationskälla kan vara oskyldiga
            organisationer.
          </note>
          <note>
            Det är klart att det går att lagstifta mot organisationerna.
            Det måste gå!
          </note>
          <note type="speaker">
            Anf. 99 HANS GÖRAN FRANCK (s):
          </note>
          <note>
            Fru talman! Jag tackar justitieministern för svaret.
          </note>
          <note>
            Den aktuella konventionen ålägger staterna att göra slut på rasdiskriminering
            i alla former, således också från enskilda personers och sammanslutningars
            sida, bl.a. genom krav på förbud mot organiserade former av rasism.
          </note>
          <note>
            Jag uppfattar justitieministerns svar så, att hon lämnar en viss
            öppning för att komma med ett förslag om lagstiftning. Men justitieministern
            har många invändningar mot att genomföra en skärpt lagstiftning.
            Jag uppfattar att det rör sig mot ett direkt förbud och inte mot
            ett indirekt förbud -- om jag får använda de uttrycken.
          </note>
          <note>
            Justitieministern vet att den internationella konventionen inte
            tar upp frågan om trosbekännelse. Det finns inte med som diskrimineringsgrund.
            Av den anledningen tycker jag att det justitieministern säger
            på den punkten blir en förhalning av frågan. Allt annat som justitiekanslern
            har föreslagit utgör inte en grundlagsfråga eller fordrar någon
            ändring av grundlagen. Det gäller bara denna punkt om trosbekännelse.
          </note>
          <note>
            Därför bör ett förslag läggas fram om allt det som rör JK:s uttalande.
            Frågan om trosbekännelse, som måste ligga längre fram i tiden,
            kan avskiljas.
          </note>
          <note>
            Jag undrar om justitieministern delar uppfattningen att man borde
            göra på det sättet.
          </note>
          <note>
            Vi har haft ett flertal utredningar, och de har gått olika långt.
            Det Öbergska förslaget och Leif
          </note>
          <note>
            Blombergs förslag ligger varandra nära, medan däremot förre justitiekansler
            Hans Starks förslag är något mindre ingripande. Hans Stark lägger
            i sitt förslag till rekvisiten hot, våld och tvång hos den organiserade
            rasismen.
          </note>
          <note>
            Jag menar att man bör kunna följa förre justitiekansler Hans
            Starks förslag. Men man bör inte avvisa de förslag som har kommit
            från Öberg och Blomberg. Om det skulle visa sig att det förslag
            som Stark lägger fram inte är tillräckligt, tycker jag att man
            skall ha möjlighet att gå vidare med de andra förslagen. Det är
            också förslag som har varit föremål för en rad motioner här i
            riksdagen, som bl.a. jag själv har stått bakom.
          </note>
          <note>
            Jag vill också nämna att lagrådet har gjort ett intressant yttrande
            i ett lagstiftningsärende och sagt att vi inte uppfyller kraven
            i konventionen med mindre att vi skärper lagstiftningen vad gäller
            den organiserade rasismen.
          </note>
          <note>
            Även Starks förslag innebär en viss inskränkning i organisationsfriheten.
            Det gör också bestämmelsen om hets mot folkgrupp. Den innebär
            en inskränkning i två andra fri- och rättigheter, nämligen tryckfriheten
            och yttrandefriheten. Jag kan inte se att det är någon större
            skillnad mellan att göra inskränkningar i den ena eller den andra.
          </note>
          <note>
            Båda två är grundlagsrättigheter. När man sammanväger dessa faktorer
            är det enligt min mening nödvändigt att resonera på samma sätt
            när det gäller den organiserade rasismen som när det gäller hets
            mot folkgrupp.
          </note>
          <note>
            Vanligtvis anser vi att organiserad brottslighet är allvarligare
            än enskild brottslighet. Då bör vi också ge uttryck för det i
            lagstiftningen om rasim.
          </note>
          <note>
            Jag tycker att remisstiden var onödigt lång, mot bakgrund av
            det jag anfört om hur jag menar att lagstiftningsärendet bör behandlas.
            Nu har det skett. Det går inte att ändra på. Däremot går det att
            påskynda ärendet på det sätt jag nyss nämnde.
          </note>
          <note>
            Jag skall återkomma till det jag har att säga om arbetslivet
            och polisens insatser.
          </note>
          <note type="speaker">
            Anf. 100 MAJ-LIS LÖÖW (s):
          </note>
          <note>
            Fru talman! Får jag börja med att fråga om vi skall tolka det
            faktum att det nu är justitieministern som svarar, och inte invandrarministern,
            som att dessa frågor nu handläggs i justitiedepartementet. Det
            kan vara praktiskt att veta inför den fortsatta diskussionen.
            Jag är litet förvånad över att det inte är ministern som har ansvar
            för invandrarfrågor som har lämnat svaret.
          </note>
          <note>
            Jag delar justitieministerns uppfattning i svaret på flera punkter.
            För det första håller jag med om det som sägs om huruvida vi har
            uppfyllt åtagandena enligt FN-konventionen. Precis som det står
            i svaret har det delvis varit enskilda ledamöter i kommittén som
            har framfört sina uppfattningar. Det kan vara svårt att uttolka
            vilka krav som ställs. Ett annat bra argument i detta avseende
            har varit att länder som anses uppfylla kraven knappast har varit
            mer framgångsrika än vi när det gäller att bekämpa rasismen under
            senare år.
          </note>
          <note>
            För det andra är det alldeles uppenbart att ett direkt organisationsförbud
            är uteslutet. Jag vill vända mig till Margareta Viklund och säga
            att man för den skull inte tycker att detta är en oskyldig verksamhet.
            Man kan se minst lika allvarligt på rasistiska organisationer
            men ändå tycka att det är att passera en utomordentligt svår rågång
            i svensk lagstiftning, om vi skulle lagstifta mot åsikter och
            organisationer. Det hindrar inte att vi försöker gå vidare, och
            det säger också justitieministern. Det är vad vi har gjort.
          </note>
          <note>
            En majoritet av kommissionen mot främlingsfientlighet och rasim
            -- kommissionen var inte enig -- ville att vi skulle gå vidare
            i lagstiftningsarbetet. Justitiekanslern fick då av den förra
            regeringen i uppdrag att utreda denna fråga.
          </note>
          <note>
            Nu finns det ett förslag. Det förslaget anknyter mycket till
            de händelser som har utlöst den debatt vi har fått nu om lagstiftning,
            nämligen våldet som dessa organisationer inspirerar till eller
            ägnar sig åt.
          </note>
          <note>
            Jag tycker därför att det var olyckligt att det blev en så lång
            remisstid.
          </note>
          <note>
            Justitieministern ägnade ganska stort utrymme i svaret åt att
            förklara varför remisstiden blev så lång och varför det inte gör
            någonting. Man kan säga att vi ändå inte hade kunnat fatta beslut
            under vårriksdagen. Jag är inte riktigt säker på det. Det hade
            under alla förhållanden, i det debattläge som uppstod när invandrarna
            blev uppskrämda och invandrarorganisationerna krävde att man skulle
            göra någonting, varit bra att kunna ge besked om en viljeinriktning
            när det gäller lagstiftning. Det påpekade också Margareta Viklund.
            Det hade varit oerhört psykologiskt viktigt i detta läge. Men
            ingen vågade göra det då, därför att man inte hade sett reaktionerna
            från remissinstanserna på Starks utredning. Det hänger ihop med
            remisstiden.
          </note>
          <note>
            Både för regeringen och för oss som nu är i opposition är det
            oerhört värdefullt att se vad remissinstanserna säger, när vi
            skall börja fundera på vilka slutsatser vi skall dra. Om vi hade
            sett remissinstansernas reaktioner hade vi snabbare kunnat ge
            invandrarna och deras organisationer ett besked huruvida vi var
            beredda att gå vidare med någon form av lagstiftning. Det var
            olyckligt att den möjligheten inte fanns i början av året, när
            vi ändå hade kommit så långt att ett konkret lagförslag förelåg.
          </note>
          <note type="speaker">
            Anf. 101 GULLAN LINDBLAD (m):
          </note>
          <note>
            Fru talman! Det är socialförsäkringsutskottet som handlägger
            frågor om flykting- och invandrarpolitik här i riksdagen. Inte
            minst i anledning av de senaste månadernas händelser, med en rad
            uttryck för främlingsfientlighet, anordnade vårt utskott en offentlig
            utskottsutfrågning en heldag, den 25 februari. Vi hade dit inbjudit
            forskare, representanter för organisationer, för invandrarföreningar,
            kommuner, landsting, rikspolisstyrelsen samt ungdomsledare, bl.a.
            Anders Carlberg vid
          </note>
          <note>
            Fryshuset, som aktivt arbetar bland invandrarungdomar.
          </note>
          <note>
            Det var en mycket intressant dag, där vi fick ta del av erfarenheter
            från de människor som arbetar ute i verkligheten och inte minst
            av forskarrapporter.
          </note>
          <note>
            Utskottshearingen togs förstås upp på band och protokollfördes.
            Den kommer senare att ligga till grund för våra vidare ställningstaganden
            i alla dessa frågor. Jag är övertygad om att det kommer att vara
            mycket värdefullt för oss i våra senare ställningstaganden.
          </note>
          <note>
            Jag vill redogöra för några synpunkter från utskottshearingen.
          </note>
          <note>
            Från forskarhåll uppgavs att en något mer negativ attityd numera
            kan förmärkas bland yngre män.
          </note>
          <note>
            Det verkar naturligtvis oroande. Man tror att detta delvis beror
            på den omgivande situationen, med arbetslöshet och annat. Det
            är en varningssignal för oss. Vad beror då detta på?
          </note>
          <note>
            Jag tänker för egen del i morgon delta i ett heldagsseminarium
            på Stockholms universitet där man följer upp dessa frågor. Jag
            tror att det är viktigt att vi alla tillägnar oss så stor kunskap
            som möjligt i dessa delvis svårfångade frågor. Det är viktigt
            att vi som lagstiftare engagerar oss och har så mycket på fötterna
            som möjligt när vi råkar på alla tendenser till främlingsfientlighet
            och rasism, men också -- och det är ännu viktigare -- när vi skall
            stifta lagar.
          </note>
          <note>
            När det gäller lagstiftning mot rasistiska organisationer anser
            jag, så långt jag kan erinra mig utan att ha det slutliga protokollet,
            att vår hearing närmast talade starkt mot en sådan lagstiftning.
          </note>
          <note>
            Helene Lööw, forskare vid Göteborgs universitet, var mycket bestämd
            när det gällde själva begreppet rasism. Hon menar att det är få
            som egentligen kan anses vara rasister i vårt land. Det gör hon
            efter lång forskarerfarenhet. Hon mer eller mindre manade oss
            att använda ordet med urskillning och att vara varsamma med orden
            när vi använde begreppet rasism. Däremot förekommer en del främlingsfientlighet.
            Det kan vi inte blunda för.
          </note>
          <note>
            Flera deltagare var mycket tveksamma till en direkt lagstiftning
            mot rasistiska organisationer. Man menade att det skulle vara
            att driva dessa människor till underjordisk verksamhet. De står
            ofta utanför redan från början. Det är sådana människor som sällar
            sig till dessa organisationer.
          </note>
          <note>
            Vi kan då inte bemöta deras många gånger hemska och galna uttalanden
            med det fria ordet, i debatten.
          </note>
          <note>
            Då ger vi dem fritt spelrum. Det sades från flera håll.
          </note>
          <note>
            Från Publicistklubben manades vi bestämt att ta avstånd från
            en lagstiftning av detta slag. Det vore ett direkt hot mot den
            yttrandefrihet som vi i andra sammanhang håller så högt i vårt
            land. Det handlar inte minst om den fria debatten -- möjligheten
            att bemöta med riktiga och tunga argument.
          </note>
          <note>
            Fru talman! Personligen är jag tveksam, närmast negativ till
            en lagstiftning mot rasistiska organisationer. Jag delar justitieministerns
            åsikt att alla dessa frågor som vi nu har ställts inför bör vara
            föremål för mycket noggranna överväganden innan vi är klara att
            ta till någon form av lagstiftning.
          </note>
          <note>
            Naturligtvis håller jag också med om att vi måste vara beredda
            på att brott med rasistiska inslag måste ges högsta prioritet
            i polisarbetet. Här råder på alla kanter full samstämmighet. Men
            jag har stor respekt för att vi skall vänta och fundera vidare
            en tid, innan vi är beredda att fatta beslut om någon form av
            lagstiftning på detta område.
          </note>
          <note>
            Jag delar justitieministerns åsikt om att vi behöver litet mera
            betänketid.
          </note>
          <note>
            Anf. 102 ELISABETH FLEETWOOD
          </note>
          <note>
            (m):
          </note>
          <note>
            Herr talman! Det är lätt att konstatera att alla vi som deltar
            här i debatten känner avsky för de förfärliga gärningar som har
            timat under senare månader, men det här är ju också en mycket
            vidare och, tyvärr, ganska gammal fråga.
          </note>
          <note>
            Självfallet känner man stor förståelse för att invandrare är
            oroliga, många gånger t.o.m.
          </note>
          <note>
            livrädda -- kanske inte bara för sig själva utan allra mest för
            anhöriga som kan drabbas.
          </note>
          <note>
            I december 1986 tillsatte den dåvarande regeringen en kommission
            mot rasism och främlingsfientlighet.
          </note>
          <note>
            Jag hade förmånen att representera Moderata samlingspartiet i
            den. Vi skulle arbeta snabbt, och det gjorde vi också. Vi hade
            bara ett år på oss, men blev något försenade -- vilka utredningar
            blir inte det -- och lade fram vårt resultat i februari 1988.
          </note>
          <note>
            Vi diskuterade naturligtvis många alternativ för att komma till
            rätta med missförhållandena. I mycket var vi eniga, men i några
            förslag blev vi inte det. Ett av de förslagen är just det som
            nu diskuteras här, nämligen förbud mot rasistiska organisationer.
            Jag var en av ett par representanter för Folkpartiet och
          </note>
          <note>
            Moderaterna som inte ville föreslå ett sådant förbud, just av
            de orsaker som Gullan Lindblad här har nämnt, nämligen att en
            sådan lag inte skulle få den avsedda effekten. Då blir det kanske
            bara ett propagandainstrument för att på något sätt rädda ansiktet
            på oss som sitter här, för att få människor att tro att vi har
            gjort någonting effektivt.
          </note>
          <note>
            Majoriteten i kommissionen fastnade dock för förbud. Det märkliga
            var att den dåvarande regeringen kom fram till samma resultat
            som vi reservanter. Man vågade inte lägga fram förslaget om ett
            förbud. Jag tycker att det var klokt och visade att regeringen
            såg objektivt på frågan.
          </note>
          <note>
            Den andra huvudpunkt där vi inte var eniga gällde tillfälliga
            arbetstillstånd. Vi diskuterade det en hel del. Det var fortfarande
            Folkpartiets och
          </note>
          <note>
            Moderaternas representanter som talade för tillfälliga arbetstillstånd.
            Vi hade fått signaler från experter och andra runt om i landet
            om att det här var en riktig väg att gå.
          </note>
          <note>
            Nu blev det så olyckligt att den här delen av vårt utredningsmaterial
            inte kom med i det betänkande som vi lade fram, vilket gjorde
            att vi inte kunde reservera oss. Man kan inte reservera sig när
            det inte finns något förslag att gå emot. Men vi skrev ett särskilt
            yttrande där vi beklagade att detta förslag inte hade framförts.
          </note>
          <note>
            Mot bakgrund av detta blev jag mycket positivt överraskad när
            jag hörde att regeringen överväger tillfälliga arbetstillstånd.
            Jag förstår att det finns många problem förknippade med detta,
            men jag tror att det är en helt riktig väg. Jag har sett att förslaget
            mötts av en positiv kritik ute bland människorna. Jag hoppas att
            regeringen fortsätter på denna väg och att vi skall kunna komma
            till rätta med en del av missförhållandena. Man skall inte tro
            att det är ett förslag genom vilket man helt avskaffar de missförhållanden
            som finns, utan det behövs åtgärder också inom andra delar av
            samhällslivet.
          </note>
          <note type="speaker">
            Anf. 103 INGELA MÅRTENSSON (fp):
          </note>
          <note>
            Herr talman! Till att börja med skulle jag vilja ta upp begreppet
            rasism. Jag tycker att man talar för mycket om rasism. Jag ställer
            mig helt bakom
          </note>
          <note>
            Helene Lööws varning mot att tala om rasism när det faktiskt
            mera handlar om en främlingsfientlighet, en osäkerhet och en intolerans
            mot andra kulturer, kanske framför allt mot andra religioner.
            Då tycker jag att man skall tala om det, inte som om problemet
            med rasism är större än vad det är. Det finns dock och är otäckt
            i sig. Vi har all anledning att uppmärksamma det, men jag delar
            justitieministerns bedömning att det inte är genom ett förbud
            mot organisationer som man kommer till rätta med det.
          </note>
          <note>
            Också detta underströks av Helene Lööw, som verkligen har forskat
            på detta område och som har studerat andra länder. Jag tycker
            att man skall se på de länder som har denna typ av förbud och
            undersöka vilka effekter det har haft när det gällt att förhindra
            rasistiska organisationer. Enligt den bedömning som Helene Lööw
            anförde hade det inte haft någon effekt. Detta får sedan ställas
            mot de andra effekter som förbudet kan ha haft.
          </note>
          <note>
            Som Gullan Lindblad anförde kan det stärka identiteten hos de
            personer som tillhör rasistiska organisationer. De är kanske inte
            så många, men de är ändå tillräckligt hotfulla. Hela deras agerande
            är ett hot mot demokrati. Jag tror att man med ett förbud i stället
            får en effekt som man inte vill ha.
          </note>
          <note>
            De blir starkare och blir föremål för uppmärksamhet. Jag tycker
            att massmedia har givit dessa grupper, som egentligen är mycket
            små, en enorm PR, något som de i viss mån är ute efter.
          </note>
          <note>
            Därmed har vi stärkt dem också på den vägen, och det är olyckligt.
          </note>
          <note>
            Problemet med främlingsfientlighet är som bekant mycket vidare
            i det svenska samhället, och inte bara här. Vi kan se tendenser
            till främlingsfientlighet i hela Europa. Vi måste på olika sätt
            ta oss an det, sprida kunskap och se vad vi i övrigt kan göra.
            Man får inte heller blunda för de problem som kan finnas inom
            invandrargrupperna. Det framkom under vår utfrågning att det också
            finns en fientlighet från vissa invandrarungdomar gentemot svenska
            ungdomar. Det får man inte heller underlåta att ta upp. Hela frågekomplexet
            måste bearbetas.
          </note>
          <note>
            Jag vill återgå till det Starkska förslaget om förbud mot stödjande
            av rasistiska organisationer. Det känns för mig litet tvivelaktigt.
            Vad menas med stödjande? Här kommer man alltså in på frågan vad
            det innebär att stödja en rasistisk organisation. Det kan bli
            mycket diffust och flytande.
          </note>
          <note>
            Däremot tycker jag att man kan undersöka om man kan skärpa straffet
            för hets mot folkgrupp. Man kan också diskutera vad som menas
            med hets mot folkgrupp och kanske även utvidga det begreppet.
          </note>
          <note>
            Det finns märkliga forskare som nu försöker förneka att förföljelsen
            av judarna har förekommit och att koncentrationsläger har funnits.
            Det är, som jag ser det, ett led i att hetsa mot en folkgrupp
            och borde kunna anses falla in under det här begreppet.
          </note>
          <note>
            Dessutom är det märkligt hur en person som sprider rasism i närradion
            -- och i det fallet är det fråga om rasism -- kan få fortsätta
            att sprida sitt budskap. Jag tycker att man skall se över möjligheterna
            att komma åt denna typ av propaganda, som vi mycket klart måste
            ta avstånd från.
          </note>
          <note>
            Anf. 104 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Det finns anledning att diskutera flera punkter
            här. Jag skall börja med Maj-Lis Lööws fråga om var frågorna egentligen
            ligger. De rena invandrarfrågorna hör hemma under kulturministern,
            men skälet till att jag svarar på båda interpellationerna i dag
            är att huvudfrågorna i båda rör straffrätten, och denna ligger
            under justitieministern. Sådana frågor skall enligt min mening
            ligga under samma tak, oavsett annan tillhörighet.
          </note>
          <note>
            Den stora frågan här är förbud mot rasistiska organisationer,
            och jag tycker att det kan finnas skäl att göra några förtydliganden
            vad gäller FN-
          </note>
          <note>
            konventionen, som Maj-Lis Lööw i och för sig var inne på. Jag
            vill peka på att när man i FN
          </note>
          <note>
            behandlade rasdiskrimineringsdeklarationen avgav de nordiska
            länderna en röstförklaring, där de uttalade att det enligt deras
            -- alltså även vår --
          </note>
          <note>
            lagstiftning inte var straffbart att uttrycka åsikter och att
            en lagändring i syfte att möjliggöra åtal mot organisationer för
            att de framförde åsikter skulle ses som ett allvarligt steg bakåt.
          </note>
          <note>
            Våra länder uttalade vidare att den antagna texten var en principförklaring
            och inte bindande regler.
          </note>
          <note>
            Den måste också ses som ett tillägg till konventionen som tar
            upp skydd för rätten till åsikts- och yttrandefrihet. Även från
            Frankrikes sida framställdes krav som resulterade i tillägg om
            skydd för de mänskliga rättigheterna.
          </note>
          <note>
            Den granskande kommittén har, som Maj-Lis Lööw sade, inte kommit
            med kritik. Kritiken kommer från enskilda ledamöter. Kommittén
            har i stället framfört sitt höga beröm för Sveriges sätt att bekämpa
            rasism och främlingsfientlighet. Man har ansett ''att Sverige
            ligger i topp när det gäller att uppfylla konventionens krav''.
          </note>
          <note>
            Detta om vår skyldighet att lagstifta om rasistiska organisationer.
            Man kan göra saker även om man inte är skyldig enligt lag att
            göra dem. Självklart är det möjligt, som Margareta Viklund säger,
            att lagstifta mot rasistiska organisationer, men då måste man
            fundera över om man är beredd att ta konsekvenserna av detta.
            Jag skall inte upprepa argumenten mot det; tillräckligt många
            har pekat på de stora risker det medför.
          </note>
          <note>
            Jag skall bara kommentera en punkt som Hans
          </note>
          <note>
            Göran Franck tog upp. Han sade att vi kan göra inskränkningar
            i tryckfrihet och yttrandefrihet, så varför inte i föreningsrätten?
            Men då skall vi komma ihåg att de inskränkningar som finns inte
            är inskränkningar i friheten att trycka eller friheten att yttra
            något. Det är när vi har missbrukat denna rätt som vi individuellt
            kan få ta ansvaret för missbruket av en grundläggande rättighet.
            Jag är övertygad om att vi alla är överens om att vi också skall
            lägga ett ansvar på de individer som missbrukar organisationsrätten
            och genom detta begår handlingar som vi betraktar som brottsliga.
          </note>
          <note>
            När det gäller remisstiden kan man naturligtvis ha olika uppfattningar,
            men jag tror att vi är överens om att detta är viktiga, grundläggande
            frågor som det också är viktigt att penetrera.
          </note>
          <note>
            Man kan säga, som Maj-Lis Lööw, att det hade varit bra om vi
            hade haft remissvaren när vi drabbades av de extrema händelserna
            i början av året. Men man kan faktiskt också vända på det och
            undra vad som hade hänt om alla remissinstanser avgivit sina svar
            med utgångspunkt från den situation som vi tidigare hade. Det
            var ju en relativt lugn situation jämfört med vad som hänt i år.
            Jag tror att många som har anledning att besvara remissen har
            fått upp ögonen för att vi kanske inte lever i den idyll vi trodde.
            Därför borde de kanske också fundera mera över innehållet i sina
            remissvar.
          </note>
          <note>
            Om vi tittar bakåt och ser vad remissvaren inneburit finner vi
            att det inte är ovanligt att remissinstanser är övervägande negativa.
            Därför föreslår vi inte någon ändring i lag.
          </note>
          <note>
            Jag är övertygad om att, precis som vi här i riksdagen har påverkats
            av det som inträffat, också de som är utanför riksdagen har påverkats.
            Vi kan förhoppningsvis få nyanserade remissvar som kan hjälpa
            oss att skapa en bättre lagstiftning för framtiden.
          </note>
          <note type="speaker">
            Anf. 105 MARGARETA VIKLUND (kds):
          </note>
          <note>
            Herr talman! Maj-Lis Lööw sade i sitt inlägg att det inte bara
            handlar om att se att en organisation och dess verksamhet är allvarlig.
            Jag vill replikera med att man också måste ta konsekvenserna av
            det man ser. Då kan det vara bra att ha en giltig lag att luta
            sig emot.
          </note>
          <note>
            Det brukar dras fram att man i Frankrike inte lyckats bli av
            med de rasistiska organisationerna trots att man har en lag emot
            sådana. Men det behöver inte betyda att det är fel på förbudet.
            Felet kan vara polisens och juristernas bristande förmåga att
            följa lagen.
          </note>
          <note>
            Helene Lööw har nämnts i olika sammanhang. Jag har också lyssnat
            på henne i en debatt och är inte övertygad av hennes argumentering
            mot att lagstifta emot rasistiska organisationer.
          </note>
          <note>
            Jag håller helt med om de olika friheterna:
          </note>
          <note>
            demonstrationsfrihet, yttrandefrihet, mötesfrihet osv. Det är
            oerhört viktiga frihets- och mänskliga rättighetsvärden som måste
            bevaras. Vi måste vara rädda om dem, till varje pris. Men det
            tillhör också de mänskliga rättigheterna och demokratin att få
            leva under trygga förhållanden trots avvikande håroch hudfärg.
          </note>
          <note>
            Visst har vi alla rätt att på olika sätt föra fram våra åsikter.
            Det måste vi få ha, det är viktigt. Men både åsikter och handlingar
            kan döda, och där måste väl ändå en gräns gå.
          </note>
          <note>
            Genom lagstiftning visar ett samhälle också var gränsen går för
            toleransen mot olika händelser och skeenden. Lagstiftningen har
            en stor normbildande betydelse. Saknas lagar saknas naturligtvis
            också normer för hur man skall bete sig och uppföra sig.
          </note>
          <note>
            Barn, ungdom och andra människor i vårt samhälle behöver rättesnören
            för sitt handlande. En lag mot rasistiska organisationer skulle
            kunna vara ett sådant normativt rättesnöre.
          </note>
          <note>
            Jag håller till hundra procent med om att det också behövs ändrade
            attityder mot de nya svenskarna i vårt land. Normer och rättesnören
            i form av förbud mot rasistiska organisationer kan vara hjälpmedel
            i arbetet för att ändra attityder.
          </note>
          <note>
            När det nu visat sig att de lagar Sverige har för att förebygga
            och möta rasism inte räcker så borde vi väl ändå kunna ta ett
            kraftfullt tag i denna fråga och till hundra procent ställa oss
            bakom FN-
          </note>
          <note>
            konventionen mot rasism, dvs. i lag förbjuda rasistiska organisationer
            i vårt land.
          </note>
          <note>
            Det skulle också innebära att regeringsdeklarationens påpekanden
            och löften uppfylldes på ett kraftfullt sätt, enligt mitt sätt
            att se.
          </note>
          <note type="speaker">
            Anf. 106 HANS GÖRAN FRANCK (s):
          </note>
          <note>
            Herr talman! Det är ju alldeles klart att lagbestämmelsen om
            hets mot folkgrupp innebär en viss inskränkning i yttrande- och
            tryckfriheten.
          </note>
          <note>
            Den som i uttalande eller annat meddelande som sprids hotar eller
            uttrycker missaktning för folkgrupp eller annan sådan grupp av
            personer med anspelning på ras, hudfärg, nationellt eller etniskt
            ursprung eller trosbekännelse kan dömas för hets mot folkgrupp.
          </note>
          <note>
            Det finns en särskild bestämmelse i brottsbalken och i tryckfrihetsförordningen
            om detta.
          </note>
          <note>
            De inlägg som har gjorts här i debatten kunde lika gärna göras
            mot lagbestämmelsen om hets mot folkgrupp. Ändå kan man väl säga
            att det förslag som Stark har lagt fram inte går så långt som
            hets mot folkgrupp.
          </note>
          <note>
            Jag skulle önska att justitiedepartementet tog initiativet till
            ett seminarium där man benade upp dessa frågor. Justitieministern
            har ju en pedagogisk förmåga från tidigare verksamhet. Det är
            nödvändigt att göra detta. Debatten blir annars helt ohanterlig.
          </note>
          <note>
            Jag måste konstatera att det svar justitieministern avgivit är
            juridiskt korrekt. Sedan har vi litet olika uppfattningar om hur
            man skall se på det ena eller det andra. Jag har också vissa invändningar
            mot
          </note>
          <note>
            Starks förslag. Man kan anmärka på vissa lagtekniska detaljer.
          </note>
          <note>
            Men jag skulle också vilja säga något om arbetslivet. Stark säger
            att förslaget kommer till sommaren. Eftersom regeringen varit
            införstådd med att lägga fram ett förslag hoppas jag verkligen
            att det kan komma ett förslag om diskriminering i arbetslivet
            före årets slut.
          </note>
          <note>
            Slutligen vill jag säga några ord om det polisiära.
          </note>
          <note>
            Jag uppskattar vad justitieministern sagt om att det mot denna
            bakgrund skall ges högsta prioritet. Men jag tycker att slutet
            på historien inte var så bra, när justitieministern sade att det
            inte behövs några ytterligare initiativ.
          </note>
          <note>
            Rikspolisstyrelsen gjorde en undersökning hos alla åklagare och
            polisdistrikt om detta. Jag skulle vilja rekommendera justitieministern
            att ta del av den.
          </note>
          <note>
            Det var en ganska förskräckande läsning om hur mycket brott som
            begås med rasistisk eller främlingsfientlig bakgrund.
          </note>
          <note>
            Den andra undersökningen som jag tycker var viktig var den som
            Kjell Öberg gjorde och som visade att poliser och åklagare inte
            klarade av detta i tillräckligt bra utsträckning.
          </note>
          <note type="speaker">
            Anf. 107 MAJ-LIS LÖÖW (s):
          </note>
          <note>
            Herr talman! Jag antar att man i en interpellationsdebatt också
            kan debattera med sina meddebattanter och inte bara med den ansvariga
            ministern. Jag har nämligen svårt att hitta något att debattera
            med justitieministern om -- jag tycker vi är på samma linje. I
            hennes svar ser jag en positiv öppning när hon säger att hon inte
            utesluter möjligheten att gå vidare i det förslag utredningen
            förordat.
          </note>
          <note>
            Det var också därför jag frågade vem det är som så småningom
            skall ta hand om dessa frågor. Jag skönjer en öppnare attityd
            i detta svar än vad jag hört från invandrarminister Birgit Friggebo
            tidigare.
          </note>
          <note>
            Jag måste kommentera Elisabeth Fleetwoods historieskrivning om
            kommissionen och att den dåvarande regeringen valde att inte lägga
            fram ett sådant förslag. Det faktum att vi bad Hans Stark utreda
            saken är ändå en utlöpare av den viljeyttring som kom till uttryck
            från kommissionens majoritet.
          </note>
          <note>
            De sade att de tyckte att man skulle gå vidare och antydde någonting
            i den här stilen. Den förre diskrimineringsombudsmannen var en
            stark förespråkare för att man skulle gå vidare på lagstiftningsvägen.
            Jag tror att kommissionen tog ganska stort intryck av det.
          </note>
          <note>
            Till Margareta Viklund skulle jag vilja säga att det händer väldigt
            ofta i dessa moraliskt-etiska frågor att det ställs krav på lagstiftning.
            Jag förstår det också i många stycken. Man blir upprörd över företeelser.
            I denna kammare är lagstiftning vad vi kan ta till och det första
            vi tänker på.
          </note>
          <note>
            Men det går inte att lagstifta om allting. Detta tycker jag är
            ett bra exempel. Som justitieministern säger, är det naturligtvis
            möjligt att stifta en lag.
          </note>
          <note>
            Men för att den inte skall bli alltför frånstötande när det gäller
            föreningsfriheten och yttrandefriheten kommer den, tror jag, med
            nödvändighet att bli ganska tandlös. Då kan det betyda inte bara
            vad någon pekat på, att rasismen tvingas under jorden. Man riskerar
            någonting ännu värre, nämligen att vi inte kan använda lagen.
            Vi kan få en så tandlös lag, att varje gång man försöker använda
            den i domstol så frikänns en rasistisk organisation. Då får de
            svart på vitt och domstolsutslag på att de är legitima och rumsrena.
          </note>
          <note>
            Och då har vi gjort självmål.
          </note>
          <note>
            Anf. 108 ELISABETH FLEETWOOD
          </note>
          <note>
            (m):
          </note>
          <note>
            Herr talman! Margareta Viklund citerade Maj-Lis
          </note>
          <note>
            Lööw och sade att det är bra att ha en lag att luta sig emot.
            Det gör mig förfärad. Det skulle ha just den effekt jag sade att
            jag inte ville ha, nämligen att vi som sitter här räddar ansiktet
            på oss själva. Vi kan säga när det händer någonting: Men vi har
            ju stiftat en lag. Om man ändå fortsätter att begå dessa förfärliga
            brott så har vi inte åstadkommit någon effekt. Jag är helt övertygad
            om att
          </note>
          <note>
            Margareta Viklund och jag har exakt samma mål.
          </note>
          <note>
            Det är vägarna dit vi diskuterar.
          </note>
          <note>
            Jag tror inte att det är bra att stifta en lag för att vi skall
            ha någonting att luta oss emot. Vi måste ha en lag som ger effekt
            så att vi kan komma åt dem som bryter mot vanlig medmänsklighet.
          </note>
          <note>
            Sedan vill jag verkligen bekräfta vad Hans Göran
          </note>
          <note>
            Franck sade om rikspolisstyrelsens undersökning om brott som
            begås mot invandrare. Den är alldeles förfärlig. Men samtidigt
            skall vi komma ihåg att det finns många andra människor också.
            Den typ av brott som rikspolisstyrelsen där redovisar kommer vi
            såvitt jag förstår inte åt med en lag, om brotten inte faller
            under allmän lag. Det är jag inte expert nog att avgöra i all
            hast.
          </note>
          <note>
            Till Maj-Lis Lööw vill jag säga att jag inte riktat någon anmärkning
            mot det faktum att man inte lade fram en proposition. Tvärtom
            -- jag tycker det var riktigt att man gick vidare för att se om
            det var en vettig väg som majoriteten här hade kommit fram till.
            Vi reservanter trodde inte det; vi ville gärna se att målet uppnåddes
            men inte på den väg som man här visat på. Den tveksamheten var
            riktig med tanke på effekten av lagen. Vi är ju alla ute efter
            att få till stånd en lag som har en sådan effekt, fru statsråd,
            att man verkligen kommer åt de här brotten.
          </note>
          <note>
            Jag har själv träffat invandrare som har drabbats, inte av de
            allra värsta brotten men av tillräckligt många. Vi vet ju alla
            hur man lider och hur orolig man är. Jag skulle vilja fråga: Hur
            många av oss har inte, sedan de här sakerna började hända, suttit
            på vår tunnelbanevagn och mött -- inte talat med men mött -- invandrare
            och undrat: Hur känner du dig?
          </note>
          <note>
            Hur svårt måste det inte vara att med sina små barn stiga in
            i eller ut ur en tunnelbanevagn eller att gå över ett torg och
            inte veta vad man hotas av i nästa ögonblick!
          </note>
          <note>
            Anf. 109 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Med anledning av Maj-Lis Lööws kommentar om invandrarfrågorna
            och var de ligger vill jag tala om att det formella svaret på
            interpellationen är helt samordnat mellan Birgit
          </note>
          <note>
            Friggebo och mig. Vi är helt överens om innehållet i svaret.
            Det är också viktigt att vi har en samordning eftersom vi sysslar
            med olika sidor av samma frågor. Men vi är alltså helt överens.
          </note>
          <note>
            Jag skulle kunna vidareutveckla min parallell till tryckfriheten
            -- jag var tydligen inte så särskilt bra pedagog när jag kommenterade
            Hans Göran
          </note>
          <note>
            Francks uttalanden. Vi kan inte inskränka tryckfriheten för någon
            förrän vederbörande har utnyttjat sin tryckfrihet. Man måste ha
            utgivit någonting -- sedan kan man åka dit för att man har missbrukat
            den grundläggande rättigheten. Det var det jag ville ha sagt.
          </note>
          <note>
            Jag avslutade mitt interpellationssvar med att säga att jag inte
            såg behov av ytterligare initiativ. Det skall kopplas till vad
            jag sade i början av svaret om den redovisning som vi gjorde i
            februari, där vi pekade på -- det har sedan gjorts en sammanställning
            av dem -- alla de olika åtgärder som är kopplade till invandrarfrågor
            och som är på gång. Elisabeth Fleetwood tog upp en av dessa frågor,
            nämligen den om möjligheterna att snabbare slussa ut våra invandrare
            i arbetslivet så att de får en anknytning till det svenska samhället.
          </note>
          <note>
            Jag skall inte uppehålla mig så mycket ytterligare vid frågan
            om förbud eller icke förbud mot rasistiska organisationer. Jag
            skrev i mitten av februari en debattartikel där jag förklarade
            varför jag var emot ett sådant förbud. Ingenting har hittills
            fått mig att ändra min uppfattning. Jag pekade där bl.a. på att
            det skulle vara en lösning med många fällor och att ett förbud
            mot rasistiska organisationer i den praktiska tillämpningen så
            lätt reser en rad frågor som närmast manar fram bilden av ett
            totalitärt samhälle.
          </note>
          <note>
            Jag pekade på att det är viktigt att vi ägnar vår kraft åt rätt
            debatt och att det är viktigt att vi över huvud taget debatterar
            de här frågorna -- det är ett sätt att påverka attityder, kanske
            ett mer effektivt sätt att påverka attityder än vad själva lagstiftningen
            är.
          </note>
          <note>
            Jag avslutade med att vi skall tvinga fram dem som står för intolerans
            i öppen debatt och att vi skall göra det tydligt för alla som
            lockas av rasistiska budskap vilka mörksens tankar de umgås med.
            Vi har alla ett ansvar att göra detta tydligt varhelst vi i vår
            vardag stöter på personer som har åsikter som kan tolkas som utslag
            av främlingsfientlighet eller rasism.
          </note>
          <note type="speaker">
            Anf. 110 HANS GÖRAN FRANCK (s):
          </note>
          <note>
            Herr talman! Till Elisabeth Fleetwood vill jag säga att rikspolisstyrelsens
            utredning klargjort att det var en mycket stor rapportering om
            detta från olika håll i landet. Men Elisabeth Fleetwood sade att
            det inte går att göra någonting åt detta. Det är ju, menar jag,
            i hög grad en fråga om för det första vilka resurser polisen har
            och för det andra vilka kvalifikationer poliserna och åklagarna
            har. På den senare punkten var Öberg mycket kritisk och menade
            att det avskrevs en rad ärenden som inte borde avskrivas.
          </note>
          <note>
            Brott med rasistisk bakgrund kan vara skadegörelse, stöld, inbrott.
            Allt möjligt kan ha en bakgrund av det slaget. Jag menar -- det
            vill jag ännu en gång poängtera för justitieministern -- att man
            kan höja utbildningen för åklagare och poliser på just det området.
            Det är inte så lätt att bena upp alla de här sakerna, och vi ger
            ju specialutbildning på andra områden. Det var också Öbergs mening
            att man behövde göra det.
          </note>
          <note>
            Här sades att det finns risk att man frikänner en organisation.
            Konstruktionen har i både Öbergs och Starks förslag varit att
            lagstiftningen riktar sig mot enskild person -- inte mot organisation.
            Det finns länder där man börjar med att starta processen mot organisationen
            för att få ett besked i frågan: Är denna organisation rasistisk
            eller inte?
          </note>
          <note>
            Därefter kan det bli kriminellt att tillhöra den eller att verka
            för den. Men både Starks och Öbergs förslag går ut på att lagstiftningen
            bara skall rikta sig mot den enskilde. Det menar jag är den riktiga
            vägen att gå.
          </note>
          <note>
            Blir det effektivt blir vi naturligtvis befriade från rasistiska
            organisationer. Men det är kanske optimistiskt att tro -- det
            fordras mycket annat än det här.
          </note>
          <note>
            Å ena sidan efterlyser man effektivitet, å andra sidan är man
            ibland rädd för att bli för effektiv, så här är det verkligen
            en dualism. Men jag tror i alla fall att vi, som justitieministern
            mycket riktigt sade, så långt som möjligt skall försöka att på
            ett bättre sätt anpassa oss till konventionen.
          </note>
          <note>
            Andre vice talmannen anmälde att Elisabeth
          </note>
          <note>
            Fleetwood anhållit att till protokollet få antecknat att hon
            inte ägde rätt till ytterligare inlägg.
          </note>
          <note type="speaker">
            Anf. 111 MARGARETA VIKLUND (kds):
          </note>
          <note>
            Herr talman! Maj-Lis Lööw sade att man inte kan lagstifta om
            allt, att en lag mot rasistiska organisationer skulle vara ganska
            tandlös och att man inte skulle kunna använda den. Det beror naturligtvis
            på hur en sådan lag skulle utformas.
          </note>
          <note>
            Hur en lag än är utformad har den i alla fall en normativ verkan,
            som vi inte kan komma ifrån.
          </note>
          <note>
            Jag sade, Elisabeth Fleetwood, att det var bra att ha en lag
            att luta sig mot. Är det inte det vi alltid gör -- har lagar att
            luta oss emot? Hur skulle samhället annars se ut?
          </note>
          <note>
            Ett förbud mot rasistiska organisationer skulle som jag ser det
            innebära en speciell markering.
          </note>
          <note>
            Visserligen vet jag och många med mig att lagstifning i sig själv
            kanske inte löser problemen, men en lagstiftning är ändå en viktig
            markering från samhällets sida att rasistiska organisationer inte
            accepteras i ett demokratiskt samhälle. Normer och rättesnören
            i form av förbud mot rasistiska organisationer kan vara ett hjälpmedel
            i arbetet för att ändra attityder. Det är enligt vad jag kan förstå
            ändra attityder som vi alla egentligen vill.
          </note>
          <note>
            För mig är behovet av att främja människovärdet och de mänskliga
            rättigheterna oerhört stort. Till de rättigheterna hör det att
            inte bli attackerad på grund av hudfärg, religion eller kön.
          </note>
          <note>
            Ett ytterligare argument för förbud är att en demokrati också
            måste ha rätt att försvara sig.
          </note>
          <note>
            Anf. 112 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Margareta Viklunds påpekande att lagstiftning inte
            löser alla problem är riktigt, men jag menar att man ändå skall
            använda lagstiftning om man tror att man kan komma en bit på vägen
            för att lösa problemen. Men man skall se upp när det finns risk
            att man skapar allvarliga problem genom lagstiftning.
          </note>
          <note>
            Ännu har ingen överbevisat mig om att jag har fel när jag påpekar
            de problem som jag menar att vi riskerar att skapa om vi lagstiftar
            om ett förbud mot rasistiska organisationer. Flera av talarna
            i den här debatten har pekat på problemen -- jag skall inte upprepa
            dem. Det är grunden till att jag i dag säger nej. Är det någon
            som kan överbevisa mig om att vi inte får de problemen är jag
            också beredd att ändra mig, men ännu har ingen gjort det.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 1991/92:105 om barnhälsovården
          </note>
          <note type="speaker">
            Anf. 113 Statsrådet BÖ KÖNBERG (fp):
          </note>
          <note>
            Herr talman! Eva Zetterberg har frågat mig vilka åtgärder regeringen
            tänker vidta med anledning av den försämrade barnhälsovården och
            vilka åtgärder regeringen avser att vidta för att minska de ökande
            klasskillnader som avspeglas i barns ohälsa.
          </note>
          <note>
            Enligt socialstyrelsens allmänna råd 1991:8
          </note>
          <note>
            Hälsoundersökningar inom barnhälsovården är barnhälsovårdens
            huvudmål
          </note>
          <note>
            --att minska dödlighet, sjuklighet och handikapp hos blivande
            och nyblivna mödrar och deras barn,
          </note>
          <note>
            --att minska skadlig påfrestning för föräldrar och barn och
          </note>
          <note>
            --att stödja och aktivera föräldrar i deras föräldraskap och
            härigenom skapa gynnsamma betingelser för en allsidig utveckling
            för barn.
          </note>
          <note>
            Socialstyrelsen har på regeringens uppdrag kartlagt och beskrivit
            de förändringar som skett inom barnhälsovården under 1980-talet.
            Uppdraget redovisades i månadsskiftet januari-februari i en särskild
            rapport.
          </note>
          <note>
            I socialstyrelsens rapport konstateras att barnhälsovården når
            praktiskt taget alla barn.
          </note>
          <note>
            Återkommande hälsoundersökningar har länge varit stommen i den
            förebyggande barnavården.
          </note>
          <note>
            Hälsokontrollernas innehåll och utformning har ändrats efterhand
            från att vara rent somatiskt inriktade till att omfatta också
            psykiska och sociala moment. De psykosociala dimensionerna i barnhälsovårdens
            arbete har emellertid enligt socialstyrelsen utvecklats i begränsad
            utsträckning.
          </note>
          <note>
            Enligt rapporten fungerar barnhälsovården bra i många viktiga
            avseenden, t.ex. i fråga om hälsoundersökningar, vaccinationer
            och sjukvårdsservice. Socialstyrelsen pekar emellertid även på
            vissa brister. T.ex. konstateras att föräldrautbildningen är ojämnt
            utbyggd. Likaså redovisas brister i utbyggnaden av samverkan mellan
            barnhälsovården och olika kommunala organ även om det förekommer
            att man lokalt funnit modeller för ett bra samarbete.
          </note>
          <note>
            I rapporten konstateras att barnhälsovården bättre klarar av
            att nå sina hälsopolitiska än sina sociala och familjepolitiska
            mål. Vidare presenteras förslag som syftar till att tillförsäkra
            landets barn en bra hälsovård i framtiden. Enligt rapporten är
            barnhälsovårdens kärnuppgift att svara mot barnfamiljernas behov
            av grundläggande hälsovård, medicinsk service, vaccinationer,
            allmänt stöd och hälsoupplysning.
          </note>
          <note>
            Vad som redovisas i rapporten visar inte att barnhälsovården
            generellt sett försämrats. I
          </note>
          <note>
            väsentliga delar fungerar vården bra, även om det finns mål som
            inte nåtts och utvecklingen i vissa avseenden varit ojämn. Självfallet
            är jag angelägen om att den svenska barnhälsovården även i framtiden
            skall kunna utgöra en förebild, och att såväl gjorda erfarenheter
            som ny kunskap skall tas till vara. Jag vill emellertid framhålla
            att hur vården organiseras och dimensioneras är en fråga för sjukvårdshuvudmännen
            lokalt.
          </note>
          <note>
            Rapporten kommer att sändas ut på remiss så snart den hunnit
            tryckas. Sedan olika intressenter fått tillfälle att lämna sina
            synpunkter på de framlagda förslagen kommer regeringen att ta
            ställning till om och i så fall vilka åtgärder som bör vidtas.
          </note>
          <note>
            När det gäller barnens hälsa är det ovanligt att i officiella
            utredningar och forskningsrapporter relatera hälsodata till socio-ekonomiska
            förhållanden. Trots detta finns det ändå tillräckligt underlag
            för att hävda att de socio-ekonomiska skillnaderna i barns hälsotillstånd
            i vårt land är små.
          </note>
          <note>
            En markant förbättring av barnens hälsa har skett under årens
            lopp. Förbättringen har åtnjutits av alla, men resultaten märks
            tydligast för dem som hade det sämst.
          </note>
          <note>
            Barnhälsovårdsöverläkare Claes Sundelin har inom ramen för Folkhälsogruppens
            arbete med en folkhälsostrategi gått igenom forskningsrapporter
            etc. om barns hälsa i relation till klass- och socialgruppsfrågor.
            Han pekar på att det kan finnas skillnader när det gäller dödlighet
            orsakad av olycksfall till lägre socialgruppers nackdel.
          </note>
          <note>
            Detsamma gäller också beträffande tillväxt.
          </note>
          <note>
            Allmänt gäller att situationen är mycket homogen.
          </note>
          <note>
            Sundelin framhåller särskilt de problemområden som kallas ''new
            morbidity''. Termen utgör en samlande beteckning för ett antal
            problem såsom vissa utvecklingsstörningar, neuropsykologiska problem,
            psykosomatiska lidanden m.m. Dessa problem drabbar de socialt
            sämst ställda barnfamiljerna mer än andra. Det innebär inte att
            mekanismerna bakom barnens problem är kända.
          </note>
          <note>
            Föräldrarnas yrke eller socialgruppstillhörighet förklarar självfallet
            inte varför barn får psykosociala problem. Det är angeläget att
            dessa frågor blir föremål för särskilda forskningsinsatser.
          </note>
          <note>
            Även om de klassrelaterade hälsoskillnader som noterats bland
            barn är relativt små är det naturligtvis mycket viktigt att sträva
            efter att eliminera dem helt. I detta avseende kommer statens
            folkhälsoinstitut, som inrättas den 1 juli i år, att få en viktig
            uppgift. Institutet skall generellt arbeta för att förbättra folkhälsan,
            och en huvudinriktning skall, enligt den proposition där förslag
            lades fram om institutet, vara att nå de särskilt utsatta grupperna
            i samhället och utjämna hälsans ojämlika fördelning. Jag kan också
            nämna att avsikten är att barns och ungdomars hälsa skall ägnas
            särskild uppmärksamhet i folkhälsoinstitutets arbete.
          </note>
          <note>
            Sammanfattningsvis kommer regeringen att ta ställning till eventuella
            åtgärder för barnhälsovården efter att socialstyrelsens utredning
            remissbehandlats. Folkhälsoinstitutet kommer att sträva efter
            att minska skillnaderna i barns hälsa genom att i första hand
            arbeta för att förbättra situationen för dem som har det sämst
            ställt.
          </note>
          <note type="speaker">
            Anf. 114 EVA ZETTERBERG (v):
          </note>
          <note>
            Herr talman! När vi två debattörer nu har väntat så länge på
            den här debatten, kanske det kan pigga upp med några verser ur
            DN, för ungefär ett år sedan av Mats Nörklit, ''Ur en barnjournal'':
          </note>
          <note>
            ''Du vägde alltför litet när du föddes, ser jag här
          </note>
          <note>
            och var sen ganska sen i motoriken.
          </note>
          <note>
            Så småningom förmärktes vissa psykiska besvär.
          </note>
          <note>
            I skolan kom problem med grammatiken.
          </note>
          <note>
            Och kortare än andra är du, tillväxten är kass,
          </note>
          <note>
            och kort blir nog din levnad i praktiken.
          </note>
          <note>
            Men vad ska doktorn göra när din sjukdom heter
          </note>
          <note>
            Klass?
          </note>
          <note>
            Sånt botar knappast alls den här kliniken.''
          </note>
          <note>
            Det är en mycket talande dikt till oss. Den talar därför att
            sjukvården ensam naturligtvis inte kan råda på klassförhållanden
            och rätta till de orättvisor som finns i hälsoavseende även för
            barn. Däremot kan riksdag och regering i viss mån sägas vara doktorer
            på det här området, då vi har möjligheter att försöka jämna ut
            dessa skillnader.
          </note>
          <note>
            Jag vill tacka för statsrådets svar, men jag känner mig mer oroad
            efter att jag har fått det än jag var innan. Jag är oroad därför
            att jag inte tycker att svaret andas tillräckligt med omsorg om
            de problem som faktiskt finns. En rad olika rapporter visar att
            hälsovården för och hälsotillståndet bland barn har blivit bättre
            men att skillnaderna ökar, vilket är oroande. Det gäller t.ex.
            skolhälsoundersökningar av längd, olycksfall och andra skador
            bland barn.
          </note>
          <note>
            Jag trodde att Bo Könberg, som har ett förflutet i
          </note>
          <note>
            Stockholms läns landsting, hade tagit med sig folkhälsorapporten
            därifrån. Den innehåller mycket intressanta siffror som just visar
            att antalet olycksfall bland barn i arbetarklassen är väsentligt
            mycket större och att man t.o.m. diskuterar att plötslig spädbarnsdöd
            skulle vara ett fenomen bland barn i lägre sociala klasser. Om
            Bo Könberg har tappat rapporten i flytten till de högre makterna
            går det nog att få fram en ny.
          </note>
          <note>
            Jag vill också tillägga en fråga, som jag inte tog med i min
            interpellation men som jag gärna vill ha synpunkter på. Tandhälsan
            hos barn har blivit belyst på senare tid. Det har gjorts en undersökning
            i Härnösand som pekar på att den för varje år stigande kurvan
            för bättre tänder hos barn har stannat av och t.o.m. verkar gå
            nedåt och att föräldrarna tycks ha bättre tänder än barnen. Jag
            undrar om regeringen har några synpunkter på det, eller om man
            på socialdepartementet är införstådd med detta.
          </note>
          <note>
            I svaret från statsrådet talas det om att organisationsförändringar
            inte är regeringens eller riksdagens sak, utan det är sjukvårdshuvudmännens
            uppgift. Det låter ju sympatiskt -- vi skall inte lägga oss i
            -- men det är en felaktig uppfattning. Redan i dag påverkar riksdag
            och regering med organisationsförändringar hur sjukvårdshuvudmännen
            lägger upp sin organisation. Jag har ett exempel från Älvsborg
            på kedjereaktioner, där man på grund av ÄDEL-
          </note>
          <note>
            reformen fört över 30--50 personer av den kvalificerade personalen
            från barnsjukvården till äldreomsorgen. I stället tvingas man
            ta in helt ny personal, som alltså får en snabbkurs på 5 poäng
            för att i någon mån kompensera det som utbildade barnsjuksköterskor
            skulle haft med sig. Det är allvarligt.
          </note>
          <note>
            Jag vill ta ett annat exempel från en mycket bra skrift av Ann-Marie
            Stenhammar och Cecilia
          </note>
          <note>
            Sjölander som heter Lika för alla eller åt var och en efter behov.
            Den handlar om visioner och synpunkter på barnsjukvårdens och
            barnhälsovårdens framtid. De pekar på det som vi också är bekanta
            med, dvs. köp- och säljsystemet i
          </note>
          <note>
            Stockholms landsting, och hur det kan få allvarliga effekter
            för just den förebyggande hälsovården för barn.
          </note>
          <note>
            Vad gäller barn i klassperspektivet håller jag med om att hälsotillståndet
            verkligen har förbättrats, och vid en internationell jämförelse
            finns det ingenting att säga om det. Däremot talas det i socialstyrelsens
            utredning Skydda skyddsnätet om att barnhälsovården inte förmår
            utjämna och att den utjämningstendens som finns är inte bara ofullständig
            utan t.o.m. bristfällig.
          </note>
          <note>
            Barnläkarföreningen hävdade exempelvis vid en uppvaktning på
            just socialdepartementet att dessa skillnader kvarstår och ökar.
          </note>
          <note>
            Jag vill avslutningsvis bara påpeka att det i svaret inte finns
            någonting om de stora grupper barn som har det extra svårt. Det
            är barn till flyktingar och invandrare, handikappade barn och
            barn från socialt utsatta områden. Jag har definitivt förståelse
            för att regeringen inte i förväg vill tala om exakt vilka åtgärder
            man skall vidta, utan att man väntar på remissomgången för utredningen.
            Men det finns en rad konkreta förslag som det hade varit intressant
            att få någon synpunkt på från regeringen, t.ex. en utbildningsfond
            på 25 miljoner för barnhälsovården, en professur i förebyggande
            barnhälsovård eller familjecentraler i stället för barnavårdscentraler.
          </note>
          <note type="speaker">
            Anf. 115 Statsrådet BO KÖNBERG (fp):
          </note>
          <note>
            Herr talman! Jag har försökt att svara på de frågor som Eva Zetterberg
            har ställt, och jag har trott att de haft att göra med publiciteten
            kring den här utredningen. Jag har därför varit mån om att fråga
            utredaren hur det är på den här punkten, för det är självklart
            att det är mycket oroväckande om det är så att klasskillnaderna
            mellan barnen slår igenom i längd eller på annat sätt när det
            gäller hälsotillståndet.
          </note>
          <note>
            De rapporter jag hittills har fått är de som jag har redovisat
            i det svar som jag nyss delgav frågeställaren och kammaren. Är
            det så att det finns andra rapporter som vår utredare inte känner
            till skall vi ta del av dem. Jag är övertygad om att de kommer
            att dyka upp i remissvaren på utredningen.
          </note>
          <note>
            Eva Zetterberg tog sedan upp frågan om i vilken utsträckning
            organisationsfrågor är en sak för regering och riksdag. Det jag
            har svarat är att de inte är det i dag. Självfallet skulle riksdagen
            kunna bestämma att den skall i alla detaljer reglera sjukvårdsorganisationen
            i Sverige.
          </note>
          <note>
            Det är riksdagens eget privilegium att bestämma detta. Hittills
            har riksdagen velat ha en ordning som innebär att vi har en mycket
            decentraliserad sjukvårdsorganisation i Sverige. Det känner Eva
          </note>
          <note>
            Zetterberg och jag väl till efter att ha verkat i landstingsvärlden.
            Det är bara detta som ligger bakom mitt konstaterande på den punkten.
          </note>
          <note>
            Mitt svar är inte mera utförligt eller konkret i de delar Eva
            Zetterberg önskat än att det just pekar på att vi har fått fram
            en färsk rapport. Den är nu ute på remiss. När vi får in den skall
            regeringen försöka vara så konkret som möjligt.
          </note>
          <note type="speaker">
            Anf. 116 EVA ZETTERBERG (v):
          </note>
          <note>
            Herr talman! Jag tackar för det. Men redan innan rapporten från
            socialstyrelsen kom, hade vi folkhälsorapporten från landstinget.
            Denna pekar på de stora skillnaderna mellan barn från olika samhällsklasser
            men även från olika bostadsområden. I vårt landstingsområde i
          </note>
          <note>
            Stockholm har vi skillnader mellan å ena sidan
          </note>
          <note>
            Solna och Sundbyberg och å andra sidan Danderyd och Nacka som
            är oerhört påtagliga. Det har inte skett någon nämnvärd utjämning
            mellan de olika bostadsområdena.
          </note>
          <note>
            Jag tror och hoppas naturligtvis också att man i remissomgången
            i sitt svar tar upp frågan om själva organisationen av barnavårdscentraler,
            vårdcentraler och ett husläkarsystem. Jag tror inte att någon
            är ute efter att detaljreglera exakt hur sjukvården skall skötas.
            Det vore att gå tillbaka till någon gammal praxis som ingen önskar.
          </note>
          <note>
            Däremot har det stor betydelse vad riksdag och regering säger.
            Våra olika beslut påverkar hur man organiserar vården neråt. Det
            tror jag statsrådet
          </note>
          <note>
            Könberg har svårt att komma ifrån. Jag nämnde
          </note>
          <note>
            ÄDEL-reformen som en aspekt.
          </note>
          <note>
            En annan aspekt är husläkarsystemet. Jag är mycket nyfiken på
            hur man från regeringens sida kommer att behandla den delen. Barnläkarna
            är mycket kritiska till husläkarsystemet. Om man ändå inför ett
            sådant system hävdar man att det viktiga är att en barnläkare
            och inte en allmänläkare blir husläkare för hela familjen. Att
            man utgår från barnet tycker jag är en mycket tilltalande modell.
          </note>
          <note>
            Jag tror också att det är viktigt att se på andra modeller. Södra
            station är ett nytt område i
          </note>
          <note>
            Stockholm där man på ett helt annat och mycket mera flexibelt
            sätt vänder sig till familjerna, trots att man inte har någon
            speciell barnavårdscentral.
          </note>
          <note>
            Det är en vanlig vårdcentral. Huvudfrågan är nog inte om man
            skall ha barnavårdscentral eller vårdcentral utan om man utgår
            ifrån att man träffar tillräckligt många barn, vilket har varit
            ett annat kriterium. Man bör ha barnen som en huvudgrupp.
          </note>
          <note>
            Därmed får man den erfarenhet som medför att man kan göra bedömningar.
          </note>
          <note>
            Det som har kommit fram i rapporter hittills låter inte särskilt
            betryggande, nämligen att svenska barn träffar en barnläkare 20
            minuter per år och barn och en sjuksköterska 2 timmar per år.
            Det finns stora variationer. Jag tycker inte att det är särskilt
            betryggande inför framtiden för riskgrupperna, om man inte hittar
            nya metoder för dem som har behov av mer stöd än andra.
          </note>
          <note type="speaker">
            Anf. 117 Statsrådet BO KÖNBERG (m):
          </note>
          <note>
            Herr talman! Eva Zetterberg berörde flera frågor i sitt senaste
            inlägg. En av dem gällde husläkarsystemet. Jag kan informera Eva
          </note>
          <note>
            Zetterberg om att det pågår ett arbete inom departementet för
            att uppfylla det som sägs i regeringsförklaringen om att regeringen
            skall göra vad den kan för att driva på utvecklingen mot ett husläkarsystem
            i Sverige.
          </note>
          <note>
            Min avsikt är att presentera en rapport från socialdepartementet
            innan riksdagen går på sommarlov där en mängd olika frågor tas
            upp som har med husläkarsystemet att göra -- alltifrån frågor
            om vilken utbildning som är lämplig för husläkare till frågor
            om vilket sätt de skall ersättas på.
          </note>
          <note>
            Avsikten är att detta skall ligga som grundval för en proposition
            som jag hoppas att riksdagen kan behandla under hösten. Syftet
            är att få till stånd ett husläkarsystem fram till år 1995 i hela
            Sverige och för alla medborgare.
          </note>
          <note>
            Bland de frågor som tas upp är som jag nämnde frågan om utbildningsbakgrund,
            men naturligtvis också frågan om vilka personer som skall anses
            kunna uppfylla kraven på en husläkare. I det sammanhanget behandlas
            de framställningar som socialdepartementet och jag själv har fått
            ifrån barnläkare om hur man skall utforma systemet.
          </note>
          <note>
            Frågorna i den delen räknar jag med att kunna ge
          </note>
          <note>
            Eva Zetterberg svar på innan riksdagen går på sommarlov.
          </note>
          <note type="speaker">
            Anf. 118 EVA ZETTERBERG (v):
          </note>
          <note>
            Herr talman! Jag beklagar naturligtvis att jag inte kan få mer
            konkreta svar vad gäller utredningen.
          </note>
          <note>
            Det skulle vara intressant att åtminstone få en livsyttring från
            statsrådet Bo Könberg över de förslag som läggs fram i utredningen
            från socialstyrelsen. Jag får väl vänta på det.
          </note>
          <note>
            Beträffande frågan om tandvården som jag inte hade med i interpellationen,
            avkräver jag naturligtvis inget svar. Men jag vill gärna göra
            statsrådet uppmärksam på det och hoppas att det kommer att tas
            med. Jag har inte uppfattat att det här bara har hänt på en enstaka
            ort i Sverige. Det finns sådana tecken på flera håll.
          </note>
          <note>
            Avslutningsvis ser jag med spänning fram mot rapporten och att
            få se vad som händer när det gäller husläkarsystemet. Jag hoppas
            att barnperspektivet kommer att finnas med. Det tror jag är oerhört
            väsentligt.
          </note>
          <note>
            Överläggningen var härmed avslutad.
          </note>
          <note>
            12 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1991/92:K16-K19 till konstitutionsutskottet
          </note>
          <note>
            1991/92:N26-N28 till näringsutskottet
          </note>
          <note>
            13 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1991/92:122 Undantag från skatteplikt till mervärdeskatt för
            vissa tjänster inom sjukvårdsområdet, m.m.
          </note>
          <note>
            Motion
          </note>
          <note>
            med anledning av prop. 1991/92:91 Ombildning av
          </note>
          <note>
            Samhall till aktiebolag, m.m.
          </note>
          <note>
            1991/92:A7 av Karl-Erik Persson m.fl. (v)
          </note>
          <note>
            14 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 11 mars
          </note>
          <note type="speaker">
            1991/92:133 av Kent Carlsson (s) till miljöministern om dumpning
            av kärnreaktorer och kärnavfall:
          </note>
          <note>
            Den senaste tiden har flera uppgifter nått offentligheten om
            att 15 kärnreaktorer och annat radioaktivt avfall från sovjetiska
            ubåtar och ytfartyg dumpats på endast några hundra meters djup
            i Barents hav. Det finns skäl att befara att dessa uppgifter bara
            speglar toppen på ett isberg.
          </note>
          <note>
            Dumpningen har skett under det kalla kriget och hemlighållits
            på grund av sin militära anknytning.
          </note>
          <note>
            Antalet sjögående kärnkraftverk ombord på fartyg är i dag ca
            575. Denna siffra skall jämföras med antalet kärnkraftverk på
            land som är ca 420
          </note>
          <note>
            stycken.
          </note>
          <note>
            Tidigare rapporterade haverier med kärnkraftsdrivna utbåtar i
            Norska havet har starkt oroat fiskeindustrin i Norge och Island.
            Frågan berör även Sverige eftersom vi importerar fiskprodukter
            från detta område.
          </note>
          <note>
            Det finns skäl att undra om sådan dumpning också skett i Östersjön.
            De nyligen offentliggjorda uppgifterna om sänkta ryska fartyg
            i Finska Viken innehållande kemiska vapen tyder på att detta inte
            är helt omöjligt. Om så skulle ha skett, eller om ett reaktorhaveri
            skulle inträffa ombord på ett fartyg i
          </note>
          <note>
            Östersjön, skulle konsekvenserna kunna bli mycket allvarliga.
            Östersjöns vattenmängd är blott 22
          </note>
          <note>
            kubikmil, att jämföra med världshavens 1,3
          </note>
          <note>
            miljoner kubikmil. Dessutom tar det mellan 30 och
          </note>
          <note>
            50 år att genom strömmarna byta ut Östersjöns vatten.
          </note>
          <note>
            De nordiska utrikesministrarna har vid sina möten
          </note>
          <note>
            1989 och 1990 uttalat stöd för ett isländskt initiativ att ta
            upp frågan om säkerhetsnormer för sjögående kärnkraftverk inom
            FN-systemet.
          </note>
          <note>
            Frågan har dock stött på motstånd och ännu inte lett till nämnvärda
            framsteg.
          </note>
          <note>
            Då de risker, som är förknippade med sjögående kärnkraftverk
            och med avfall från sådana, tydligen är väsentligt större än vad
            som tidigare befarats, och då Sverige har ett starkt intresse
            i saken bl.a.
          </note>
          <note>
            på grund av Östersjöns relativt lilla vattenmängd vill jag fråga
            följande:
          </note>
          <note>
            Är miljöministern beredd att snabbt ta initiativ för att internationellt
            få i gång realförhandlingar om dessa frågor?
          </note>
          <note>
            1991/92:134 av Jan Bergqvist (s) till finansministern om miljöindex
            och gröna nationalräkenskaper m.m.:
          </note>
          <note>
            Våren 1991 angav riksdagen 1990-talet som ett skede av ökade
            ambitioner i miljöpolitiken. Ansvar för miljö och resurshållning
            skall prägla samhällslivets alla områden. Uppgiften är att ställa
            om samhällets alla verksamheter i ekologisk riktning. Därför är
            det naturligt att nu inleda ett systematiskt arbete med att utveckla
            miljöräkenskaper i Sverige.
          </note>
          <note>
            I de traditionella nationalräkenskaperna behandlas byggnader
            och maskiner som produktivt kapital, vars värde minskar i takt
            med att det används.
          </note>
          <note>
            Naturresurser ses däremot inte som produktiva tillgångar och
            deras utnyttjande avspeglas inte i nationalräkenskaperna. Ett
            land kan göra slut på sina naturtillgångar, förstöra sin odlingsbara
            jord och förgifta vatten och luft utan att detta påverkar den
            uppmätta nationalprodukten.
          </note>
          <note>
            Vi behöver få gröna nationalräkenskaper som i motsats till den
            traditionella bruttnationalprodukten (BNP) gör naturen synlig.
          </note>
          <note>
            Behovet av en sådan nationell bokföring har fått ökad uppmärksamhet
            genom
          </note>
          <note>
            Brundtlandkommissionen och den vikt FN nu ger begreppet ''bärkraftig
            utveckling''. Inom FN pågår ett utvecklingsarbete som syftar till
            att skapa ett system av satelliträkenskaper för natur- och miljöresurser.
            Dessa räkenskaper skall tillsammans med data ur nationalräkenskaperna
            kunna användas för att redovisa och analysera sambanden mellan
            ekonomi och miljö. Avsikten inom FN är således inte att avskaffa
            det system för nationalräkenskaper som flertalet medlemsstater
            tillämpar i dag. Syftet är i stället att komplettera de nuvarande
            räkenskaperna med miljö- och naturresursräkenskaper som så långt
            som möjligt utnyttjar samma konton, näringsgrensindelning och
            definitioner som det internationella systemet för nationalräkenskaper,
            System of National
          </note>
          <note>
            Accounts.
          </note>
          <note>
            Under 1990 tillsatte den socialdemokratiska regeringen miljöräkenskapsutredningen.
          </note>
          <note>
            Utredningen redovisade i maj 1991 ''Förslag till natur- och miljöräkenskaper''
            (SOU 1991:37 och
          </note>
          <note>
            1991:38). Miljöräkenskapsutredningen har remissbehandlats och
            i stort sett fått stöd för sina förslag. Det är därefter regeringens
            sak att ta erforderliga initiativ.
          </note>
          <note>
            I budgetpropositionen redovisar regeringen sin avsikt att följa
            upp utredningen på tre sätt.
          </note>
          <note>
            Regeringen tänker ge konjunkturinstitutet uppdraget att utveckla
            metoder och modeller för att redovisa de viktigaste sambanden
            mellan miljö och ekonomi. Regeringen avser att ge SCB ansvar för
            att utveckla miljöräkenskaper, samt att förbättra och komplettera
            miljöstatistiken.
          </note>
          <note>
            Regeringen uttalar vidare att förutsättningarna för att utveckla
            ett miljöindexsystem för ekosystem och tätortsbebyggelse skall
            prövas i positiv anda i anslutning till det program för övervakning
            av miljökvalitet, som för närvarande vidareutvecklas inom naturvårdsverket.
          </note>
          <note>
            Regeringen ger därmed uttryck för en positiv grundinställning
            till miljöräkenskapsutredningens förslag. Enligt min mening agerar
            regeringen dock inte alls så kraftfullt som vore önskvärt. Vill
            Sverige även i fortsättningen försöka vara ett föregångsland i
            miljöpolitiken är regeringens besked i budgetpropositionen klart
            otillräckligt. Mina invändningar är framför allt följande:
          </note>
          <note>
            -- Regeringen tar inget samlat grepp över arbetet med miljöindex,
            miljöindikatorer och miljöräkenskaper.
          </note>
          <note>
            -- Regeringen sätter inte in arbetet med miljöräkenskaper i sitt
            internationella sammanhang.
          </note>
          <note>
            -- Regeringen gör ingen bedömning av resursbehovet och är oklar
            när det gäller tidsplanen.
          </note>
          <note>
            -- Regeringen aviserar inte någon proposition för att ge riksdagen
            möjlighet att ta ställning till ett samlat program för arbetet
            med miljöräkenskaper.
          </note>
          <note>
            Riksdagen bör snarast möjligt få ta ställning till riktlinjerna
            för det fortsatta arbetet med miljöräkenskaper. Inte minst är
            det angeläget med ett ställningstagande till hur Sverige skall
            vara aktiv deltagare i och pådrivare av det internationella samarbetet
            på detta område. Det gäller framför allt:
          </note>
          <note>
            -- FN:s arbete med att skapa ett internationellt system av satelliträkenskaper
            för natur- och miljöresurser
          </note>
          <note>
            -- OECD:s arbete med miljöindikatorer
          </note>
          <note>
            -- EG-ländernas arbete med miljöstatistik och miljöräkenskaper
          </note>
          <note>
            -- Nordiska ministerrådets samordning av den nordiska miljöstatistiken
            och arbete med att utveckla naturresurs- och miljöräkenskaper.
          </note>
          <note>
            Mot denna bakgrund vill jag fråga finansministern
          </note>
          <note>
            Anne Wibble:
          </note>
          <note>
            1. Vilka initiativ tänker regeringen ta för att driva på arbetet
            med miljöindex och gröna nationalräkenskaper?
          </note>
          <note>
            2. Vad anser regeringen Sverige bör göra i det internationlla
            samarbetet om naturresurs- och miljöräkenskaper?
          </note>
          <note>
            15 § Anmälan om frågor
          </note>
          <note>
            Anmälan att följande frågor framställts
          </note>
          <note type="speaker">
            1991/92:474 av Sten Andersson i Malmö (m) till kulturministern
            om förslag om förbud mot att ta barn i förvar:
          </note>
          <note>
            Enligt mediauppgifter kommer regeringen att förelägga riksdagen
            ett förslag om att icke asylbeviljades barn ej skall kunna tas
            i förvar i avvaktan på avvisning.
          </note>
          <note>
            Vilka åtgärder avser statsrådet vidta för att avvisningsbeslut
            skall kunna verkställas även om myndigheterna inte har möjlighet
            att ta barn (med föräldrar) i förvar?
          </note>
          <note type="speaker">
            1991/92:475 av Sten Andersson i Malmö (m) till kulturministern
            om verkställigheter av avvisningsbeslut:
          </note>
          <note>
            Enligt uppgifter är för närvarande mellan 1 500 och
          </note>
          <note>
            2 000 personer, vilka nekats asyl, gömda i Sverige varav minst
            500 barn. Förfarandet är lagstridigt men sanktionsmöjligheter
            saknas.
          </note>
          <note>
            Vilka sanktionsmöjligheter är statsrådet beredd att vidta mot
            dem som obstruerar mot av regeringen fattade avvisningsbeslut?
          </note>
          <note>
            1991/92:476 av Sigrid Bolkéus (s) till socialministern om försäljning
            av s.k. souvenirflaskor på svenska vingårdar:
          </note>
          <note>
            I Överkalix ligger Symbios Kemi Teknik AB, mera känt som Braenna
            Vingård. Braennavinet är gjort på odlade svarta vinbär och började
            säljas i juni
          </note>
          <note>
            1991.
          </note>
          <note>
            Vingårdsbesök ingår i programmet som en del researrangörer erbjuder
            Norrbottens turister.
          </note>
          <note>
            Provsmakning kan erbjudas men ej försäljning på gården enligt
            lag.
          </note>
          <note>
            Folkhälsoenheten på socialstyrelsen avslog ansökan om att få
            sälja små 4 cl souvenirflaskor enligt detaljhandelsförbudet där
            lagen ej gör skillnad på stora och små flaskor. Möjligheter till
            dispens kan inte heller ges.
          </note>
          <note>
            Är socialministern beredd att verka för att lagen ändras så att
            små souvenirflaskor tillåts försäljas på svenska vingårdar och
            att dispensmöjligheter kan ges i väntan på en lagändring?
          </note>
          <note>
            1991/92:477 av Catarina Rönnung (s) till statsrådet
          </note>
          <note>
            Bo Lundgren om regeringens bostadspolitik:
          </note>
          <note>
            Byggindustrin med intilliggande branscher är en tung komponent
            i vårt näringsliv. Majoriteten småhus tillverkas i Småland. I
            Vetlanda kommun produceras mer än hälften av landets trähus. För
            närvarande upprätthåller småhusbranschen inte ens en miniminivå
            i produktionen. Inom byggsektorn har vi i dag en oacceptabelt
            hög arbetslöshet.I Jönköpings län går för närvarande
          </note>
          <note>
            17,3 % av våra byggnadsarbetare arbetslösa.
          </note>
          <note>
            Regeringens obeslutsamhet och förhalande av förslag till låne-
            och subventionsregler hotar att rycka undan grunden för verksamheten.
            En regeringsföreträdares senaste utspel om att det
          </note>
          <note>
            Danellska utredningsförslaget inte är till fyllest väcker oro
            att förslag från regeringen ytterligare försenas.
          </note>
          <note>
            Är statsrådet Lundgren beredd att ge ett snabbt besked om regeringens
            samlade syn på bostadspolitiken?
          </note>
          <note type="speaker">
            1991/92:478 av Eva Zetterberg (v) till justitieministern om hyresgästs
            ansvar för tidigare hyresgästs hyra:
          </note>
          <note>
            En märklig dom i Svea hovrätt har fallit där en hyresgäst mist
            sitt kontrakt på grund av tidigare hyresgästs försummelser.
          </note>
          <note>
            Den tidigare hyresgästen har ej betalat en skuld på
          </note>
          <note>
            1 478 kr. Nuvarande hyresgäst har betalt skulden när han fått
            klart för sig att han var tvungen att göra det -- dock tre dagar
            för sent.
          </note>
          <note>
            Svea hovrätt anser -- med stöd av hyreslagen -- att denna summa
            är ett ''icke obetydligt belopp'' och att tre dagars försening
            är tillräckligt för att vräka hyresgästen. I sammanhanget bör
            också påpekas att hyresgästen inte från början varit klar över
            att han är tvungen att betala den förre hyresgästens skulder --
            vilket säkert är en vanlig föreställning i folks rättsmedvetande.
          </note>
          <note>
            Förslag utreds just nu om att ändra hyreslagen på denna punkt.
          </note>
          <note>
            När kommer hyreslagen att ändras i detta avseende?
          </note>
          <note>
            16 § Kammaren åtskildes kl. 16.56.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. 6 §
            anf. 38 (delvis),
          </note>
          <note>
            av talmannen därefter t.o.m. 10 § anf. 101 (delvis)
          </note>
          <note>
            och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
