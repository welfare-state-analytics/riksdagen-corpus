<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--23</head>
          <docDate when="1991-11-12 00:00:00">1991-11-12 00:00:00</docDate>
        </div>
      </front>
      <body>
        <div>
          <note>
            1 § Anmälan om återtagande av plats i riksdagen
          </note>
          <note>
            Talmannen meddelande att Karl-Göran Biörsmark
          </note>
          <note>
            (fp) denna dag återtagit sin plats i riksdagen, varigenom tjänstgöringen
            som ersättare upphört för Lola Björkquist.
          </note>
          <note>
            2 § Justering av protokoll
          </note>
          <note>
            Justerades protokollet för den 6 november.
          </note>
          <note>
            3 § Svar på fråga 1991/92:76 om handläggningen av investeringsfondsärenden
          </note>
          <note>
            Anf. 1 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Göte Jonsson har frågat statsrådet Bo
          </note>
          <note>
            Lundgren vilka åtgärder han ämnar vidta för att få snabba beslut
            om ianspråktagande av medel ur allmän investeringsfond. Frågan
            har överlämnats till mig för besvarande.
          </note>
          <note>
            Sedan den 10 januari 1991 gäller ett frisläpp av de allmänna
            investeringsfonderna som väsentligt utökar företagens möjligheter
            att utnyttja sina fondavsättningar. Därefter har vid två olika
            tillfällen frisläppet av investeringsfonderna utökats ytterligare.
            Detta har medfört att anhopningen av ansökningar till närings-
            och teknikutvecklingsverket, NUTEK, har mer än fördubblats jämfört
            med föregående år, från ca
          </note>
          <note>
            5 000 ärenden 1990/91 till beräknat ca 10 000
          </note>
          <note>
            ärenden 1991/92.
          </note>
          <note>
            Enligt vad jag inhämtat från NUTEK var handläggningstiden under
            en kort period oacceptabel beroende på bl.a. omläggning av systemet
            och bildandet av NUTEK. En kraftsamling på NUTEK har gjort att
            handläggningstiden nu är ungefär 3--4 veckor.
          </note>
          <note type="speaker">
            Anf. 2 GÖTE JONSSON (m):
          </note>
          <note>
            Fru talman! Jag ber att få tacka näringsministern för svaret
            på frågan. Orsaken till att jag ställde frågan är att väldigt
            många företag och även näringslivsorganisationer har varit mycket
            irriterade över de långa handläggningstiderna när det gäller möjligheten
            att ta i anspråk medel ur allmänna investeringsfonder.
          </note>
          <note>
            Ett företag som ansökte i mitten av juli månad fick besked i
            mitten av oktober månad när det gällde möjligheten att ianspråkta
            pengar som i princip är deras egna pengar, detta i ett läge då
            vi vet att vi av sysselsättnings-, konjunktur- och andra skäl
            vill ha näringslivsinvesteringar igångsatta så snart som möjligt.
          </note>
          <note>
            Jag hoppas nu att handläggningstiderna förkortas mycket kraftigt.
            Personligen ställer jag mig frågan varför NUTEK över huvud taget
            skall behöva göra några mer ingående analyser i samband med att
            beslut fattas i dessa frågor. Man kan göra efterkontroller, och
            jag menar att en rimlig handläggningstid skulle vara maximalt
            14 dagar för att ''få loss'' pengar ur allmänna investeringsfonder.
          </note>
          <note>
            Jag tackar för beskedet och räknar med att det blir på det sätt
            som näringsministern säger: kraftigt förkortade tider. Min önskan
            är också att man skall försöka få ned tiderna ytterligare i förhållande
            till vad som sägs i svaret.
          </note>
          <note>
            Anf. 3 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Jag delar uppfattningen att handläggningstiderna
            har varit oacceptabelt långa.
          </note>
          <note>
            Jag kan försäkra att min uppfattning är den att det skall vara
            så kort handläggningstid som möjligt.
          </note>
          <note>
            Samtidigt måste man dock ha klart för sig att bildandet av det
            nya NUTEK har medfört betydande problem under just själva bildandet.
          </note>
          <note>
            4 § Svar på frågorna 1991/92:81, 118 och 119 om turismen m.m.
          </note>
          <note>
            Anf. 4 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Lennart Nilsson har frågat mig om vad regeringen
            avser att vidta för åtgärder för att främja turismen i Sverige.
            Sigge Godin har frågat mig om vilka åtgärder som regeringen tänker
            vidta så att turismens betydelse för regionalpolitiken och arbetskraften
            inte ytterligare undergrävs. Vidare har Tage Påhlsson frågat mig
            om på vilket sätt jag har för avsikt att stödja svensk turistnäring
            efter nästa budgetårs utgång. Jag besvarar dessa tre frågor i
            ett sammanhang.
          </note>
          <note>
            Regeringen redovisade i förra veckan sin ekonomisk-politiska
            proposition som utgör grunden också för den nya näringspolitik
            regeringen avser att föra. Även propositioner om inriktningen
            av regeringens skattepolitik och småföretagspolitik har förelagts
            riksdagen i dagarna. De åtgärder som föreslås innebär att förutsättningarna
            för all näringsverksamhet stärks väsentligt bl.a. genom lindringar
            i beskattningen och avgiftsuttag. Utöver dessa åtgärder, som således
            också omfattar turistföretagen, kommer turistnäringen att ytterligare
            främjas genom regeringens förslag om en sänkt mervärdeskatt på
            hotell- och restaurangtjänster samt inrikes persontransporter
            fr.o.m. 1 januari 1992. Det är regeringens uppfattning att de
            redovisade åtgärderna med utgångspunkt i en ny ekonomisk politik
            är det enda sättet att skapa tillväxt och därmed varaktiga arbeten.
          </note>
          <note>
            Inom regeringskansliet förbereds vidare ett förslag om utvidgning
            av systemet med nedsättning av sociala avgifter inom delar av
            det regionalpolitiska stödområdet som även kommer att gagna turistföretagen.
            Under ett års tid kommer persontrafiken på inlandsbanan att garanteras.
          </note>
          <note>
            Under året kommer regeringen, med hänsyn inte minst till turismen,
            att pröva olika långsiktiga lösningar för personbefordran längs
            aktuella sträckor, dvs. Mora--Östersund--Gällivare.
          </note>
          <note>
            Turismen i de regionalpolitiska stödområden som berörs med dessa
            förslag ges förbättrade förutsättningar.
          </note>
          <note>
            Det är vidare regeringens uppfattning att det i första hand är
            turistbranschens eget ansvar att driva sina gemensamma informations-
            och marknadsföringsaktiviteter, utöver de förbättrade generella
            förutsättningar regeringens politik skapar. Sveriges turistråd
            föreslås bli avvecklat under nästa år och branschens egna organisationer
            ges möjligheter att överta för dem angelägna verksamheter med
            stöd av en statlig grundinsats om
          </note>
          <note>
            50 milj.kr., detta förutsatt att branschen är beredd att bidra
            med samma belopp samt att stå för framtida kostnader. En motiverad
            näring med goda generella verksamhetsförutsättningar ger ökade
            möjligheter till främjad turism i Sverige. Jag förutsätter att
            turistnäringen och dess organisationer nu samordnar sina resurser
            för bl.a.
          </note>
          <note>
            marknadsföring och också koordinerar sina insatser. Min bedömning
            är att branschen själv borde vara bäst skickad för uppgiften snarare
            än ett statligt finansierat turistråd.
          </note>
          <note type="speaker">
            Anf. 5 LENNART NILSSON (s):
          </note>
          <note>
            Fru talman! Jag ber att få tacka för svaret. Om man skall säga
            någonting om svaret, kan man säga att det i varje fall ger ganska
            raka besked. Marknaden skall klara allting, och man skall inte
            bry sig om någonting. Det är litet märkligt, därför att Sverige
            nog blir det enda land i Europa -- bortsett från
          </note>
          <note>
            Albanien -- som inte har ett statligt organ som främjar turism.
          </note>
          <note>
            I dag satsar vi skattebetalare tillsammans ungefär
          </note>
          <note>
            120 miljoner. Därtill kommer en del medfinansiärer som bidrar
            med 50 miljoner för att sälja Sverige. År
          </note>
          <note>
            1990 besöktes Sverige ungefär av 1,5 miljoner tyskar. För varje
            krona en tysk ger ut går mellan
          </note>
          <note>
            60--70 öre tillbaka till staten i form av skatter och avgifter.
            Man kan då fråga sig om inte staten har något ansvar för att utveckla
            den här verksamheten -- inte minst utomlands -- för att få hit
            turister.
          </note>
          <note>
            Det finns småföretagare inom en rad olika områden i den här branschen
            som behöver hjälp med de delar som handlar om kunskap, information
            och som handlar om samordning och koordination av verksamheter
            som ingen egentligen vill betala för.
          </note>
          <note>
            Eftersom en stor del av skatter och avgifter dras in från turism,
            är det alltså en god affär för samhället att svara för en del
            av dessa kostnader. Jag hoppas därför -- även om det är litet
            tunt i den här propositionen -- att det finns möjligheter att
            ändra uppfattning, så att staten får ett ansvar för att få hit
            fler turister.
          </note>
          <note>
            Vi vet att vi har ett underskott i valutareserven när det gäller
            framför allt turister, och vi behöver göra kraftansträngningar
            för att komma till rätta med de här problemen. Därför frågar jag
            än en gång ministern om inte staten har något ansvar för att bidra
            till just de ekonomiska förutsättningar som kan skapas genom ett
            nationellt turistorgan.
          </note>
          <note type="speaker">
            Anf. 6 TAGE PÅHLSSON (c):
          </note>
          <note>
            Fru talman! Jag tackar näringsministern för svaret, som väl var
            ungefär vad jag hade väntat mig. Som sades tidigare andas svaret
            storskalighet. Det var raka puckar.
          </note>
          <note>
            Jag vill också påstå att näringsministern i någon mån har missuppfattat
            frågorna. Han har i varje fall inte uppfattat min fråga riktigt.
          </note>
          <note>
            De uppräknade åtgärderna är i och för sig okej, men det är inte
            tillräckligt för att få en samlad insats i vårt land beträffande
            den typiskt småskaliga men exportinriktade industri som turistnäringen
            i alla fall är. Beroende på hur man räknar kan man säga att turismen
            är en av våra allra största näringsgrenar. Ute i världen säger
            man att det är världens största näringsgren.
          </note>
          <note>
            Jag sade att svaret andas storskalighet. Det är väl okej att
            man skall lösa problemen genom en sänkning av momsen, billiga
            transporter osv. Men det är en väldig spännvidd mellan de stora
            rese- och turistföretagen och de små familjeföretagen, som kanske
            framför allt arbetar ute i våra glesbygder. Vi måste göra något
            slags samordningsinsats och ha en instans som samlar och samordnar
            resurserna. Här har turistrådet sin uppgift. Jag får tydligen
            tolka statsrådets svar som att regeringen inte kommer att göra
            någonting för branschen i fortsättningen. Kan detta verkligen
            vara en riktig tolkning? Tidigare sades det att det i Europa var
            bara Albanien som inte ger statliga pengar åt verksamheten. I
            hela världen är det bara ett fåtal länder som inte satsar statliga
            pengar för en samordning när det gäller turismen. Jag vill än
            en gång fråga statsrådet:
          </note>
          <note>
            Tänker regeringen inte stödja turistnäringen med någon form av
            samordningsinsatser?
          </note>
          <note type="speaker">
            Anf. 7 SIGGE GODIN (fp):
          </note>
          <note>
            Fru talman! Även jag vill tacka statsrådet för svaret.
          </note>
          <note>
            När man läser ett så intressant svar, där det bl.a.
          </note>
          <note>
            talas om en sänkning av skatterna och arbetsgivaravgifterna och
            om inlandsbanans fortlevnad, blir man som regionalpolitiker mycket
            glad. Det finns faktiskt mycket goda förutsättningar för svensk
            turism, inte bara i
          </note>
          <note>
            Norrlands inland utan också på andra håll. Då gäller det att
            intressera nya grupper, komma ut till nya länder och visa vilka
            möjligheter vi har. En före detta riksdagsman sade: Visa mörkret,
            kylan och eländet och exploatera det. Det är många som inte har
            upplevt detta. När jag ser på svaret tänker jag att det är osäkert
            om det är rätt tillfälle just nu att avveckla turistrådet.
          </note>
          <note>
            Dels bör man se på det tillskott som herrarna före mig har talat
            om. Dels bör man också se vad EG
          </note>
          <note>
            och närmandet till den regionen kan innebära för
          </note>
          <note>
            Sverige. Dels bör vi se hur vi skall kunna utnyttja överkapaciteten
            inom turistnäringen på bästa sätt för att skapa inkomster åt staten.
            Dels måste man se på vad det hela har kostat i form av regionalpolitiska
            satsningar. Man borde på det sättet få tillbaka pengar till staten.
          </note>
          <note>
            Jag tror att det finns många sätt att resonera på. Jag skulle
            helt enkelt vilja fråga statsrådet: Har statsrådet inte övervägt
            några andra insatser, innan ni klippte till med det här förslaget?
            Enligt mitt sätt att se borde åtgärderna komma senare.
          </note>
          <note>
            Anf. 8 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Vi har övervägt andra insatser och vi har tittat
            på vad det finns för förutsättningar. Men vi tror inte att det
            i första hand bör vara ett statligt organ som skall främja turismen.
            Enligt vår åsikt finns det andra metoder att ta sig fram. Vi noterar
            också att det finns ett antal olika organ som redan i dag arbetar
            med Sverigebilden, den generella marknadsföringen av Sverige som
            nation. Det är inte bara ambassaderna och turistrådet som har
            arbetat med detta. Även Svenska institutet och
          </note>
          <note>
            Sveriges exportråd har gjort insatser. Vi har självfallet för
            avsikt att fortsätta med att arbeta för en positiv Sverigebild
            utomlands. Vi tror att vi väl klarar detta inom de organisationer
            som blir kvar.
          </note>
          <note>
            Det behövs en rensning i den organisationsstruktur som vi har.
          </note>
          <note>
            På torsdageftermiddag i denna vecka träffar jag representerar
            för olika turistorganisationer och branschorganisationer för att
            med dem diskutera konstruktiva lösningar, hur man skall kunna
            klara den interna marknadsföringen av denna bransch internt i
            landet. Jag tror att det är viktigt att branschen själv, som är
            målinriktad och som arbetar med de här frågorna, inte överlastar
            problemen på ett statligt organ som har blivit utomordentligt
            hårt kritiserat för sitt agerande tidigare.
          </note>
          <note type="speaker">
            Anf. 9 LENNART NILSSON (s):
          </note>
          <note>
            Fru talman! Jag tycker att det är viktigt att man diskuterar
            på vilket sätt ett nationellt turistorgan skall arbeta. Det märkliga
            är ju att det har varit en enmansutredning beträffande de här
            frågorna.
          </note>
          <note>
            Vidare har det varit en remissomgång.
          </note>
          <note>
            Näringsministern har ju haft chansen att ta del av de synpunkter
            som har kommit fram. Jag utgår ifrån, att om näringsministern
            lyssnar ordentligt på de branschföreträdare som han skall träffa
            på torsdag, kommer företrädarnas utgångspunkt att visa sig vara
            att det behövs något slags samlat organ; det ställs krav på att
            staten tar sin del av det ekonomiska ansvaret.
          </note>
          <note>
            För att gå tillbaka till Tyskland vill jag säga att det finns
            en mängd saker som konsumenterna frågar om. Oavsett om det blir
            en ambassad eller ett turistråd i Tyskland som handhar frågorna
            kostar det pengar. Tar man bort ett expertorgan, måste man förstärka
            på exempelvis ambassader. I
          </note>
          <note>
            Tyskland förekommer det åtskilliga tusental förfrågningar på
            ett kontor.
          </note>
          <note type="speaker">
            Anf. 10 TAGE PÅHLSSON (c):
          </note>
          <note>
            Fru talman! Näringsministern sade att turistrådet har blivit
            utomordentligt starkt kritiserat. Jag kan hålla med om att det
            har förekommit en viss kritik.
          </note>
          <note>
            Det råder inget tvivel om den saken. Men kritiken har absolut
            inte kommit från de små företagen utan från de större drakarna
            i branschen. Det kan ha sina skäl det också.
          </note>
          <note>
            I svaret står det för första gången på pränt att man föreslår
            avveckling. Detta har alltså inte sagts förut.
          </note>
          <note>
            Man har talat om att bidragen skall dras in, varefter det hela
            skulle få sköta sig självt.
          </note>
          <note>
            Det var intressant att höra att statsrådet på torsdag skall träffa
            representanter för turistbranschen.
          </note>
          <note>
            Skulle man kunna tänka sig att tillsätta en ny utredning? Enmansutredningen
            har kanske inte resulterat i någon riktigt bra lösning. I varje
            fall kunde det bli en ny översyn med ett försök att samordna de
            olika insatserna. Jag håller med om att det är fler än turistrådet
            som arbetar med att sälja
          </note>
          <note>
            Sverige. Hur ställer sig statsrådet till det som jag nu sagt?
          </note>
          <note type="speaker">
            Anf. 11 SIGGE GODIN (fp):
          </note>
          <note>
            Fru talman! Det kan mycket väl diskuteras om staten skall driva
            turistrådet eller inte. Man kan också diskutera på vilket sätt
            verksamheten kan effektiviseras. Jag tror också att det är nödvändigt
            med en effektivisering. Man kan exempelvis ombilda turistrådet
            till ett aktiebolag, varvid staten kan vara delägare och kanske
            också på sikt lämna det hela när läget blivit bättre. I den här
            situationen måste man se till att vi får tillbaka de turister
            som vi förlorar, enligt vad några har sagt tidigare. När statsrådet
            nu skall träffa företrädarna för branschen tycker jag att det
            är väsentligt att statsrådet verkligen poängterar att det här
            inte handlar om särintressena, att de skall styra det här. Här
            handlar det om en marknadsföring som är viktig för
          </note>
          <note>
            Sverige. Vi måste kunna knyta till oss nya intressenter, som
            också får uppleva den natur, miljö och de rekreationsmöjligheter
            som vi verkligen har i det här landet och som saknas i det övriga
            Europa.
          </note>
          <note>
            Anf. 12 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Jag delar uppfattningen att särintressena inte skall
            få fritt spelrum. Detta är inte alls avsikten. Vi tror dock inte
            att det är ett statligt turistorgan som skall klara den här typen
            av marknadsföring. Som jag sade tidigare tycker vi att det finns
            andra organ som på ett förtjänstfullt sätt kan klara att föra
            ut Sverigebilden på marknaderna och detta till en någorlunda hygglig
            kostnad. Vad vi vill ha är en generell politik internt i landet
            som skapar bättre konkurrensförutsättningar för turistnäringen.
            Detta har också gjorts genom förändringar i beskattningen, bl.a.
            av mervärdeskatten.
          </note>
          <note>
            Varje bransch, nästan oavsett vilken, får sköta sin egen marknadsföring.
            Vi är beredda att marknadsföra Sverige. Vi är beredda att ge grundplåten
            till att branschen själv får förutsättningar att målinriktat söka
            möjligheter att stärka turisttillströmningen till Sverige. Men
            vi tror att branschen själv har de bästa förutsättningarna att
            klara detta.
          </note>
          <note type="speaker">
            Anf. 13 LENNART NILSSON (s):
          </note>
          <note>
            Fru talman! Jag tror också att branschen har de största förutsättningarna
            att klara detta bäst. Men vad det nu handlar om är branschen Sverige,
            därför att staten och vi som medborgare har ju nytta av att tyskar,
            engelsmän och amerikaner kommer hit. Då har naturligtvis staten
            ett ansvar för att få hit dessa människor, bl.a. för att förbättra
            valutabalansen i vårt samhälle.
          </note>
          <note>
            Det märkliga är det som nämndes här, nämligen att man i EG-länderna
            satsar mycket mer pengar än vi i Sverige någonsin har gjort på
            att utveckla samordnande organ för att främja turismen.
          </note>
          <note>
            Jag vill bara konstatera att med den inställning som ministern
            har hoppas jag att jag nu kan få stöd av både folkpartiet och
            centern när det gäller att vi måste ha ett nationellt organ. Sedan
            kan man ju diskutera på vilket sätt man skall jobba. Men de som
            jublar i detta sammanhang är ju våra konkurrenter, danskarna och
            norrmännen, när vi i
          </note>
          <note>
            Sverige avvecklar.
          </note>
          <note type="speaker">
            Anf. 14 TAGE PÅHLSSON (c):
          </note>
          <note>
            Fru talman! Jag fick inte något svar på min fråga om statsrådet
            kan tänka sig att tillsätta någon ny utredning eller i varje fall
            medverka till en sådan. I
          </note>
          <note>
            åtminstone detta sammanhang borde staten kunna göra en insats
            tillsammans med branschen för att försöka åstadkomma någon form
            av samordningsinsats, ett turistråd eller något annat, förhoppningsvis
            också med någon form av statligt stöd till administration och
            annat. Men det väsentliga i min fråga var: Finner statsrådet denna
            bransch så pass intressant att det finns ett sådant behov av samordning
            att detta kan vara av intresse och att det kan vara en plikt för
            staten att åtminstone leda en utredning?
          </note>
          <note type="speaker">
            Anf. 15 SIGGE GODIN (fp):
          </note>
          <note>
            Herr talman! Jag delar statsrådets uppfattning att näringen och
            branschen själv på sikt kan klara detta, men inte i dag. I dag
            finns inte några andra tillräckligt bra organ som kan fixa detta.
            När vi då befinner oss i ett brytningsläge, när det gäller att
            fylla våra anläggningar och att nå nya marknader osv., borde staten
            se till att denna verkliga grundplåt finns och att detta kommer
            i gång, att det fungerar bra och att marknaden och branschen kan
            ta över detta själva. Men jag tror att man i dag långsiktigt måste
            stötta denna näring annars förlorar staten massor av pengar som
            redan har investerats i denna näring och som är väsentliga, framför
            allt för våra glesbygder och kustbygder.
          </note>
          <note>
            Därför tycker jag att det var litet olyckligt att vi just i dag
            fick detta besked, även om jag, vilket Lennart
          </note>
          <note>
            Nilsson bör få besked om, delar statsrådets uppfattning att näringen
            på sikt säkert klarar detta själv.
          </note>
          <note>
            Anf. 16 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Lennart Nilsson säger att staten har ett ansvar för
            att se till att det kommer turister till
          </note>
          <note>
            Sverige. Staten har, som jag ser det, ett ansvar att föra fram
            Sverigebilden utomlands. Detta gäller inte bara turismen utan
            alla andra branscher när vi skall försöka se till att Sverige
            får en positiv bild, både när det gäller att besöka och att investera
            i.
          </note>
          <note>
            Jag är inte beredd att tillsätta någon ny statlig utredning när
            det gäller turistnäringen. Jag är däremot beredd att diskutera
            med turistnäringens branschorganisationer för att försöka hitta
            en bra lösning för de samordningsinsatser som kan behövas inom
            landet. Då skall vi dock inte glömma att det redan finns sådana
            på lokal och regional nivå. Det är därför som vi har avsatt ett
            engångsbelopp på 50 milj.kr. som vi är beredda att använda för
            att få i gång denna samordning av turistinsatserna.
          </note>
          <note>
            Vi i regeringen har valt att satsa statens medel på att generellt
            sett sänka turistmomsen och momsen på inrikes transporter, vilket
            innebär att alla turistföretag gynnas och att de har förutsättningar
            att bli mer konkurrenskraftiga. Det tror vi är ett bättre sätt
            än riktat branschstöd.
          </note>
          <note type="speaker">
            Anf. 17 LENNART NILSSON (s):
          </note>
          <note>
            Fru talman! Jag tycker inte heller att det behövs någon ny utredning
            om detta. Men jag tycker att det är fel utgångspunkt att man först
            talar om att man skall avveckla något och sedan resonerar med
            branschen hur man vill att det skall se ut.
          </note>
          <note>
            Egentligen borde näringsministern ha gjort tvärtom, nämligen
            att samla ihop näringsföreträdarna och resonera om hur man tillsammans
            skall kunna medverka till och förändra denna Sverigebild utomlands.
          </note>
          <note>
            När näringsministern nu har kallat ihop dessa företrädare hoppas
            jag att han grundligt lyssnar på vad de har att säga. Jag utgår
            nämligen från att de anser att staten har ett ansvar bl.a. ekonomiskt
            med de kunskaper som finns, bl.a. i Sveriges turistråd, att bidra
            till att förändra denna Sverigebild. Då får man inte göra sig
            av med denna kunskap. Det finns nämligen en bred kunskap, oavsett
            vad man tycker om Sveriges turistråd, om turismen, dess förutsättningar
            och utvecklingsmöjligheter som man måste ta till vara och som
            ministern nu bränner om han inte tar chansen att lyssna på dessa
            näringsföreträdare.
          </note>
          <note type="speaker">
            Anf. 18 TAGE PÅHLSSON (c):
          </note>
          <note>
            Fru talman! Jag tolkar näringsministerns svar som att han vill
            se till att Sverige blir ett av de få länder i världen som inte
            har en samlande nationell och objektivt arbetande kraft som skall
            agera för konsumenter, press, återförsäljare och andra intressenter
            världen över. Det tycker jag är tråkigt, eftersom det vittnar
            om att man egentligen inte har insett vad denna bransch betyder
            för det breda och småskaliga näringslivet i vårt land, inte bara
            för de stora turistdrakarna.
          </note>
          <note>
            Fru talman! Jag konstaterar att jag inte torde kunna få något
            mer vettigt svar, och jag ber därför att få tacka för mig.
          </note>
          <note>
            Anf. 19 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Vi har lagt fram ett förslag om avveckling av turistrådet.
            Då får vi en diskussion om vad vi vill och vart vi syftar. Vi
            tror inte på ett statligt turistråd. Vi tror på ett turistråd
            eller en turistsamordning som skall grundas på branschens egna
            organisationer och som skall arbeta målinriktat utifrån branschen.
            Vi tror att det ger det bästa resultatet och de bästa förutsättningarna
            att kostnadseffektivt lyckas.
          </note>
          <note>
            Jag delar inte heller Tage Påhlssons bild av vad jag sade om
            Sverigebilden. Vi kommer att jobba med en positiv Sverigebild
            för att locka turister till
          </note>
          <note>
            Sverige. Det kan vi göra genom de organisationer som kvarstår.
            Både svenska institutet, exportrådet och ambassaderna kan skapa
            en positiv
          </note>
          <note>
            Sverigebild. Vi tror inte att denna ganska vildvuxna flora av
            organisationer behövs, utan vi tror att vi kan klara oss med denna
            koncentration, dvs. inget branschstöd utan generella förbättringar
            för alla de företag som jobbar. Det tror vi är den bästa lösningen.
          </note>
          <note type="speaker">
            Anf. 20 LENNART NILSSON (s):
          </note>
          <note>
            Fru talman! Jag har förstått att hela utgångspunkten för ministern
            är av ideologisk karaktär. Bara för att Sveriges turistråd är
            ett statligt organ är ministern motståndare till det. Men poängen
            är ju att oavsett om det är statligt eller inte -- om det skall
            vara det kan man alltid diskutera -- är det min uppfattning att
            det behövs statliga pengar för att klara viktiga basuppgifter
            som Sveriges nation har för att klara denna
          </note>
          <note>
            Sverigebild. Då blir det intressant att diskutera hur detta skall
            utformas. Och även om det står att man skall skjuta till 50 milj.kr.
            som en engångssumma budgetåret 1992/93, utgår jag från att ministern
            kommer att ändra sig på den punkten och se till att det finns
            medel för att klara de viktiga uppgifter som Sverige tillsammans
            med näringen har. Jag är inte så övertygad om att ministern kan
            få ihop den här näringen, eftersom campingägare och hotellägare
            är konkurrenter. Man vill ha tyskar till campingplatserna, och
            man vill ha tyskar till hotellen. Under de år som jag har arbetat
            med dessa frågor har jag lärt mig att det finns stora motsättningar
            mellan olika grupper inom denna bransch. Därför har vi som skattebetalare
            ett ansvar för att detta samordnas på ett riktigt sätt och att
            det skjuts till medel.
          </note>
          <note>
            Anf. 21 Näringsminister PER WESTERBERG
          </note>
          <note>
            (m):
          </note>
          <note>
            Fru talman! I detta sammanhang har vi delade uppfattningar. Det
            är inte statens och skattebetalarnas ansvar att för varje bransch
            sköta samordningen. Vi arbetar med generella ekonomiska medel
            för att skapa bra förutsättningar för att alla Sveriges företagare
            skall kunna expandera och bli livskraftiga. Vi jobbar med en positiv
            Sverigebild utomlands för att locka både investerare och turister
            till Sverige. Det tror jag är den bästa modellen. Sedan skall
            vi gärna, som jag har sagt, hjälpa till med en engångssumma för
            att försöka få i gång branschens egna organisationer, på samma
            sätt som inom andra branscher, att jobba med turistfrågorna och
            branschspecifika frågor.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1991/92:104 om sysselsättningen i Västerås
          </note>
          <note>
            Anf. 22 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Yngve Wernersson har frågat mig om jag ämnar vidta
            några åtgärder för att förhindra ett genomförande av beslut inom
            Outokumpu Copper, som uppges medföra nedläggning av vissa verksamheter,
            och att därigenom trygga sysselsättningen i Västerås.
          </note>
          <note>
            Regeringens politik är att de enskilda företagen skall ta ansvar
            för och besluta om företagens utveckling. Staten skall inte styra
            utvecklingen i enskilda företag eller branscher. Uppgiften för
            staten är att ange de ramar och regler som behövs för att få till
            stånd en effektiv marknadsekonomi.
          </note>
          <note>
            Givetvis utgår jag i detta sammanhang ifrån att utlandsägda företag
            tar ansvar för utveckling och sysselsättning i samma utsträckning
            som andra företag vid genomförande av nyinvesteringar och vid
            struktureringar och neddragningar.
          </note>
          <note>
            Den nya regeringens ekonomiska politik och näringspolitik syftar
            till att skapa ett bättre näringsklimat och tillväxtförutsättningar
            som främjar landets utveckling. Samtidigt måste produktionsförmågan
            i olika regioner tas till vara och utvecklas. Goda förutsättningar
            för företagen är därför av avgörande betydelse för att främja
            sysselsättningen och säkra välfärden.
          </note>
          <note type="speaker">
            Anf. 23 YNGVE WERNERSSON (s):
          </note>
          <note>
            Fru talman! Jag vill tacka näringsministern för svaret även om
            jag är långt ifrån nöjd. Statsrådet utgår från att utlandsägda
            företag tar ansvar för sysselsättning och utveckling i Sverige.
            När det gäller Outokumpu Copper kan konstateras att så inte är
            fallet.
          </note>
          <note>
            Företagets egna kalkyler visar att man väljer det sämsta ekonomiska
            alternativet. Ett skäl är att man skall rädda bolaget i Spanien
            från konkurs genom att flytta moderna maskiner från Sverige till
          </note>
          <note>
            Spanien. T.o.m. september i år gick valsverket i
          </note>
          <note>
            Västerås med vinst. Förutsättningarna är de bästa i Sverige.
            Det är av andra skäl som verksamheten flyttas. Därför behövs det
            aktiva åtgärder från regeringen, och det förväntar sig de anställda.
          </note>
          <note>
            Anf. 24 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Outokumpu Copper är ett utlandsägt företag med ett
            dominerande ägande från finska staten. Vi förutsätter att ägaren
            tar det ansvar som den anser vara riktigt och gör de ekonomiska
            överväganden som är riktiga för företaget och som kan trygga sysselsättning
            och utveckling i företagsgruppen totalt sett. Jag har inte någon
            anledning att tro att ägaren har något horn i sidan till just
            Västerås och på det sättet skulle vilja genomföra nedläggning
            just där av några mycket underliga skäl. Jag förutsätter att ägaren
            fattar erforderliga och riktiga företagsekonomiska beslut som
            tryggar företagets utveckling på bästa sätt.
          </note>
          <note type="speaker">
            Anf. 25 YNGVE WERNERSSON (s):
          </note>
          <note>
            Fru talman! Jag vill fråga statsrådet vilka åtgärder han tänker
            vidta om Outokumpu Copper inte fattar sina beslut i enlighet med
            företagsekonomiska kalkyler utan fattar dem av andra skäl.
          </note>
          <note>
            Chefen i den finska koncernledningen sade i ett
          </note>
          <note>
            TV-program i lördags att medbestämmandeavtal i
          </note>
          <note>
            Sverige inte har något att tillföra utan bara fördröjer besluten.
            Med den inställningen behöver de anställda stöd av politiker för
            att tillvarata sina intressen.
          </note>
          <note>
            Facket har fått nej till att träffa koncernledningen i
          </note>
          <note>
            Finland. De har också fått nej till en förfrågan att få en resa
            betald till en sådan träff i Finland. Ett bättre näringsklimat
            i Sverige löser inte dessa problem.
          </note>
          <note>
            Anf. 26 Näringsminister PER WESTERBERG
          </note>
          <note>
            (m):
          </note>
          <note>
            Fru talman! Ett bättre ekonomiskt klimat ger väsentligt bättre
            förutsättningar för företag att konkurrera. Vi är inte betjänta
            av att starta någon industristödspolitik, och vi kommer inte att
            fatta beslut om att det behövs ett politiskt medgivande för nedläggning
            av en verksamhet som företagsledningen icke anser det vara värt
            att driva vidare.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1991/92:101 om småföretagssatsningen i Tanzania
          </note>
          <note type="speaker">
            Anf. 27 Statsrådet ALF SVENSSON (kds):
          </note>
          <note>
            Fru talman! Birgit Henriksson har frågat mig vilka slutsatser
            jag drar av en utvärderingsrapport, nyligen publicerad av SIDA,
            angående det svenska småindustristödet till Tanzania.
          </note>
          <note>
            Rapporten utvärderar hela det svenska småindustristödet till
            Tanzania, som startade år
          </note>
          <note>
            1975, och jämför de tre kanaler som funnits för stödet. Dessa
            är ett systerindustristöd, ett hyr-
          </note>
          <note>
            /köpsystem för utrustning samt ett kreditsystem för småföretagare.
            Det totala svenska stödet har uppgått till 400 milj.kr. i löpande
            priser, varav
          </note>
          <note>
            260 milj.kr. har gått till systerindustristödet.
          </note>
          <note>
            Systerindustristödet har omfattat 34 tanzaniska företag, medan
            småindustristödet i stort har gått till
          </note>
          <note>
            1 300 företag i Tanzania!
          </note>
          <note>
            Frågeställaren påstår att 90 % av biståndsmedlen utgjort ett
            återflöde till Sverige. Om man läser rapporten finner man att
            konsulterna säger att de
          </note>
          <note>
            ''gissar att 80--90 %'' av biståndet till hela småindustristödet
            gått tillbaka till Sverige.
          </note>
          <note>
            Rapporten är intressant, så till vida att man försöker mäta kostnadseffektiviteten
            av småindustristödet till Tanzania. Det är dock en relativ rapport
            i bemärkelsen att man drar slutsatser om systerindustristödets
            effektivitet i jämförelse med hyr-/köpsystemet resp.
          </note>
          <note>
            kreditsystemet. De två sistnämnda anses vara kostnadseffektiva
            i jämförelse med systerindustriprogrammet.
          </note>
          <note>
            Småindustristödet har haft flera positiva effekter för Tanzania.
            Stödet har medfört ökad sysselsättning, skapat en entreprenöranda
            och inneburit överföring av kunskap och teknologi.
          </note>
          <note>
            Genuina kontakter har skapats mellan tanzaniska företag och svenskt
            näringsliv. Systerindustristödet medförde också att man bröt igenom
            den inneboende skepsis mot privat ägande som fanns i
          </note>
          <note>
            Tanzania i slutet av 1970-talet och i början av 1980-
          </note>
          <note>
            talet.
          </note>
          <note>
            Min slutsats är dock att systerindustristödet har varit kostsamt.
            En oberoende heltäckande utvärdering av stödet borde ha gjorts
            på ett tidigare stadium i början av 1980-talet, som grund för
            ett ställningstagande om eventuellt fortsatt stöd.
          </note>
          <note>
            Man kan med rätta ifrågasätta om gåvobistånd bör användas för
            att starta företag. En satsning på samriskföretag, vilket redan
            skett för två av de
          </note>
          <note>
            34 företagen, vore att föredra.
          </note>
          <note>
            Min slutsats är därför att denna typ av bistånd bör gå över till
            SWEDECORP, den nya biståndsmyndigheten för näringslivsbistånd,
            och att insatserna, förutom särskild kunskapsöverföring, får formen
            av riskkapitalsatsningar.
          </note>
          <note>
            Det faktum att Tanzania sedan fem år tillbaka genomför ett ekonomiskt
            reformprogram i rörelse mot marknadsekonomi innebär att förutsättningarna
            för stöd till näringslivsutveckling avsevärt förbättras.
          </note>
          <note type="speaker">
            Anf. 28 BIRGIT HENRIKSSON (m):
          </note>
          <note>
            Fru talman! Jag vill börja med att tacka biståndsminister Alf
            Svensson för svaret.
          </note>
          <note>
            Sedan jag ställde min fråga har även riksdagens revisorer riktat
            viss kritik mot att riksdagen har för liten kontroll eller styrförmåga
            vad gäller biståndsinriktningen.
          </note>
          <note>
            Det är oerhört viktigt att biståndsfrågorna behandlas på rätt
            sätt. Svenskar, som i dag anmodas dra åt svångremmen, får inte
            bibringas uppfattningen att det hela går slentrianmässigt eller
            att vi inte följer upp, utvärderar och reviderar biståndsprojekt
            om vi anser att det behövs.
          </note>
          <note>
            Jag är mycket medveten om att man när det gäller frågor om bistånd
            av så här skilda slag och som går till så vitt skilda länder ibland
            hamnar fel. Men det gäller att snabbt, betydligt snabbare än som
            i dag är fallet, kunna göra korrigeringar och lägga om kursen.
            I det avseendet är vi tydligen helt överens.
          </note>
          <note>
            Nyligen var en del av riksdagens ledamöter inbjudna till SIDA
            för att bli informerade om verksamheten förklarade man faktiskt
            att man inte hade uppfattat några nya signaler över huvud taget
            angående biståndsinriktning m.m. Det gjorde mig påmind om systerindustriprogrammet.
            Flera gånger har brister påtalats, men SIDA har bara kört vidare.
            Jag tycker att det vore tragiskt om man skulle behöva lägga ner
            programmet. Ja, det är den enda kommentar som vi har hört. Då
            kan man fråga sig för vem det vore tragiskt -- för dem som arbetar
            med detta eller för vilka?
          </note>
          <note>
            Därför vill jag fråga statsrådet Alf Svensson om han är beredd
            att agera, och då naturligtvis inom de ramar som gäller, för att
            t.ex. överföra verksamhet av dylikt slag till SWEDECORP. Jag vill
            dock också säga att jag anser att det är positivt att man har
            lyckats bryta igenom den skepsis mot privat ägande som byggts
            upp under en lång tid av socialism. På många punkter är vi således
            överens.
          </note>
          <note type="speaker">
            Anf. 29 Statsrådet ALF SVENSSON (kds):
          </note>
          <note>
            Fru talman! Det gläder mig att höra detta. Jag är naturligtvis
            mycket angelägen om att vi gör vårt yttersta för att man på u-avdelningen
            inte uppfattar oss så, att vi struntar i alla impulser och all
            den kritik som kommer. Jag tror att det är väldigt betydelsefullt
            att vi tar åt oss när det gäller sådan kritik. Vi måste lyssna
            till vad som sägs. Dessutom måste vi göra vad vi kan när det gäller
            att komma till rätta med de fel som finns.
          </note>
          <note>
            Vidare är jag glad över det som sägs här om att insikten finns
            om att fel kommer att begås och om att vi kommer att misslyckas.
            Men vi skall inte låta felen passera under en så lång period som
            i detta fall utan att reagera. Meningen är, som jag sagt i mitt
            svar, att vi skall försöka få över den här typen av verksamhet
            till SWEDECORP.
          </note>
          <note>
            Sedan vill jag ännu en gång understryka att det finns ett värde
            i att få sagt att det händer en del också i Tanzania. Nyereres
            politik med
          </note>
          <note>
            ''ujamabyar'' låste fast landet i ett planekonomiskt system,
            vilket naturligtvis omöjliggjort vad vi i den nya regeringen strävar
            efter. Jag tänker då bl.a. på de impulser och, skulle jag vilja
            säga, mycket klara signaler som vi har skickat vidare och som
            jag hoppas också har nått SIDA.
          </note>
          <note>
            Nu är en annan tingens ordning på gång också i
          </note>
          <note>
            Tanzania. Låt oss glädjas över det!
          </note>
          <note type="speaker">
            Anf. 30 BIRGIT HENRIKSSON (m):
          </note>
          <note>
            Fru talman! Jag är glad över och tacksam för detta svar, biståndsministern,
            och jag hoppas mycket på att man snabbare skall gå in med åtgärder.
            Jag hoppas alltså att man, när man ser att det blir fel, snabbare
            rättar till det hela. Jag tar det som ett löfte för framtiden
            att så blir fallet.
          </note>
          <note>
            Jag är, som sagt, helt och fullt på det klara med att misstag
            begås. Det ligger nästan i sakens natur att det blir så när man
            kommer ut på okänd mark. Det var också problemet med det tidigare
            låsta landet.
          </note>
          <note>
            En fungerande by eller grundstruktur förstördes ju.
          </note>
          <note>
            Om det som här gjorts har bidragit något är det okej. Men låt
            oss se till att inriktningen för framtiden förändras! Jag tackar
            alltså för svaret.
          </note>
          <note type="speaker">
            Anf. 31 Statsrådet ALF SVENSSON (kds):
          </note>
          <note>
            Fru talman! Jag frågade mig naturligtvis också omgående varför
            ingenting har skett under tiden från 1975 och fram tills nu. Jag
            vill ha sagt här i kammaren att det har gjorts utvärderingar,
            dock inte så specifika sådana som just den här. Det har gällt
            hela småindustrisatsningen, från många olika länders sida till
            förmån för Tanzania. Det utgör i och för sig inte något försvar
            för att det här arbetet inte har gjorts tidigare. Men det kanske
            något förklarar varför det har tagit så lång tid som det har gjort.
            Heltäckande utvärderingar har alltså gjorts avseende hela småindustrisatsningen
            när det gäller
          </note>
          <note>
            Tanzania. Det var bra att den här aktuella åtgärden vidtogs.
            Sedan skall vi komma ihåg att det var
          </note>
          <note>
            SIDA som tog initiativ i det sammanhanget -- det har kanske inte
            alltid framgått.
          </note>
          <note>
            Vidare gladde mig just formuleringen att det ligger i sakens
            natur att misstag begås.
          </note>
          <note type="speaker">
            Anf. 32 BIRGIT HENRIKSSON (m):
          </note>
          <note>
            Fru talman! Jo, det måste vi ändå sägas vara överens om. Men
            just det faktum att det tidigare förekommit flera signaler --
            det gäller då många små utvärderingar och överslag -- som hela
            tiden har pekat mot att det hela håller på att gå galet och att
            pengarna inte har avsedd effekt. Det som jag tycker är tragiskt
            är att man då inte snabbt har kunnat, eller velat, gå in med åtgärder.
            I stället har man haft inställningen att det är synd att bryta
            ett projekt som man tycker är bra.
          </note>
          <note type="speaker">
            Anf. 33 Statsrådet ALF SVENSSON (kds):
          </note>
          <note>
            Fru talman! Jag vill bara säga att jag tror att man har haft
            insikt här. Men man har hoppats och önskat, och det tror jag att
            vi gör litet till mans och litet för länge ibland.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1991/92:109 om distributionen av hjälpsändningar
            till Baltikum
          </note>
          <note type="speaker">
            Anf. 34 Statsrådet ALF SVENSSON (kds):
          </note>
          <note>
            Fru talman! Bengt Dalström har frågat mig om regeringen omgående
            kan lösgöra biståndspengar för att hjälpa till med de transportproblem
            som finns i Baltikum.
          </note>
          <note>
            Det svenska biståndet till Central- och Östeuropa syftar till
            att stödja demokratiseringsprocessen, underlätta övergången till
            marknadsekonomi samt bidra till en förbättring av miljön. Merparten
            av det bilaterala biståndet handläggs av BITS och ges främst i
            form av kunskapsöverföring. SIDA stödjer enskilda organisationers
            insatser. Jag vill också nämna möjligheterna till näringslivsbistånd
            genom
          </note>
          <note>
            SWEDECORP, som kan främja investeringar i
          </note>
          <note>
            Central- och Östeuropa.
          </note>
          <note>
            Utöver detta mer långsiktiga bistånd finns det en beredskap för
            att ge katastrofhjälp till länderna i
          </note>
          <note>
            Central- och Östeuropa om en akut nödsituation skulle uppstå.
            Humanitära insatser har redan gjorts i Rumänien, Albanien och
            Jugoslavien.
          </note>
          <note>
            Utvecklingen i vårt närområde följs noggrant.
          </note>
          <note>
            Hittills har en direkt katastrofsituation i Baltikum kunnat undvikas.
          </note>
          <note>
            Låt mig så gå till Bengt Dalströms fråga om problemen i hamnarna
            i Baltikum, som försvårar distributionen av hjälpsändningar. Enligt
            den information som vi fått kan problem uppkomma i samband med
            brister i tullhanteringen av gods, dålig säkerhet i hamnarna,
            begränsade lagermöjligheter m.m. Jag vill här särskilt påpeka
            att vi har goda kontakter med regeringarna i
          </note>
          <note>
            Baltikum. Om det i dessa kontakter skulle visa sig att det behövs
            insatser för att förbättra distributionssystemet kan sådana projekt
            övervägas. BITS har redan bistått de baltiska staterna på transportområdet.
          </note>
          <note type="speaker">
            Anf. 35 BENGT DALSTRÖM (nyd):
          </note>
          <note>
            Fru talman! Jag tackar statsrådet för svaret. Men jag måste nog
            uttrycka en viss besvikelse över att regeringen i nuläget trots
            allt inte är beredd att hjälpa Baltikum med tanke på det nödläge
            som är.
          </note>
          <note>
            En mängd livsmedel och andra förnödenheter ligger uppenbarligen
            kvar och förstörs i hamnarna -- detta sagt på basis av information
            som regeringen i dag säger sig ha fått.
          </note>
          <note>
            Mot den bakgrunden vill jag anknyta till vad som står i en ledarartikel
            i Svenska Dagbladet i dag:
          </note>
          <note>
            ''Däremot är det troligt att ett renodlat och i tiden begränsat
            katastrofbistånd skulle fungera. Det skulle fylla en viktig funktion
            genom att brygga över perioden fram tills dess de baltiska regeringarna
            har försörjningsläget under någorlunda kontroll.
          </note>
          <note>
            För det är just nu, och något år framåt i tiden, som de baltiska
            staterna är i ett verkligt behov av utifrån kommande hjälp. Får
            de inte den hjälpen, är risken stor för att den politiska och
            ekonomiska situationen blir så pass instabil att utvecklingen
            på sikt hotas.''
          </note>
          <note>
            Med anledning härav och med anledning av min tidigare framställda
            fråga vill jag ge uttryck för förhoppningen att statsrådet är
            beredd att ytterligare informera sig om läget genom att ta emot
            en representant från transportministeriet i
          </note>
          <note>
            Lettland, vilken avser att komma hit nästa vecka tillsammans
            med den aktuelle näringslivsrepresentanten i Sverige. Det är mitt
            önskemål, och jag undrar om statsrådet är beredd att göra detta.
          </note>
          <note type="speaker">
            Anf. 36 Statsrådet ALF SVENSSON (kds):
          </note>
          <note>
            Fru talman! Jag kan försäkra Bengt Dalström om att vi, när vi
            fick den här frågan, informerade oss grundligt om situationen
            i Estland och, i synnerhet, i Lettland. Vad man där har påtalat
            är onekligen vissa bekymmer i hamnarna, som främst beror på att
            de som tidigare var vana vid att förtulla och klarera varor, alltså
            sovjetiska medborgare, nu har lämnat området. De här båda länderna
            har ännu inte så att säga egna utbildade tullkontrollörer.
          </note>
          <note>
            Dessutom har man bekymmer, enligt information som vi har fått,
            med bl.a. kriminaliteten.
          </note>
          <note>
            Men viljan från vår sida att ställa upp är helt entydig. Erforderliga
            kanaler finns också. Det är dock inte detsamma som att det inte
            skulle finnas några svårigheter, och då från både svensk och baltisk
            sida -- från baltisk sida när det gäller att administrera just
            den problemsituation som har uppkommit med tanke på att de Sovjetmedborgare
            som tidigare hade hand om dessa saker nu, som sagt, har lämnat
            landet.
          </note>
          <note type="speaker">
            Anf. 37 BENGT DALSTRÖM (nyd):
          </note>
          <note>
            Fru talman! Jag har, herr statsråd, fått information från en
            företagare som personligen har besökt hamnarna i området, och
            då i synnerhet i Lettland, för att konstatera hur läget är. Den
            här mannen har kontakter med transportministeriet och konstaterar
            att liggande hjälpsändningar och förnödenheter i högsta grad är
            beroende av möjligheterna att transportera dessa varor i landet.
          </note>
          <note>
            Det saknas alltså transportfordon, släpvagnar, trailrar osv.
            -- saker som det svenska näringslivet skulle kunna bistå med.
            Det är den sortens hjälp som man vill diskutera och möjliggöra
            genom kontakter med herr statsrådet.
          </note>
          <note type="speaker">
            Anf. 38 Statsrådet ALF SVENSSON (kds):
          </note>
          <note>
            Fru talman! Jag menar att det går att hjälpa till här, om det
            nu är just nämnda hjälpbehov som är mest akuta. Vi har från de
            här ländernas regeringar fått beskedet att det i första hand kanske
            är andra insatser som behöver göras. Man klarar alltså inte av
            att tullklarera varor. Men det viktiga, Bengt
          </note>
          <note>
            Dalström är att vi är överens om att hjälpa till, och det är
            vi uppenbarligen.
          </note>
          <note type="speaker">
            Anf. 39 BENGT DALSTRÖM (nyd):
          </note>
          <note>
            Fru talman! Jag tackar för svaret.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1991/92:113 om Iran och de mänskliga rättigheterna
          </note>
          <note type="speaker">
            Anf. 40 Statsrådet ALF SVENSSON (kds):
          </note>
          <note>
            Fru talman! Bengt Hurtig har frågat utrikesministern om regeringen
            avser att i FN-
          </note>
          <note>
            sammanhang agera i fråga om de mänskliga rättigheterna i Iran.
          </note>
          <note>
            Frågan har överlämnats till mig för besvarande.
          </note>
          <note>
            Inledningsvis vill jag klargöra att den iranska regeringen inte
            har vänt sig till den svenska regeringen och begärt att den skall
            stoppa den iranska motståndsrörelsen Mujahedins aktiviteter i
          </note>
          <note>
            Sverige.
          </note>
          <note>
            Främjandet av mänskliga rättigheter och kritik av brott mot dessa
            är en viktig del av svensk utrikespolitik. Regeringen hävdar Sveriges
            ståndpunkt i fråga om mänskliga rättigheter i bilaterala kontakter,
            i internationella fora och på sätt som övrigt befinns lämpligt.
            Så är även fallet med Iran.
          </note>
          <note>
            FNs kommission för de mänskliga rättigheterna behandlar MR-situationen
            i Iran sedan år 1982.
          </note>
          <note>
            Kommissionen beslöt år 1984 att tillsätta en särskild representant
            för att granska Iran. Denne avger varje år en rapport till kommissionens
            möte i februari--mars.
          </note>
          <note>
            Som nybliven medlem av kommissionen gick
          </note>
          <note>
            Sverige i början av år 1989 för första gången in som medförslagsställare
            beträffande kommissionens
          </note>
          <note>
            Iran-resolution, som gav uttryck för kritik beträffande MR-situationen
            i landet.
          </note>
          <note>
            Den särskilde representanten har besökt Iran två gånger under
            år 1990 för att rapportera om MR-
          </note>
          <note>
            situationen där. Av den senaste rapporten som lades fram vid
            kommissionens möte februari--mars
          </note>
          <note>
            1991 framgår att situationen i Iran kräver fortsatt
          </note>
          <note>
            FN-granskning. Den särskilde representanten pekar särskilt på
            det stora antalet avrättningar.
          </note>
          <note>
            Omständigheterna kring dessa är ibland att betrakta som tortyr.
            Den iranska strafflagen behöver reformeras och då främst när det
            gäller dödsstraffets tillämpning. Allvarliga ingrepp i yttrande-
            och församlingsfriheten består.
          </note>
          <note>
            Eftersom regeringen i Iran ansåg att fortsatt granskning inte
            var nödvändig gjordes från iransk sida under kommissionsmötet
            starka försök att avsluta den särskilde representantens uppdrag.
          </note>
          <note>
            Efter intensiva förhandlingar mellan Iran och den traditionella
            förslagsställargruppen, inkl. Sverige, antog dock kommissionen
            en resolution med innebörden att representantens mandat förlängdes
            med ytterligare ett år.
          </note>
          <note>
            Sverige är fr.o.m. år 1992 inte längre medlem av
          </note>
          <note>
            FNs kommission för de mänskliga rättigheterna.
          </note>
          <note>
            Den svenska regeringen avser icke desto mindre att aktivt verka
            för att situationen på de mänskliga rättigheternas område i Iran
            även i fortsättningen komer att uppmärksammas i FN.
          </note>
          <note type="speaker">
            Anf. 41 BENGT HURTIG (v):
          </note>
          <note>
            Fru talman! Jag får tacka för svaret. Det är mitt i allt mörkret
            något glädjande att det i alla fall inte finns någon formell framställan
            om att man skall vidta åtgärder i Sverige mot den iranska motståndsrörelsens
            eventuella aktiviteter. Men hela andan i de utspel som förmodligen
            sker via presskonferenser är en fortsättning på det arbetssätt
            som man använde när man utfärdade dödsdomen över Salman Rushdie.
            Det är en, enligt internationell rätt, oacceptabel arbetsstil.
          </note>
          <note>
            Vi har en lång rad rapporter, från Amnesty och andra folkrättsorganisationer,
            som pekar på att
          </note>
          <note>
            Iran är det land där flest avrättningar sker. Det är fler än
            i Kina, som har en mycket större befolkning, och där man också
            flitigt använder avrättningar.
          </note>
          <note>
            Man har under rättegångar inte tillgång till försvarsadvokater.
            Man får inte använda vittnen för sin sak. Anhöriga underrättas
            ej osv.
          </note>
          <note>
            I fjol greps 20 framstående regimkritiker, som skrivit brev till
            regeringen och klagat på situationen samt framhållit de mänskliga
            rättigheterna. Nyligen har nio av dessa dömts till fortsatt fängelse.
            Många är äldre och svaga och skulle egentligen ha frigivits av
            hälsoskäl om inte annat. Naturligtvis är detta en fullständigt
            oacceptabel situation.
          </note>
          <note>
            Jag hade hoppats att det av svaret skulle ha framgått att regeringen
            nu har instruerat den svenska delegationen i FN att kraftfullt
            göra en sista insats för de mänskliga rättigheterna i Iran, nu
            när
          </note>
          <note>
            Sverige går in på slutvarvet av sitt medlemskap i kommissionen
            för de mänskliga rättigheterna.
          </note>
          <note type="speaker">
            Anf. 42 Statsrådet ALF SVENSSON (kds):
          </note>
          <note>
            Fru talman! Bengt Hurtig och jag är helt överens om att situationen
            i Iran är outhärdlig för många.
          </note>
          <note>
            Det är alldeles korrekt att avrättningarna är många.
          </note>
          <note>
            Jag har statistik med mig här som, om man jämför de första sju
            månaderna 1990 med de första sju månaderna 1991, visar en dramatisk
            ökning av avrättningarna. 1990 handlade det om 203
          </note>
          <note>
            avrättningar, 1991 om 647. Bengt Hurtig kan få denna statistik
            av mig efteråt.
          </note>
          <note>
            Men jag vill också säga att den svenska regeringen tar upp detta
            gång på gång och är ivrig när det gäller att tala om för den iranska
            regeringen att vi inte accepterar deras sätt att hantera MR-frågor.
            Senast ett sådant åsiktsutbyte ägde rum var när chefen för rättsavdelningen
            i iranska utrikesministeriet besökte Sverige i början av oktober
            i år. Då togs detta upp, och vi kommer att fortsätta. Var förvissad
            om det.
          </note>
          <note type="speaker">
            Anf. 43 BENGT HURTIG (v):
          </note>
          <note>
            Fru talman! Jag kan ändå konstatera att någon särskild instruktion
            om att agera kraftfullt under det nu pågående mötet i generalförsamlingen
            inte har getts. Om jag förstår saken rätt utvecklar vi våra kommersiella
            och ekonomiska förbindelser med Iran. I andra sammanhang har det
            från regeringens sida betonats att det ibland kan vara ett riktigt
            initiativ att hålla tillbaka det ekonomiska och kommersiella utbytet
            med regimer som kraftfullt förgriper sig på de mänskliga rättigheterna.
            Men några sådana initiativ från regeringen har jag inte heller
            kunnat notera.
          </note>
          <note>
            Avser regeringen att ta något initiativ i dessa avseenden?
          </note>
          <note type="speaker">
            Anf. 44 Statsrådet ALF SVENSSON (kds):
          </note>
          <note>
            Fru talman! Det här är en principfråga som vi kan resonera mycket
            länge runt. Om vi håller oss till
          </note>
          <note>
            Iran, kan vi trots allt konstatera att man öppnat sig för kontakter
            på ett helt annat sätt på sistone än vad som var fallet för några
            få år sedan. Det är, som någon uttryckte det, en intensiv besöksdiplomati.
          </note>
          <note>
            Iranierna själva har faktiskt också anordnat ett seminarium om
            mänskliga rättigheter. Vad det nu hade för verkan kan vi naturligtvis
            ha olika uppfattning om. Men det finns en spänning mellan olika
            grupper inom den iranska regeringen och staten. Personligen tror
            jag att det vore fel av oss att dra oss därifrån. I stället bör
            vi finnas där och försöka påverka.
          </note>
          <note type="speaker">
            Anf. 45 BENGT HURTIG (v):
          </note>
          <note>
            Fru talman! Vi må ha delade meningar om detta. I
          </note>
          <note>
            vissa sammanhang tror jag att en återhållsamhet i de kommersiella
            relationerna kan vara en värdefull markering.
          </note>
          <note>
            Ibland säger man att utvecklingen går åt rätt håll, det blir
            bättre och bättre, man blir mer öppen.
          </note>
          <note>
            Samtidigt växer oppositionen inne i Iran. Det förekommer demonstrationer
            och öppen kritik, som jag tidigare nämnde. Det ger en tendens
            till att regimen blir brutalare och brutalare av rädsla för oppositionen.
            Det är naturligtvis förklaringen till att förtrycket, enligt många
            bedömare, har ökat under 1991. Därför anser jag att det skulle
            vara angeläget om regeringen gjorde en kraftfull markering när
            det gäller de kommersiella förbindelserna.
          </note>
          <note type="speaker">
            Anf. 46 Statsrådet ALF SVENSSON (kds):
          </note>
          <note>
            Fru talman! Vår bedömning är den att det klokaste och mest effektiva
            vi kan göra är att rakryggat fortsätta påtryckningarna inom FNs
            kommission för de mänskliga rättigheterna och där försöka ena
            nationer i ställningstaganden för MR-frågor, bl.a. i
          </note>
          <note>
            Iran. Det enhetsarbetet har inte alltid varit så lätt.
          </note>
          <note>
            Men det är trots allt nödvändigt för att man skall nå resultat.
            Det är, fru talman, min uppfattning att vi där inte får svikta.
          </note>
          <note type="speaker">
            Anf. 47 BENGT HURTIG (v):
          </note>
          <note>
            Fru talman! Det är naturligtvis ett oerhört väsentligt arbete
            man bedriver via FN och dess MR-
          </note>
          <note>
            kommission. Jag vill naturligtvis att man om möjligt skall öka
            intensiteten i det arbetet.
          </note>
          <note>
            Men oppositionen i Iran har riktat kritik mot det resultat som
            den här observatören har kommit fram till. Man anser att han delvis
            har blivit manipulerad av de iranska myndigheterna. En breddning
            av aktiviteterna när det gäller Iran, som är ett särskilt svårt
            fall, tycker jag vore välkommet.
          </note>
          <note type="speaker">
            Anf. 48 Statsrådet ALF SVENSSON (kds):
          </note>
          <note>
            Fru talman! Låt mig säga att jag har mycket stor förståelse för
            att oppositionen inte är nöjd. Hur skulle den kunna vara det.
            Men vi får heller inte glömma att de officiella myndigheterna
            i Iran stred tappert för att bli av med observatören. Det är också
            ett tecken, Bengt Hurtig.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1991/92:99 om försäkringsbolaget Njords konkurs,
            m.m.
          </note>
          <note type="speaker">
            Anf. 49 Statsrådet BO LUNDGREN (m):
          </note>
          <note>
            Fru talman! Birger Andersson har frågat mig varför jag inte är
            beredd att ingripa för att lindra verkningarna för skadedrabbade
            sakförsäkringstagare hos försäkringsbolaget Njord och vilka långsiktiga
            åtgärder regeringen är beredd att vidta för att förhindra ett
            upprepande.
          </note>
          <note>
            Den främsta orsaken till Njords konkurs tycks vara att bolaget
            underlåtit att teckna återförsäkring för större kreditgarantiåtaganden
            som bolaget tvingades infria.
          </note>
          <note>
            Omedelbart efter Njords konkurs tillsatte regeringen en utredningsman
            (Fi 1991:05) som skall utreda vissa frågor om kreditförsäkring
            och återförsäkring av kreditförsäkring. Utredningen skall redovisas
            före utgången av februari 1992.
          </note>
          <note>
            Vidare utreder finansinspektionen vad som har hänt i det aktuella
            fallet. Finansinspektionens utredning beräknas vara klar i slutet
            av november
          </note>
          <note>
            1991.
          </note>
          <note>
            Det är oundvikligt att ett företags konkurs leder till negativa
            verkningar för fordringsägarna. Det gäller lika väl vid denna
            konkurs som vid andra konkurser.
          </note>
          <note>
            Jag beklagar självfallet de enskilda försäkringstagare som drabbats
            av Njords konkurs, men det har hittills inte framkommit några
            omständigheter som talar för att staten bör ersätta dem för förluster
            i anledning av Njords konkurs.
          </note>
          <note>
            Birger Andersson har också frågat vilka åtgärder regeringen är
            beredd att vidta för att förhindra att något liknande inträffar
            i framtiden. Såvitt avser kreditförsäkring ingår frågor av det
            slaget i det uppdrag som lämnats den av regeringen tillsatta utredningsmannen.
            Mera allmänt kan det konstateras att det i många medlemsstater
            inom
          </note>
          <note>
            EG finns garantisystem av olika slag till förmån för försäkringstagare
            i händelse av ett försäkringsbolags konkurs. I betraktande av
            vad som nu inträffat med försäkringsbolaget Njord kan man överväga
            om inte ett liknande system skulle ha en funktion att fylla även
            i Sverige. Jag är dock inte beredd att nu ta ställning till vilka
            åtgärder som kan behöva vidtas för att förstärka försäkringstagarnas
            ställning. Det kan finnas anledning att återkomma till frågan
            när resultatet av finansinspektionens och den särskilda utredningsmannens
            arbete föreligger.
          </note>
          <note type="speaker">
            Anf. 50 BIRGER ANDERSSON (c):
          </note>
          <note>
            Fru talman! Jag ber att få tacka statsrådet för svaret.
          </note>
          <note>
            Min fråga berör det aktuella problemet med Njords konkurs. Den
            gäller också, som statsrådet mycket riktigt sade, vad vi kan göra
            för att förhindra ett upprepande.
          </note>
          <note>
            Försäkringsbolaget Njord var ett ungt försäkringsbolag med tre
            separata avdelningar:
          </note>
          <note>
            sakförsäkringar, borgens- och kreditförsäkringar och den tredje
            avdelningen var internationell återförsäkring. Det är alltså sakförsäkringarna
            som jag har tagit upp i min fråga.
          </note>
          <note>
            Det finns exempel på företagare som har tecknat försäkring. De
            har betalat sina premier i laga ordning. De har trott sig ha ett
            fullgott skadeskydd.
          </note>
          <note>
            Det har inträffat bränder, svåra bränder i vissa fall.
          </note>
          <note>
            Försäkringsbolaget har gått i konkurs, och de som är försäkringstagare
            har alltså inte fått ut någon ersättning för inträffade skador.
          </note>
          <note>
            Statsrådet och jag är säkert överens om att det är de små och
            medelstora företagen som vi måste bygga den ekonomiska utvecklingen
            på i Sverige.
          </note>
          <note>
            Jag skulle inledningsvis vilja fråga statsrådet om han anser
            att de sakförsäkringar som företagen har tecknat har gett ett
            fullgott skydd. Dessutom skulle jag vilja ställa ytterligare en
            fråga: Hur skulle de drabbade sakförsäkringstagarna ha kunnat
            gardera sig mot denna utomordentligt ovanliga händelse?
          </note>
          <note>
            Ett försäkringsbolags konkurs -- det var 70 år sedan en liknande
            händelse inträffade.
          </note>
          <note type="speaker">
            Anf. 51 Statsrådet BO LUNDGREN (m):
          </note>
          <note>
            Fru talman! Jag är överens med Birger Andersson om att småföretagen
            är en ryggrad i svensk ekonomi redan i dag. De är en utvecklingsfaktor
            som vi måste skapa bättre arbetsvillkor för. Det är ett av skälen
            till regeringens förslag på olika områden.
          </note>
          <note>
            Här är det fråga om ett enskilt företag som har gått i konkurs.
            Liksom i olika sammanhang när företag går i konkurs kan fordringsägare
            av olika slag komma att bli skadelidande. Det är en ofrånkomlig
            och beklaglig följd av konkurser.
          </note>
          <note>
            Frågan är om staten har något ansvar i det här sammanhanget.
            Den slutsats som jag och regeringen har dragit är att det inte
            finns någonting som visar att staten skulle ha ett ansvar. Det
            skulle i så fall inte enbart gälla dessa mindre företag. Det skulle
            gälla samtliga fordringsägare i konkursen.
          </note>
          <note type="speaker">
            Anf. 52 BIRGER ANDERSSON (c):
          </note>
          <note>
            Fru talman! Jag skall be att få läsa ett par rader ur
          </note>
          <note>
            Njords årsredovisning: ''NJORD har under året fortsatt sin kraftfulla
            tillväxt inom alla verksamhetsgrenar.'' Litet längre ned står:
          </note>
          <note>
            ''Med de stora svängningar på marknaden som förevarit under 1990,
            där flera svenska försäkringsbolag fått vidkännas stora sänkningar
            av sitt konsolideringskapital har NJORD lyckats öka sitt.''
          </note>
          <note>
            Jag förstår mycket väl varför inte statsrådet svarade på min
            fråga om hur sakförsäkringstagarna skulle ha kunnat gardera sig.
            Jag har mycket svårt att hitta något svar på den frågan. Kan statsrådet
            återkomma och ge mig ett svar i något av de följande inläggen
            vore jag tacksam. Här finns nämligen företrädare för försäkringsbolaget,
            här finns sakförsäkringstagare som anser att det borde tillsättas
            en opartisk utredning. Det beror bl.a. på att det bland revisorerna
            finns en revisor som tillhör finansinspektionen.
          </note>
          <note>
            Jag skulle vilja fråga: Är statsrådet beredd att tillmötesgå
            denna begäran från försäkringsbolagets företrädare och från sakförsäkringstagare,
            att tillsätta en opartisk utredning?
          </note>
          <note type="speaker">
            Anf. 53 Statsrådet BO LUNDGREN (m):
          </note>
          <note>
            Fru talman! Det är två frågeställningar. Låt mig beträffande
            den första återigen säga att det inte är möjligt för staten att
            gå in och i olika konkurssituationer hålla dem som drabbas skadeslösa.
            Det är fullkomligt omöjligt, och det är jag övertygad om att Birger
            Andersson och jag är överens om. Detta är en besvärlig situation
            för många mindre företag. Det är beklagligt. Det tror jag också
            att vi är helt överens om.
          </note>
          <note>
            Beträffande de utredningar som företas räknar jag med att finansinspektionens
            internutredning kan föredras för mig inom kort. När det sker kommer
            jag naturligtvis att värdera den utredningens resultat och vidta
            de eventuella åtgärder som kan bli nödvändiga.
          </note>
          <note type="speaker">
            Anf. 54 BIRGER ANDERSSON (c):
          </note>
          <note>
            Fru talman! Jag vet inte om statsrådet har uppfattat att detta
            är en speciell fråga. Det gäller ett försäkringsbolag, en händelse
            som väl ingen av oss minns har skett tidigare. Det var 70 år sedan
            det senast hände.
          </note>
          <note>
            Om vi har tagit en skadeförsäkring, har vi väl alla räknat med
            att vi har ett fullgott försäkringsskydd.
          </note>
          <note>
            Jag har exempel på ett par företag som har råkat särskilt illa
            ut. Det ena företaget har ca 80
          </note>
          <note>
            anställda. Det är det helt dominerande företaget på orten. Totalt
            för de två företag som jag har tagit upp rör det sig om ca 7 milj.kr.
            Ur statens synpunkt är det en liten summa, men för de här företagen
            kan det vara helt avgörande för att de skall kunna leva vidare.
            Om de skulle komma på obestånd, kan det komma att kosta staten
            mycket mer i förlängningen. Därför vill jag vädja till statsrådet
            att regeringen måtte ta upp frågan på nytt, i synnerhet för de
            här två företagen som har drabbats extra hårt, samt att man även
            väger in sysselsättningspolitiska aspekter i frågan.
          </note>
          <note type="speaker">
            Anf. 55 Statsrådet BO LUNDGREN (m):
          </note>
          <note>
            Fru talman! Detta är inte fråga om viljan att stötta de företag
            som är berörda. Alla beklagar vi deras situation. Jag är väl underrättad
            om vad som har inträffat. Jag är väl underrättad om deras speciella
            situation. Här är det fråga om huruvida staten skall gå in utan
            anledning och ersätta företag som har drabbats i en konkurs. Det
            är en fråga med generell verkan och av principiellt mycket stor
            betydelse.
          </note>
          <note>
            Det är inte fråga om bara tre företag. Det är alldeles uppenbart
            att skulle staten gå in och göra ett särskilt åtagande i de här
            fallen gäller det samtliga fordringsägare. Det får också verkan
            på många andra fall där man kan anse att det är oskäligt att enskilda
            drabbas. Här är det fråga om huruvida staten skulle ha kunnat
            ha ett delansvar.
          </note>
          <note>
            Ingenting tyder på detta. Det finns alltså ingen anledning och
            ingen möjlighet för regeringen att göra något undantag från de
            principiella riktlinjer som kan gälla i det här sammanhanget.
          </note>
          <note type="speaker">
            Anf. 56 BIRGER ANDERSSON (c):
          </note>
          <note>
            Herr talman! Jag är väl medveten om att detta är ett s.k. blandat
            försäkringsbolag. Det är bara några år sedan man fick den möjligheten.
            Jag har också läst regeringsbeslutet som gav Njord den här möjligheten.
            Där står det faktiskt att försäkringsinspektionen skall utföra
            mycket noggranna och regelbundna granskningar. Det var därför
            jag ställde frågan om det kan vara lämpligt --
          </note>
          <note>
            det tycker alltså inte jag -- att finansinspektionen så att säga
            utreder sig själv. Jag tycker att det vore väl motiverat att ha
            en opartisk utredning. Jag tycker att det är litet tråkigt att
            inte statsrådet är beredd att gå med på den saken. Jag tycker
            att det finns anledning att tillsätta en opartisk utredning, så
            att inte sakförsäkringstagarna och företrädarna för försäkringsbolaget
            tror att granskningen är jävig.
          </note>
          <note>
            Jag skulle ett litet ögonblick vilja beröra de långsiktiga problemen.
            Inom EG säger statsrådet att det finns garantisystem. Jag har
            tittat litet grand på EGs bestämmeler. Där finns både garantifond
            och utjämningsfond. Det är tydligt att statsrådet i alla fall
            är på det klara med att det finns brister i nuvarande lagstiftning,
            och att statsrådet är beredd att ta bort de brister som finns.
          </note>
          <note type="speaker">
            Anf. 57 Statsrådet BO LUNDGREN (m):
          </note>
          <note>
            Fru talman! Det är uppenbart att det finns, som jag redovisade,
            en utredningsman som utreder vissa frågor om kreditförsäkring
            och återförsäkring av kreditförsäkring. Det finns anledning att
            återkomma till ställningstagandena när utredningsmannen har presenterat
            sitt resultat.
          </note>
          <note>
            Vad gäller frågan om den utredning som bedrivs inom finansinspektionen
            klargjorde jag tidigare min inställning, nämligen att så fort
            denna utredning har överlämnats till mig, kommer jag att värdera
            den och även att ta ställning till om det krävs kompletterande
            åtgärder. Skulle det krävas kompletterande åtgärder kommer jag
            självfallet att se till att sådana åtgärder vidtas.
          </note>
          <note type="speaker">
            Anf. 58 BIRGER ANDERSSON (c):
          </note>
          <note>
            Fru talman! Jag är tacksam för det senaste svaret.
          </note>
          <note>
            Samtidigt är både statsrådet och jag väl medvetna om att en konkursutredning
            tar lång tid. Det kan dröja fyra fem år innan de drabbade företagen
            kan få någon form av utdelning. Jag tycker alltså att det skulle
            finnas anledning för regeringen att i de två fall som jag nämnde
            -- ett företag i Småland och ett företag i Västmanland -- väga
            in de sysselsättningspolitiska aspekterna. Man måste göra en total
            samhällsekonomisk bedömning.
          </note>
          <note type="speaker">
            Anf. 59 Statsrådet BO LUNDGREN (m):
          </note>
          <note>
            Fru talman! Vi diskuterar olika saker. Vi kan ta upp frågan om
            utredning. Finansinspektionens utredning kommer sannolikt att
            kunna bekantgöras för mig inom några veckor. Då finns det anledning
            att värdera den. Den särskilda utredningsmannen kommer att lämna
            sin rapport och sina överväganden i februari 1992. Det är också
            inom mycket kort tid.
          </note>
          <note>
            Den andra frågeställningen är inte en fråga om huruvida staten
            skall ge särskilt stöd till tre mindre företag eller inte. Det
            är fråga om statens skyldighet när det gäller en allmän konkurs,
            där det finns risk för att både enskilda och företag lider skada.
            Detta är beklagligt, men det är ingenting som staten kan gottgöra.
            Det skulle leda till oöverskådliga konsekvenser i andra sammanhang.
          </note>
          <note type="speaker">
            Anf. 60 BIRGER ANDERSSON (c):
          </note>
          <note>
            Fru talman! För att vi inte skall missförstå varandra, förmodar
            jag att statsrådet menar Kurt
          </note>
          <note>
            Malmgrens utredning, dvs. när det gäller den utredning som skall
            vara klar i februari 1992. Om jag är rätt underrättad, kommer
            den utredningen inte alls att ta upp de problemställningar som
            jag nu anser skall behandlas i sammanhanget. Det gäller att se
            om finansinspektionens myndighetsutövning har skett på ett korrekt
            sätt. Även revisorer och styrelse har ansvar i ett bolag -- som
            i det här fallet ett försäkringsbolag.
          </note>
          <note type="speaker">
            Anf. 61 Statsrådet BO LUNDGREN (m):
          </note>
          <note>
            Fru talman! Det pågår två utredningar. Inom finansinspektionen
            företas en intern utredning.
          </note>
          <note>
            Denna kommer jag självfallet att ta del av så fort den här klar.
            Det kommer att ske inom kort. Jag är sedan, om det skulle visa
            sig nödvändigt, beredd att vidta eventuella kompletterande åtgärder.
          </note>
          <note type="speaker">
            Anf. 62 BIRGER ANDERSSON (c):
          </note>
          <note>
            Fru talman! För att företrädare för försäkringsbolaget och sakförsäkringstagare
            skall känna sig riktigt lugna, hoppas jag att statsrådet tillsätter
            en kompletterande utredning så småningom.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1991/92:106 om momsen och teatrarna
          </note>
          <note type="speaker">
            Anf. 63 Statsrådet BO LUNDGREN (m):
          </note>
          <note>
            Fru talman! Lennart Fridén har frågat finansminister Anne Wibble
            vad som kommer att göras för att rätta till den med anledning
            av skattereformen uppkomna ekonomiska situationen för bl.a. de
            kommunala teatrarna. Arbetet inom regeringen är så fördelat att
            det är jag som skall svara på frågan.
          </note>
          <note>
            I samband med reformeringen av mervärdeskatten undantogs från
            skatteplikt bl.a. vissa kulturaktiviteter -- däribland teaterföreställningar.
          </note>
          <note>
            Konsekvensen av ett undantag från skatteplikt är att det inte
            föreligger någon rätt att dra av den mervärdeskatt som belöper
            på de förvärv som görs för verksamheten. Situationen är i detta
            hänseende densamma för alla som tillhandahåller varor eller tjänster
            som inte är skattepliktiga. Detta gäller t.ex. banker och försäkringsbolag
            såväl som teaterföretag.
          </note>
          <note>
            För att undanröja vissa konkurrensproblem infördes i samband
            med reformen också en generell avdragsrätt för ingående mervärdeskatt
            i kommunal och landstingskommunal verksamhet.
          </note>
          <note>
            Denna ordning syftar till att utjämna mervärdeskattens snedvridande
            effekter vid val mellan kommunal egenregi resp. upphandling. Det
            bör emellertid betonas att denna ordning totalt sett inte innebär
            några egentliga kostnadsfördelar för kommunerna. Den ekonomiska
            fördel som avdragsrätten medför får kommunerna gemensamt utge
            ersättning för till staten genom den s.k.
          </note>
          <note>
            avräkningsskatten.
          </note>
          <note>
            Den kommunala kulturverksamheten kan vara organiserad på olika
            sätt. I vissa kommuner ingår verksamheten som en del i den kommunala
            verksamheten. I andra har t.ex.
          </note>
          <note>
            teaterverksamheten lagts i ett kommunalt bolag eller i en stiftelse
            med kommunen som huvudman.
          </note>
          <note>
            Genom att det i det första fallet är kommunen som direkt bedriver
            verksamheten omfattas den ingående mervärdeskatten av den generella
            avdragsrätten. I det andra fallet föreligger -- liksom för privatteatrarna
            -- inte någon avdragsrätt över huvud taget. Som jag tidigare har
            påpekat innebär den kommunala avdragsrätten emellertid inte några
            egentliga kostnadsfördelar totalt sett.
          </note>
          <note>
            Inom finansdepartementet bereds för närvarande ett ärende som
            rör den kommunala teaterverksamheten och som har initierats av
          </note>
          <note>
            Svenska Kommunförbundet och
          </note>
          <note>
            Landstingsförbundet. Jag är därför inte beredd att nu ta ställning
            i dessa frågor.
          </note>
          <note type="speaker">
            Anf. 64 LENNART FRIDÉN (m):
          </note>
          <note>
            Fru talman! Statsrådet säger att han nu inte är beredd att ta
            ställning i frågan. Jag förstår att det beror på att det nu pågår
            en beredning av ärendet.
          </note>
          <note>
            Medan gräset gror dör kon. Nu är teaterkossorna inte riktigt
            döda än, men de är starkt försvagade.
          </note>
          <note>
            Jag utgår från att det aktuella ärendet snart är färdigberett.
          </note>
          <note>
            Detta är ett typexempel på en björntjänst. Tanken var god när
            teatrarna befriades från momsen. Men det fick en negativ effekt
            för de flesta av teatrarna.
          </note>
          <note>
            För en del teatrar innebär detta att ekonomin försämras med miljonbelopp.
            Nu har teatrarna försökt att motverka detta genom att helt enkelt
            ägna sig åt skatteplanering. Skenbolag bildas, och koncerner bildas.
            Ett exempel är att ett renhållningsverk har slagits ihop med en
            teater.
          </note>
          <note>
            Förutom att det är direkt stötande med avfalls och teaterförvaltningen
            som namn, är det inte sådan verksamhet som teatrarnas eller kommunernas
            ledningar skall behöva ägna sig åt.
          </note>
          <note>
            Detta har för en del teatrar blivit den mest tidskrävande ekonomiska
            frågan i år. Det har också inneburit stora problem i samband med
            att turnéer och annat har fått ställas in.
          </note>
          <note>
            Förra veckan fick min egen hemkommun punga ut med ett miljonbelopp
            till teatrarna och konsertbolaget för att kompensera för momskostnaden.
            Med tanke på den ekonomi som den kommunen har var det ytterligare
            en spik i kistan.
          </note>
          <note>
            Jag har sedan jag ställde frågan fått en kopia av ett brev som
            finansministern skickade till en frågeställare i slutet av valrörelsen.
            Hon var då ännu inte finansminister men förväntades bli det.
          </note>
          <note>
            Hon slutade brevet med att säga att det är hennes avsikt att
            verka för att dessa problem skall lösas snarast möjligt. Jag hoppas
            att de båda kollegorna på departementet samarbetar kring denna
            fråga.
          </note>
          <note type="speaker">
            Anf. 65 Statsrådet BO LUNDGREN (m):
          </note>
          <note>
            Fru talman! Ibland kan det vara önskvärt att vara skattskyldig
            till mervärdeskatt, ibland kan det vara önskvärt att inte vara
            det.
          </note>
          <note>
            Som framgår av mitt svar är det inte alltid som en momsbefrielse
            innebär fördelar. Uppenbarligen gör det inte det i det här fallet.
          </note>
          <note>
            Det finns naturligtvis all anledning att upprätthålla en strikt
            skatteprincip. Jag förutsätter att vi är överens om att man inte
            kan få avdragsrätt för mervärdeskatt om man inte är skattskyldig
            för att betala på de positiva inkomster man faktiskt har.
          </note>
          <note>
            Det finns ett speciellt ärende som för närvarande bereds. Därför
            vill jag inte gå in på den specifika frågan. Jag noterar att symmetri
            och principer upprätthålls inom skattesystemet. Skall förändringar
            göras, krävs det att förändringar görs på bägge håll.
          </note>
          <note type="speaker">
            Anf. 66 LENNART FRIDÉN (m):
          </note>
          <note>
            Fru talman! Som statsrådet så riktigt påpekar framfördes, i samband
            med höstsamlingen på
          </note>
          <note>
            Göteborgs stadsteater teaterchefen önskemålet om att få teatern
            momsbelagd. Han sade då att om man samtidigt kunde befria restauranger
            som klagat över momsen, skulle han se positivt på att i stället
            få tatern momsbelagd. Detta skulle innebära positiva fördelar
            för teatern.
          </note>
          <note>
            Det viktigaste är trots allt att teaterledningarna skall kunna
            ägna sig åt annat än denna typ av planering. Det viktigaste är
            att få ut god teaterverksamhet, inte att som första fråga på varje
            sammanträde behöva behandla momsfrågan och problemen som följer
            därav. Jag ser fram emot beredningen inom departementet. Jag hoppas
            att den får ett gott resultat.
          </note>
          <note type="speaker">
            Anf. 67 Statsrådet BO LUNDGREN (m):
          </note>
          <note>
            Fru talman! Det är alldeles uppenbart att frågan om vem som skall
            betala moms och inte skall göra det måste ses utifrån ett övergripande
            principiellt resonemang snarare än utifrån resonemanget om vem
            som vinner eller förlorar. Jag tror att vi är överens om det.
            Det gäller att hitta en systematik som också anknyter till EG.
          </note>
          <note>
            Rent generellt visar problemet återigen på vad som händer när
            beskattningen är så hög som den är i
          </note>
          <note>
            Sverige.
          </note>
          <note type="speaker">
            Anf. 68 LENNART FRIDÉN (m):
          </note>
          <note>
            Fru talman! Jag vill på det bestämdaste understryka det sista
            som statsrådet sade.
          </note>
          <note>
            Det har gjorts en ganska omfattande utredning när det gäller
            de stora teatrarna och konsertbolaget i
          </note>
          <note>
            Göteborg som visar på hur frågan skulle kunna lösas på olika
            sätt. Jag tar mig friheten att senare överlämna ett exemplar av
            utredningen till statsrådet.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1991/92:120 om bostadsproduktionen
          </note>
          <note type="speaker">
            Anf. 69 Statsrådet BO LUNDGREN (m):
          </note>
          <note>
            Fru talman! Ulf Lönnqvist har frågat näringsministern hur regeringen
            avser att upprätthålla den bostadsproduktion om ca 40 000
          </note>
          <note>
            lägenheter per år som behövs för att undvika bostadsbrist.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Regeringen har för knappt två veckor sedan lagt fram förslag
            om bostadsbyggandets finansiering år
          </note>
          <note>
            1992, m.m. Förslagen innebär bl.a. att staten genom kreditgarantier
            säkrar finansieringen av det bostadsbyggande som olika byggherrar
            vill genomföra. Det bostadsbyggande som marknaden efterfrågar
            kommer således att kunna utföras. En finansieringsordning med
            sådana egenskaper medför att man inte får långsiktiga obalanser
            i form av lägenhetsöverskott eller bostadsbrist.
          </note>
          <note>
            Som jag har redovisat tidigare här i kammaren inleds nu omedelbart
            arbetet på ett nytt förenklat finansieringssystem för tiden efter
            år 1992. Arbetet kommer i denna del att ha samma utgångspunkt
            som det lagda förslaget. Jag räknar med att det nya finansieringssystemet
            kommer att kunna redovisas under våren.
          </note>
          <note type="speaker">
            Anf. 70 ULF LÖNNQVIST (s):
          </note>
          <note>
            Fru talman! Låt mig först få gratulera Bo Lundgren till de nya
            arbetsuppgifterna. Jag har inte haft tillfälle att göra det tidigare.
          </note>
          <note>
            Jag vill också tacka för svaret, som jag dock inte tycker gav
            några konkreta besked om hur bostadsproduktionen skall kunna upprätthållas.
          </note>
          <note>
            Skälet till min fråga är de prognoser som lämnats av bl.a. byggentreprenörerna
            om en nedgång av nyproduktionen med 30 % under 1992. Den beräkningen
            gjordes innan regeringen lämnade sin bostadspolitiska proposition.
            Regeringens förslag om att riva upp räntelånesystemet skapar oro
            och osäkerhet, eftersom regeringen inte, liksom Bo
          </note>
          <note>
            Lundgren redovisar i sitt svar, kunde presentera något nytt system.
            Det får branschen vetskap om först någon gång under nästa år.
            Vem vågar då, Bo
          </note>
          <note>
            Lundgren, bygga nytt när man inte känner förutsättningarna? Osäkerheten
            dämpar bostadsproduktionen ytterligare.
          </note>
          <note>
            Som om inte detta räckte, kom den kraftiga reduktionen av investeringsbidraget,
            bibehållandet av den s.k. räntebidragstrappan, sämre lånevillkor
            för allmännyttiga bostadsföretag samt att garage inte får räknas
            in i låneunderlaget efter den 1 maj nästa år.
          </note>
          <note>
            Detta höjer kostnaderna kraftigt i nyproduktionen -- ja så kraftigt
            att
          </note>
          <note>
            Byggmästareföreningen talar om en neddragning av produktionen
            med ungefär en tredjedel.
          </note>
          <note>
            Egentligen bör alla projekt som kan stoppas, stannas upp. Om
            dessa profetior slår in, skulle det ge en nyproduktion på 20 000--25
            000 nya bostäder nästa år. Det är en katastrof för sysselsättningen
            och ett slag mot bostadsförsörjningen.
          </note>
          <note>
            Jag upprepar därför min fråga. Vad avser regeringen att göra
            för att motverka detta ras i bostadsbyggandet?
          </note>
          <note type="speaker">
            Anf. 71 Statsrådet BO LUNDGREN (m):
          </note>
          <note>
            Fru talman! Låt mig tacka för gratulationerna. Det är en viktig
            och betydelsefull arbetsuppgift som ligger framför mig.
          </note>
          <note>
            Det viktiga med bostadsfinansieringen, som underlag för en hållbar
            bostadsproduktion för framtiden, är att ge fasta spelregler. Det
            gäller att se till att ha en bostadspolitik som totalt sett inte
            leder till en våldsamt ökad belastning på statsbudget, hyresgäster
            och andra. De fasta spelreglerna ger möjlighet för ett behovsanpassat
            byggande av bostäder och andra lokaler.
          </note>
          <note>
            Den styrning som socialdemokraterna har ägnat sig åt under lång
            tid har visat sig helt misslyckad. Den bostadspolitik som Ulf
            Lönnqvist bär ansvaret för har lett till stora problem. Ett exempel
            på denna styrning är det exempel som Ulf Lönnqvist själv tar upp
            i debatten. Han säger att det är ett problem att garage inte längre
            får räknas in i låneunderlaget.
          </note>
          <note>
            Ett generellt enkelt verkande system skall inte bekymra sig om
            sådana saker som om garage eller annat skall räknas in i låneunderlaget.
            Det skall vara enkla och hållbara system.
          </note>
          <note>
            Erfarenheterna av Ulf Lönnqvists tid som bostadsminister, och
            andra socialdemokratiska bostadsministrar, visar sig när man skall
            beskriva byggkostnadsutvecklingen under perioden 1987 till
          </note>
          <note>
            1981. Det är en ökning på 60 %. Det är i det närmaste dubbelt
            så mycket som konsumentpriserna utvecklades under samma tid.
          </note>
          <note>
            Det är först när det har blivit en kostnadsuppgång som utvecklingen
            av byggkostnaderna av naturliga skäl har sjunkit något. Subventioner
            har tidigare möjliggjort den kostnadsökning som följer av reglering,
            styrning och planering. Den utvecklingen måste vi naturligtvis
            bort från. Det är min avsikt att ge besked så snart som möjligt
            om detta hållbara bostadsfinansieringssystem som också ger möjlighet
            till kostnadspress i byggandet.
          </note>
          <note type="speaker">
            Anf. 72 ULF LÖNNQVIST (s):
          </note>
          <note>
            Fru talman! Jag noterar att Bo Lundgren inte vill ge några besked
            om vilka åtgärder man i nuläget vill sätta in för att motverka
            den kraftiga nedgången i bostadsbyggandet.
          </note>
          <note>
            Bo Lundgren talar om behovet av fasta spelregler.
          </note>
          <note>
            Detta samtidigt som regeringen ger sig in i att söka förändra
            ett finansieringssystem utan att veta vad som skall göras i stället.
            Det är motsatsen till fasta spelregler. Det är något som skapar
            osäkerhet och som gör att branschen inte vågar sätta igång med
            byggandet.
          </note>
          <note>
            Bo Lundgren talar om regler som inte belastar hyresgästerna.
            Det är precis det som de förslag regeringen har lagt gör i så
            stor utsträckning. En nybyggd trerumslägenhet kommer, om regeringens
            förslag genomförs, att i förhållande till räntelånesystemet öka
            månadskostnaden för den boende med 1 500 till 1 700 kr. Det är
            allt annat än att inte belasta hyresgästerna.
          </note>
          <note type="speaker">
            Anf. 73 Statsrådet BO LUNDGREN (m):
          </note>
          <note>
            Fru talman! Socialdemokratiska regeringens förslag om räntelånesystem,
            som vi lyckades stoppa, hade inneburit kraftiga kostnadsökningar
            för t.ex. villaägare. De hade på grund av skulduppräkningar fått
            ett väsentligt dyrare boende. Det var ett system som även från
            andra utgångspunkter var omöjligt att genomföra. Det var ett system
            som inte skulle kunna ha någon hållfasthet över huvud taget.
          </note>
          <note>
            För att klara detta med fasta spelregler, måste vi få ett klart
            förenklat system som kommer att kunna fungera under lång tid.
            Det är det arbete som jag skall ge besked om så snart som möjligt.
            Det är naturligtvis min ambition.
          </note>
          <note>
            När det gäller frågan om resultatet av socialdemokraternas bostadspolitik,
            kan vi se effekten av en regleringsekonomi med subventioner. Subventionerna
            har ökat explosionsartat. Hyrorna har ökat mycket kraftigt.
          </note>
          <note>
            Ansvaret ligger på den tidigare regeringen, när man kan konstatera
            att på fem år har hyresnivån gått upp med ca 80 % för en normallägenhet,
            dvs. mer än konsumentprisindex. Detta är orimligt.
          </note>
          <note type="speaker">
            Anf. 74 ULF LÖNNQVIST (s):
          </note>
          <note>
            Fru talman! Bo Lundgren talar om hyresstegringarna. Vi har dels
            haft en kraftig överhettning på byggmarknaden, vilket drivit upp
            priser, dels har det genomförts en skattereform som gav människor
            mer i plånboken men som också innebar att de fick betala litet
            mer för bl.a. boende.
          </note>
          <note>
            När Bo Lundgren beskriver räntelånesystemet och säger att det
            skulle medfört kraftigt ökade boendekostnader, är detta felaktigt.
            Den enskildes bostadsutgift hade inte stigit med räntelånesystemet.
            Det är skillnaden.
          </note>
          <note>
            På tal om osäkerheten vill jag erinra om vad Mats
          </note>
          <note>
            Siggelin från Entreprenörföreningen sagt. Han sade: Nu måste
            vi snabbt få signaler från regeringen om hur bostadsfinansieringen
            kommer att se ut i framtiden. Beställarna avvaktar. Annars förvärras
            raset ytterligare. Regeringen har ansvaret för att man genom att
            inte ge besked nu får en situation där byggandet dramatiskt sjunker
            och bostadsförsörjningen drabbas av problem.
          </note>
          <note type="speaker">
            Anf. 75 Statsrådet BO LUNDGREN (m):
          </note>
          <note>
            Fru talman! Ibland kan en semantisk frågeställning vara ganska
            upplysande. När Ulf Lönnqvist vill försöka försvara sitt tidigare
            fögderi nämner han att räntelånesystemet inte skulle ge så kraftiga
            stegringar av bostadsutgifterna. Därmed bortser han från den skuldökning
            som skulle bli följden av förslaget, något som ju är en del av
            de totala kostnaderna för boendet, vilket villaägare och andra
            skulle uppleva. Det är en följd av det förslag till räntelånesystem
            som Ulf Lönnqvist lade fram som inte är acceptabelt.
          </note>
          <note>
            Fakta kvarstår: Oavsett motiv och oavsett orsakerna har hyresnivån
            under de senaste fem åren stigit med drygt 80 %, mer än dubbelt
            så mycket som konsumentprisutvecklingen.
          </note>
          <note type="speaker">
            Anf. 76 ULF LÖNNQVIST (s):
          </note>
          <note>
            Fru talman! Bo Lundgrens historieskrivning är belastad med felaktigheter.
            Jag har tidigare berört orsaker och bakgrund. Bo Lundgrens beskrivning
            av räntelånesystemet innehåller också felaktigheter. Låt mig avslutningsvis
            konstatera att jag inte har fått något besked om vilka åtgärder
            regeringen nu ämnar vidta för att få fart på bostadsproduktionen
            och därmed se till att vi får de bostäder vi behöver i landet.
          </note>
          <note type="speaker">
            Anf. 77 Statsrådet BO LUNDGREN (m):
          </note>
          <note>
            Fru talman! Som framgår av mitt svar avser regeringen att föra
            en långsiktigt hållbar bostadspolitik se till att vi får ett behovsanpassat
            byggande av bostäder.
          </note>
          <note type="speaker">
            Anf. 78 ULF LÖNNQVIST (s):
          </note>
          <note>
            Fru talman! I svaret sägs att vi skall ha det byggande som marknaden
            efterfrågar. Det är naturligtvis ett cyniskt svar om regeringen
            samtidigt lägger fram förslag som kraftigt ökar kostnaderna i
            nyproduktionen. Hur skall t.ex. ungdomar kunna efterfråga bostäder?
            De får inte råd att göra det.
          </note>
          <note>
            Det blir följden av dessa förslag. Det blir inte behovet utan
            plånboken som styr, och det är, som jag ser det, en rå och cynisk
            inställning.
          </note>
          <note type="speaker">
            Anf. 79 Statsrådet BO LUNDGREN (m):
          </note>
          <note>
            Fru talman! Vi måste få ett ekonomiskt system i
          </note>
          <note>
            Sverige som förutom att det ger tillväxt samtidigt också, vilket
            är både en följd och en förutsättning, gör att kostnadsutvecklingen
            dämpas.
          </note>
          <note>
            Förutsättningen för att ungdomar skall kunna klara sina bostadskostnader
            på sikt utan att skattebetalarna skall tvingas subventionera med
            ytterligare miljarder kronor är naturligtvis att den byggkostnadsutveckling
            som Ulf Lönnqvist accepterade och dessutom skapade underlag för
            bryts. Under tre år -- 1987, 1988 och 1989 -- var ökningstakten
            för byggkostnaderna mer än två gånger så stor som ökningen i konsumentprisindex
            totalt. Det är där problemen finns.
          </note>
          <note>
            Effekterna av den regleringsekonomi och de subventioner som socialdemokratiska
            regeringar har ägnat sig åt har skapat en kostnadsutveckling som
            i dag innebär stora problem för såväl människorna som för branschen.
            Denna utveckling måste brytas. Vi måste få en långsiktigt hållbar
            bostadspolitik, det som socialdemokraterna inte kunde ge Sverige.
          </note>
          <note type="speaker">
            Anf. 80 ULF LÖNNQVIST (s):
          </note>
          <note>
            Fru talman! Det var en bostadspolitik som kunde förse oss med
            de bostäder som vi behövde och få i gång en nyproduktion som gjorde
            att köer kunde betas av. När regeringen genom olika åtgärder gick
            in och bromsade överhettningen gav bostadspolitiken också en kostnadsutveckling
            under åren 1989--1990 som innebar att kostnadsökningen för byggandet
            hamnade i nivå med inflationen.
          </note>
          <note>
            Jag vill än en gång upprepa: Bo Lundgren väljer att skriva historia
            och inte att nu försöka tala om vad han vill göra för att klara
            bostadsförsörjningen. Det var den uppgiften som Bo Lundgren hade
            att redovisa här i dag.
          </note>
          <note type="speaker">
            Anf. 81 Statsrådet BO LUNDGREN (m):
          </note>
          <note>
            Fru talman! Den nya regeringen har efter sex veckor gripit sig
            an verket att restaurera svensk ekonomi, och även bostadspolitiken,
            efter de problem som socialdemokraterna i regeringsställning skapat.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1991/92:122 om åtgärder för att hindra ett
            byggstopp
          </note>
          <note type="speaker">
            Anf. 82 Statsrådet BO LUNDGREN (m):
          </note>
          <note>
            Fru talman! Anita Gradin har frågat näringsministern vilka åtgärder
            han tänker vidta för att förhindra ett byggstopp som slår ut stora
            delar av byggmaterialindustrin.
          </note>
          <note>
            Arbetet inom regeringen är så fördelat att det är jag som skall
            svara på frågan.
          </note>
          <note>
            Anita Gradin gör i sin fråga gällande att en rad av regeringens
            förslag till åtgärder för att bryta den ekonomiska stagnationen
            och åter skapa tillväxt och balans i ekonomin skulle slå ut stora
            delar av byggmaterialindustrin. Som jag har framhållit tidigare
            i denna kammare går det inte att isolera frågan om bostadspolitiken
            från den allmänna situationen i Sverige. Den allt övergripande
            uppgiften nu är att ge ekonomin tillräcklig utvecklingskraft för
            en långsiktig hållbar tillväxt i takt med omvärlden. Bara härigenom
            kan vi skapa full sysselsättning, stabila priser och en framtid
            för den svenska industrin.
          </note>
          <note>
            Regeringens nu framlagda förslag är de första stegen i de långsiktiga
            förändringar också av bostadspolitiken som krävs för en återhämtning
            i ekonomin och en framtida stabil tillväxt. En sådan politik är
            till gagn också för dem som är verksamma i den svenska byggmaterialindustrin.
          </note>
          <note type="speaker">
            Anf. 83 ANITA GRADIN (s):
          </note>
          <note>
            Fru talman! Samtidigt som jag tackar för svaret vill också jag
            gratulera Bo Lundgren till de nya arbetsuppgifterna, och jag hoppas
            att han skall finna dem stimulerande. Men liksom Ulf Lönnqvist
            vill jag nog påstå att det framgår av alla de rapporter som näringsutskottet
            fått att de beslut som regeringen nu har fattat drabbar bostadsbyggandet
            hårt. Det blir byggstopp för många projekt, och vi får en byggarbetslöshet
            på mer än 10 % under 1992. Det är ju ändå så, Bo
          </note>
          <note>
            Lundgren, att för varje arbetslös byggnadsarbetare förlorar två
            tre andra anställda sina jobb --
          </note>
          <note>
            arbetsledare, tekniker och alla dem som är anställda inom de
            industrier som nu tillverkar byggmaterial och insatsdelar. Byggarbetslösheten
            får på detta sätt konsekvensen att ytterligare tiotusentals människor
            förlorar sina arbeten 1992.
          </note>
          <note>
            Det är i varje fall min erfarenhet att Sverige är bra på byggmaterial
            och skulle ha alla möjligheter att konkurrera. Är det inte ändå
            ett bekymmer, Bo
          </note>
          <note>
            Lundgren, att vi nu när vi också skall se till att små och medelstora
            företag kommer ut på den europeiska marknaden vidtar sådana åtgärder
            att man slår ut stora delar av byggmaterialindustrin?
          </note>
          <note>
            Det ser jag som ett stort bekymmer.
          </note>
          <note type="speaker">
            Anf. 84 Statsrådet BO LUNDGREN (m):
          </note>
          <note>
            Fru talman! Låt mig än en gång tacka för gratulationerna. Jag
            ser dem både i detta och i det tidigare fallet som uppriktiga.
            Jag hade naturligtvis inte väntat mig ett fullt instämmande i
            mitt svar.
          </note>
          <note>
            Det finns både från ideologiska och praktiska utgångspunkter
            olika syn på hur man skall hantera svensk ekonomi.
          </note>
          <note>
            Arbetslöshet är någonting skrämmande från alla synpunkter och
            i alla branscher, och det tror jag också vi är överens om. Frågan
            är hur vi i ett generellt perspektiv skall kunna komma tillrätta
            med arbetslösheten i Sverige. Vi kan inte fortsätta den väg med
            höga skatter, stor offentlig sektor och regleringar som skapade
            konkurrensnackdelar för svensk industri totalt sett. Vi måste
            få en omläggning av den ekonomiska politiken som gör att vi kan
            få långsiktigt stabila arbetstillfällen och öka antalet arbetstillfällen.
            Det är grunden för regeringens ekonomiska politik och ett trendbrott
            jämfört den politik den tidigare regeringen förde.
          </note>
          <note>
            Också bostadspolitiken måste ses i detta sammanhang. Det är uppenbart
            att den snabba kostnadsutvecklingen inom byggsektorn har bidragit
            till de problem som vi upplever i dag. Även bortsett från regeringens
            åtgärder i olika sammanhang är det uppenbart att byggsektorn står
            inför en nedgång, eftersom kostnadsutvecklingen under flera år
            varit alltför våldsam. Jag redovisade i ett tidigare svar att
            byggkostnaderna under perioden 1987--1989 ökade mer än två gånger
            så snabbt konsumentprisindex. Denna underliggande kostnadsuppgång
            är ett av skälen till problemen för byggmarknaden och byggmaterialindustrin.
          </note>
          <note>
            Vi måste få bukt med kostnadsutvecklingen genom att utforma hela
            den ekonomiska politiken på ett sådant sätt att vi får en kostnadspress,
            och det gäller även bostadspolitiken med dess olika ingredienser,
            bl.a. finansieringsfrågorna. Det är enda chansen att i Sverige
            klara industrin och byggandet på sikt.
          </note>
          <note type="speaker">
            Anf. 85 ANITA GRADIN (s):
          </note>
          <note>
            Fru talman! Det skrivs historia vid varje svar statsrådet ger.
            Men det viktiga är att utvecklingen bryts så att vi får en tillväxt
            i ekonomin. Det tror jag vi båda är överens om. Jag kan då inte
            förstå att regeringen vidtar alla dessa åtgärder inom byggsektorn
            vilka hämmar byggmaterialindustrin på det sätt som de ändå gör.
            Det ger inte tillväxt.
          </note>
          <note>
            Skulle regeringen inte kunna ta initiativ t.ex.
          </note>
          <note>
            genom ett ROT-program? Det finns många byggnader hos kommuner
            och litet var stans som skulle behöva insatser. På det sättet
            skulle vi skapa bättre miljöer och även indirekt se till att byggmaterialindustrin
            kan överleva i den svacka vi ändå ser framför oss.
          </note>
          <note type="speaker">
            Anf. 86 Statsrådet BO LUNDGREN (m):
          </note>
          <note>
            Fru talman! Vi är överens om -- och det tror jag är uppriktigt
            menat -- att tillväxt i svensk ekonomi är enda möjligheten att
            långsiktigt lösa våra problem.
          </note>
          <note>
            Vi har nu noterat att den politik som har förts under
          </note>
          <note>
            80-talet har lett till en stagnation, en nolltillväxt och i år
            t.o.m. en nedgång som kanske följer oss ända in i nästa år. Vi
            måste då skapa förutsättningar för tillväxt i ekonomin genom skattesänkningar
            som måste finansieras, en neddragning av subventioner och stöd,
            vilka i sig möjliggör fortsatta underliggande kostnadsstegringar.
            Vi måste få ett trendbrott i detta.
          </note>
          <note>
            Anita Gradins tankar om ett s.k. ROT-program visar egentligen
            skillnaden oss emellan. Jag utesluter inte att regeringen kan
            komma att tvingas att vidta olika åtgärder i form av AMS-paket
            och annat för att hantera de akuta problemen när det gäller sysselsättning,
            men rent generellt är tanken från vår sida att skapa långsiktigt
            hållbara spelregler, exempelvis genom en långsiktigt hållbar bostadsfinansiering.
            Man skulle då kunna genomföra både en ROT-verksamhet och nybyggnad
            efter de behov som finns.
          </note>
          <note type="speaker">
            Anf. 87 ANITA GRADIN (s):
          </note>
          <note>
            Fru talman! Det är bra med spelregler, men i den situation vi
            befinner oss behövs insatser och att regeringen ställer upp så
            att vi klarar ut den svacka som nu trots allt drabbar byggmaterialindustrin.
          </note>
          <note>
            Jag anser att vi nu skall se till att man inom byggmaterialindustrin,
            som är så bra, får allt möjligt stöd så att man även kan komma
            ut på
          </note>
          <note>
            Europamarknaden.
          </note>
          <note type="speaker">
            Anf. 88 BO LUNDGREN (m):
          </note>
          <note>
            Fru talman! Det största hotet mot byggmaterialindustrin är en
            fortsatt slapp och felaktig ekonomisk politik. Det finns då ingen
            chans för svensk industri att kunna konkurrera. Vi skulle få en
            fortsatt utslagning av industrin inom olika branscher. Detta är
            ohållbart.
          </note>
          <note>
            Vi måste nu inrikta oss på att få tillväxt i ekonomin.
          </note>
          <note>
            Vi kan då inte, som jag tidigare sade, låta kortsiktiga styråtgärder
            ersätta det som är långsiktigt nödvändigt för att få svensk ekonomi
            i balans och även få tillväxt i ekonomin. Detta är den avgörande
            och viktigaste förutsättningen.
          </note>
          <note>
            De problem som i dag finns inom byggsektorn och byggmaterialindustrin
            är orsakade av brister i den tidigare regeringens ekonomiska politik.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1991/92:107 om familjepolitiken
          </note>
          <note>
            Anf. 89 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Roland Larsson har frågat mig om när under mandatperioden
            statsbidragsreglerna för barnomsorg kommer att ändras så att bidrag
            utgår även för dagbarnvårdarnas egna barn.
          </note>
          <note>
            I propositionen (1991/92:65) om valfrihet i barnomsorgen uttalade
            jag att jag i nuvarande samhällsekonomiska läge inte är beredd
            att föreslå ett genomförande av en sådan reform.
          </note>
          <note>
            I propositionen framhölls att förutsättningarna också kan komma
            att förändras av vad som kommer fram av det arbete som bedrivs
            i den kommunalekonomiska kommittén. Om bidragen till kommunerna
            blir mer generella kommer statens roll i framtiden att bli en
            annan än i dag.
          </note>
          <note>
            Regeringen har därefter i propositionen
          </note>
          <note>
            (1991/92:38) om inriktningen av den ekonomiska politiken presenterat
            regeringens strategi för att bryta den ekonomiska stagnationen
            samt för att åter skapa tillväxt och balans i ekonomin.
          </note>
          <note>
            Jag kan i dag inte precisera den tidpunkt när regeringens olika
            åtgärder skapar ekonomiskt utrymme för den reform Roland Larsson
            efterfrågar.
          </note>
          <note type="speaker">
            Anf. 90 ROLAND LARSSON (c):
          </note>
          <note>
            Fru talman! Jag vill först och främst uttrycka stor glädje och
            tillfredsställelse över att vi äntligen har fått en regering som
            insett det orättfärdiga i den särbehandling som dagbarnvårdarna
            som yrkesgrupp hittills utsatts för vad gäller deras rätt till
            barnomsorg. Det är bra att regeringen nu slår fast den riktiga
            principen att också de skall få barnomsorg för sina barn. Det
            kom den tidigare regeringen inte i närheten av i de debatter som
            då fördes. Jag vill samtidigt påminna om att det i regeringsförklaringen
            står att den reform som skall genomföras är det första steget
            i den förändring av barnomsorgspolitiken som nu skall ske. Det
            finns inget förbehåll om att det första steget inte skall genomföras,
            därest det kostar pengar, vilket det finns när det gäller steg
            2. Beträffande steg 2 finns ett förbehåll om att det är kostnaden
            som avgör när den delen av förändringarna kan genomföras.
          </note>
          <note>
            När man säger att det kostar så pass mycket pengar som här redovisas
            vill jag dessutom påstå att det föreligger ett missförstånd om
            hur detta system fungerar i praktiken. I praktiken handlar det
            om att ändra en bestämmelse i statsbidragsförordningen,
          </note>
          <note>
            1987:60, som har utgjort ett hinder mot att det utgår statsbidrag
            för barnomsorg när det gäller dagbarnvårdares egna barn. Men kostnaderna
            och i vilken takt de uppstår avgörs ju av om kommunerna ökar utbyggnadstakten
            med anledning av att de får möjlighet och rättighet att genomföra
            detta system. Om man inte ökar utbyggnadstakten, utan fortsätter
            med nuvarande takt, uppstår kostnaderna först den dag då man har
            byggt ut till full behovstäckning enligt nu gällande regler. Sedan
            måste man fortsätta att bygga ut för att också denna målgrupp
            totalt sett skall få plats.
          </note>
          <note>
            Anf. 91 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Först och främst är det naturligtvis riktigt som
            Roland Larsson säger, att det inte är uttryckligen sagt att det
            görs förbehåll för den samhällsekonomiska utvecklingen när det
            gäller den här reformen. Likväl måste regeringen för varje reform
            som man vill genomföra och som kostar pengar naturligtvis ta hänsyn
            till det samhällsekonomiska läget. Det är vad regeringen har gjort.
          </note>
          <note>
            Den här reformen skulle kosta en halv miljard för staten och
            sannolikt drygt samma belopp för kommunerna, alltså sammantaget
            1 miljard kronor.
          </note>
          <note>
            Det är regeringens bedömning att vi inte har råd att genomföra
            en så dyrbar reform, när vi samtidigt skjuter upp barnbidragshöjningen
            och vidtar en hel del andra politiska åtgärder som inte enbart
            har rönt applåder.
          </note>
          <note>
            När vi har räknat på kostnaderna för denna reform har vi utgått
            bara ifrån de dagbarnvårdare som i dag är verksamma och som tar
            hand om egna barn i hemmet. Om verksamheten expanderar, blir det
            naturligtvis dyrare. Utgångspunkten har varit att de dagbarnvårdare
            som i dag får betalt för att vårda egna barn skall få betalt också
            i fortsättningen. Då blir kostnaden 1 miljard kronor.
          </note>
          <note type="speaker">
            Anf. 92 ROLAND LARSSON (c):
          </note>
          <note>
            Fru talman! Kostnaderna uppstår självfallet så småningom, eftersom
            det är fråga om att utöka målgruppen med 25--26 000 barn. Men
            det är främst en fråga om när och om kommunerna kan genomföra
            detta.
          </note>
          <note>
            Det rör sig ju inte om något obligatorium om kommunerna får möjlighet
            att få statsbidrag för att genomföra detta system. Det är först
            om kommunerna beslutar sig för att genomföra systemet och samtidigt
            ökar utbyggnadstakten som kostnaderna uppstår. Om man inte ökar
            utbyggnadstakten, uppstår kostnaderna först den dag då man måste
            bygga ut för det ökade antal som en utökning av målgruppen innebär.
            Då blir det merkostnader. I början rör det sig egentligen om pengar
            inom felmarginalen för de kommuner som redan har genomfört detta
            system, bl.a. Uppsala och Linköping.
          </note>
          <note>
            Anf. 93 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Jag förstår inte riktigt Roland Larssons sätt att
            resonera. Jag utgår ifrån att om staten gick ut och sade att man
            är beredd att utge statsbidrag till dagbarnvårdares egna barn,
            skulle det uppstå ett väldigt tryck på kommunerna att också betala
            kommunala bidrag till denna verksamhet.
          </note>
          <note>
            Kommunerna skulle få svårt att stå emot om dagbarnvårdarna begärde
            att få betalt också för de egna barnen. Jag är övertygad om att
            detta mycket snart skulle medföra en utgift både för staten och
            för kommunerna.
          </note>
          <note>
            Vi har alltså inte räknat med någon expasion av denna verksamhet,
            utan vi har räknat på den befintliga verksamheten, som kostar
            1 miljard kronor. Jag håller med Roland Larsson om att denna reform
            skulle kunna bli mycket dyrare än så, men vi har räknat på den
            minimala kostnaden som naturligtvis handlar om vad de dagbarnvårdare
            som finns i dag skulle få betalt för att ta hand om sina egna
            barn.
          </note>
          <note type="speaker">
            Anf. 94 ROLAND LARSSON (c):
          </note>
          <note>
            Fru talman! Det är just det förhållandet att det uppstår en kostnad
            för kommunerna att genomföra detta system fullt ut som gör att
            man sannolikt inte kommer att utöka utbyggnadstakten.
          </note>
          <note>
            Kommunerna har det i dag tillräckligt trångt ekonomiskt.
          </note>
          <note>
            Det är orealistiskt att kommunerna redan nu med omedelbar verkan
            skulle kunna skapa utrymme för ytterligare 25 000 barn i systemet
            och därmed ta ansvar för kostnaden. I stället resonerar man så
            här, att man utökar målgruppen och låter barnen få plats i turordning,
            oavsett om det är fråga om dagbarnvårdarbarn eller inte. Så småningom
            har man byggt ut till den nivå som har fastställts, men då kommer
            det ändå att finnas kvar en kö som man måste bygga ut för.
          </note>
          <note>
            Anf. 95 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Vi har räknat på dagbarnvårdare som ser efter sina
            egna barn, och det är också vad som har diskuterats i propositionen
            -- det finns alltså ett antal dagbarnvårdare som vårdar egna barn
            i hemmet. Kostnaden för att betala ut statsbidrag också för dessa
            barn ligger på ungefär 1 miljard kronor. Om staten ansåg att man
            hade råd att genomföra reformen, skulle trycket på kommunerna
            bli utomordentligt starkt. Jag utgår ifrån att om staten skulle
            fatta ett sådant beslut, så blev det inte bara en statlig utgift
            på drygt 400
          </note>
          <note>
            milj.kr., utan det skulle också medföra en kommunal utgift på
            mer än så. Den samhällsekonomiska kostnaden skulle sammantaget
            bli 1 miljard.
          </note>
          <note>
            När det gäller angelägenheten av denna reform har
          </note>
          <note>
            Roland Larsson och jag samma uppfattning, men inte ens angelägna
            reformer kan genomföras om man inte har tillräckligt med pengar,
            och tyvärr har vi inte det just nu.
          </note>
          <note type="speaker">
            Anf. 96 ROLAND LARSSON (c):
          </note>
          <note>
            Fru talman! Som också framgår av propositionen som socialministern
            har avgivit är det totalt sett fråga om 25--26 000 barn. Med den
            statsbidragsnivå som vi i dag har och som gäller 18 000 barn blir
            kostnaden ca 455 milj.kr. Det förutsätter dock att alla barn i
            den här gruppen omedelbart kommer in i systemet, men så kommer
            det inte att bli.
          </note>
          <note>
            Kommunerna kommer att erbjuda plats i takt med utbyggnaden. Det
            är så man räknar, dvs. man räknar med de antal platser man bygger
            ut med per år. Man skiljer inte på vilken barnomsorgsform det
            rör sig om.
          </note>
          <note>
            Om man ökade möjligheterna att bygga ifatt kön genom att ge klartecken
            för Pysslingen och liknande, skulle även detta medföra en kostnadsökning
            om kommunerna av detta skäl utökade utbyggnadstakten. Men här
            är socialministern och jag inte riktigt överens. Jag inser att
            vi på denna punkt inte riktigt förstår varandra.
          </note>
          <note>
            Socialministern kan gärna ta sig ännu en titt på detta. Jag tror
            inte att de ekonomiska följderna blir så allvarliga som socialministern
            här vill göra gällande.
          </note>
          <note>
            Anf. 97 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Jag konstaterar samma sak. Roland
          </note>
          <note>
            Larsson och jag är inte riktigt överens om hur man skall se på
            dessa frågor. Vi i regeringen känner stark oro för att nu vältra
            över stora kostnader på kommunerna, i synnerhet några veckor innan
            en ny budget skall börja löpa. Under alla förhållanden vore det
            fel att i detta läge, då kommunerna många gånger har en pressad
            ekonomi och då vi från statens sida pressar kommunerna, lägga
            över en stor kostnad på kommunerna.
          </note>
          <note>
            Jag är helt övertygad om att det skulle bli en kostnad. Det är
            på den punkten som Roland
          </note>
          <note>
            Larsson och jag har litet olika bedömningar.
          </note>
          <note>
            Roland Larsson tror inte att kommunerna skulle drabbas av någon
            ökad kostnad, men jag är helt övertygad om att så skulle bli fallet.
          </note>
          <note type="speaker">
            Anf. 98 ROLAND LARSSON (c):
          </note>
          <note>
            Fru talman! Jo, kommunerna skulle naturligtvis drabbas i samma
            omfattning som staten. De skulle också drabbas i samma takt som
            trycket på statsbidragen uppstår.
          </note>
          <note>
            Jag skall inte fortsätta denna diskussion, utan jag vill avsluta
            denna lilla debattrunda med att än en gång tacka regeringen för
            att den ändå har slagit fast denna princip. Jag hoppas att den
            så snart som möjligt går att genomföra i praktiken, tillsammans
            med övriga angelägna och mycket bra åtgärder som man redan har
            beslutat om och avser att genomföra.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1991/92:112 om telefonkostnaderna för pensionärer
            m.fl.
          </note>
          <note>
            Anf. 99 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Fru talman! Bengt Hurtig har frågat mig om regeringen avser att
            kompensera bl.a. vissa låginkomstpensionärer och handikappade
            för de relativt sett kraftigt ökade kostnaderna för sociala kontakter
            per telefon.
          </note>
          <note>
            Frågan är ställd med anledning av att televerket höjer priset
            på vissa telefonsamtal.
          </note>
          <note>
            Televerket kommer att minska den geografiska telefonindelningen
            från nuvarande fem avståndszoner till tre avståndszoner. Det kommer
            därför att på många orter i landet bli billigare att ringa. Det
            dyraste rikssamtalet under lågtrafiktid som i dag kostar 66 öre
            per minut kommer med den nya telefonindelningen att kosta 51 öre
            per minut.
          </note>
          <note>
            Samtidigt tar televerket hänsyn till befolkningstalet när den
            nya zonindelningen skapas. Detta innebär att man minskar ytan
            på zonerna i
          </note>
          <note>
            Stockholmsområdet. Detta skapar en större rättvisa mellan befolkningstäta
            områden, som nu har mycket låga telefonkostnader på grund av sina
            korta avstånd, och mer glesa befolkningsområden, som nu på grund
            av sina långa avstånd har relativt sett dyrare telefonkostnader.
          </note>
          <note>
            Den samlade effekten på telefonkostnaderna för enskilda beror
            således på fördelningar mellan lokalsamtal, regionalsamtal och
            rikssamtal. Enligt televerket är fördelningen mellan lokalsamtal,
            regionalsamtal och fördelningen mellan lokalsamtal, regionalsamtal
            och rikssamtal för pensionärerna densamma som för befolkningen
            i genomsnitt. Televerket räknar inte med att utvecklingen av telefonkostnaderna
            i fortsättningen totalt sett ska överstiga utvecklingen av nettoprisindex.
          </note>
          <note>
            Som aviserats i regeringsförklaringen kommer regeringen att göra
            en bred kartläggning av pensionärernas levnadsvillkor för att
            få ett bra underlag till förbättringar för de sämst ställda pensionärerna.
            Någon särskild kompensation som motiveras av de ändrade teletaxorna
            är däremot inte aktuell.
          </note>
          <note type="speaker">
            Anf. 100 BENGT HURTIG (v):
          </note>
          <note>
            Herr talman! Jag får tacka för svaret, även om jag inte är helt
            nöjd. Det finns ju mycket statistik att dribbla med här, och det
            kan vara svårt att sätta sig in i den.
          </note>
          <note>
            Televerket har uppgivit att höjningarna för lokala samtal i genomsnitt
            kommer att bli ungefär 8 %, medan företagen får en sänkning på
            ungefär 2 %, eftersom man på företagen ringer betydligt fler rikssamtal
            än lokala samtal.
          </note>
          <note>
            Den tätare zonindelningen i Stockholm kommer att innebära kraftiga
            kostnadsökningar. Nu kostar det
          </note>
          <note>
            3 kr. per halvtimme att under högtrafik ringa till
          </note>
          <note>
            Ekerö eller Värmdö. Med den nya zonindelningen räknas samtal
            dit som rikssamtal, och då kan samtalen under högtrafik komma
            att kosta 33 kr.
          </note>
          <note>
            per halvtimme mot den nuvarande kostnaden på 3
          </note>
          <note>
            kr. per halvtimme. Om man ringer ett halvtimmessamtal i veckan
            under ett år betyder det en kostnadsökning på ca 1 500 kr.
          </note>
          <note>
            Det är klart att folk blir upprörda av en sådan förändring. Det
            är ju inte bara teletaxorna som drabbar pensionärerna. Också avregleringen
            av taxi -- om det nu anförs att man skall träffas i stället för
            att tala i telefon -- har lett till att kostanderna för taxiresor
            har ökat. Bostadspolitiken med ökad marknadsanpassning tenderar
            att leda till ökade hyreskostnader. Höjda egenavgifter inom sjukvården,
            landstingen och kommunerna bidrar också till ökade kostander just
            för pensionärer.
          </note>
          <note>
            Man måste väga in de ökade kostnaderna totalt, även de höjda
            teletaxorna, i de resonemang som regeringen avser att föra med
            pensionärsorganisationerna.
          </note>
          <note>
            Anf. 101 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Till att börja med kommer regeringen att ha överläggningar
            med pensionärsorganisationerna den 18 november. Då skall vi diskutera
            bl.a. teletaxorna.
          </note>
          <note>
            Kommunikationsministern, som normalt inte ingår i gruppen, är
            inbjuden att delta i just denna överläggning. Vi vet att frågan
            intresserar pensionärerna.
          </note>
          <note>
            Likväl måste jag konstatera att det naturligtvis förekommer individuella
            variationer. Det kommer att finnas vinnare och förlorare i samband
            med dessa taxeförändringar. Man kan inte generellt sett hävda
            att pensionärerna förlorar. Det är självklart att pensionärer
            också ringer långdistandssamtal.
          </note>
          <note>
            De har ofta anhöriga som har flyttat från orten och bor ganska
            långt bort. Dessa pensionärer kan framstå som vinnare i det här
            spelet.
          </note>
          <note>
            Alla de höjningar som Bengt Hurtig nämnde --
          </note>
          <note>
            höjning av taxor, bostadskostnader och annat --
          </note>
          <note>
            skall naturligtvis vägas in i kartläggningen av pensionärernas
            levnadsvillkor. Syftet är ju att vi så småningom skall komma tillbaka
            till riksdagen med förslag om hur vi kan åstadkomma förbättringar
            speciellt för de pensionärer som har den lägsta levnadsstandarden.
          </note>
          <note type="speaker">
            Anf. 102 BENGT HURTIG (v):
          </note>
          <note>
            Herr talman! Som norrlänning är jag naturligtvis tacksam om Sverige
            kunde bli litet rundare också när det gäller teletaxorna. Det
            kan möjligen bli så.
          </note>
          <note>
            När vi har drivit våra krav, har vi ju inte tänkt oss att pensionärer
            och låginkomsttagare i
          </note>
          <note>
            Stockholmsområdet skulle drabbas. Jag hoppas verkligen att regeringen
            nu kommer att lyssna på de pensionärsorganisationer som skall
            delta i överläggningen och att ni tar intryck av deras argumentation,
            så att det går att komma fram till en lösning också av den här
            situationen.
          </note>
          <note>
            Anf. 103 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Det är självklart att vi skall lyssna på pensionärsorganisationerna.
          </note>
          <note>
            Problemet när man skall genomföra förbättringar för norrlänningar
            -- t.ex. göra det billigare att ringa -- är ju att vi inte heller
            för det ändamålet kan plocka pengar från himlen. Pengarna måste
            tas någonstans ifrån. I och för sig går den omfördelning som man
            gör inom televerket och som grundar sig på de faktiska kostnaderna
            i rätt riktning. Man bör ha en allmän positiv inställning, inte
            minst för att detta bidrar till att göra Sverige rundare.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1991/92:111 om presstödet
          </note>
          <note>
            Anf. 104 Bostadsminister BIRGIT
          </note>
          <note type="speaker">
            FRIGGEBO (fp):
          </note>
          <note>
            Herr talman! Thage G Peterson har frågat om hela regeringen delar
            min uppfattning om presstödet.
          </note>
          <note>
            Frågan föranleds av en TT-intervju med mig nyligen.
          </note>
          <note>
            Frågan om presstödets omfattning under budgetåret 1992/93 bereds
            för närvarande inom regeringskansliet. Regeringens förslag kommer
            att redovisas i budgetpropositionen i januari 1992.
          </note>
          <note type="speaker">
            Anf. 105 THAGE G PETERSON (s):
          </note>
          <note>
            Herr talman! Jag tackar statsrådet för svaret. Nu vill Birgit
            Friggebo inte ge något svar på min mycket enkla fråga. Hon hänvisar
            till att regeringens förslag kommer att redovisas i bugetpropositionen
            i januari 1992. Men detta gällde ju redan när Birgit Friggebo
            gav den uppmärksammade TT-intervjun. Birgit Friggebo kände helt
            säkert till regeringen spelregler för en vecka sedan. Ändå gav
            hon sig ut på galejan och sade alldeles bestämt att presstödet
            skall minskas.
          </note>
          <note>
            Men här i kammaren vågar hon inte tala klarspråk.
          </note>
          <note>
            Förhoppningsvis gick hon för långt i denna TT-
          </note>
          <note>
            intervju och hade inte hela regeringen med sig. Jag har därför
            en fråga till Birgit Friggebo. Är det centerpartiet som har protesterat?
          </note>
          <note>
            Innan jag får svar på denna fråga vill jag i all välmening ge
            Birgit Friggebo två råd.
          </note>
          <note>
            Det första är att hon skall vara litet försiktigare med uttalanden
            i fortsättningen. Birgit Friggebo är faktiskt statsråd och medlem
            av regeringen och ansvarig för politiska sakområden. Därför måste
            svenska folket utgå från att när ett statsråd uttalar sig sker
            det i egenskap av medlem av regeringen.
          </note>
          <note>
            Det andra är att jag vill be Birgit Friggebo att tänka om. Dagspressen
            har stor betydelse för att hålla demokratin levande och frisk.
            Dagspressen har viktiga demokratiska uppgifter. Andra medier kan
            inte ersätta dagspressen när det gäller dess roll för samhällsdebatten.
            Och det är viktigt att människor får komma tals. Att försämra
            presstödet, Birgit
          </note>
          <note>
            Friggebo, ligger inte i myttrandefriheten och tryckfrihetens
            intressen.
          </note>
          <note type="speaker">
            Anf. 106 BIRGIT FRIGGEBO (fp):
          </note>
          <note>
            Herr talman! Thage G Peterson behöver inte undervisa mig i hur
            man uppträder som regeringsledamot. Jag har några års erfarenhet
            av det tidigare. Och jag är faktiskt inte alldeles säker på att
            denna TT-intervju är rätt återgiven. Däremot är det helt klart
            att jag har sagt att frågan om presstödet kommer upp till behandling
            under budgetberedningen. Däremot vet alla, och även
          </note>
          <note>
            Thage G Peterson, att svaret på sådana beredningar ges just när
            budgetförslaget läggs fram i januari månad.
          </note>
          <note>
            Sedan är det inte någon hemlighet som vi behöver stå här och
            hymla om att socialdemokrater och centerpartister i denna kammare
            under åratal har åstadkommit kraftiga ökningar av presstödet,
            framför allt när det var högkonjunktur också hos pressen. Man
            gick t.o.m. utöver den tidigare regeringens förslag i budgetarna.
            Moderaterna och vi i folkpartiet har däremot velat vara litet
            mer återhållsamma.
          </note>
          <note>
            Jag är också medveten om pressens ställning i dag under den rådande
            lågkonjunkturen och de ekonomiska bekymmer som vi över huvudet
            taget har i landet. Det är intressant att notera att det är ganska
            många tidningar som går med ganska stora förluster trots presstödet
            och som kommer att ha bekymmer och hotas av nedläggning även om
            vi skulle behålla presstödet i dess nuvarande omfattning. Men
            självklart skall vi ta hänsyn till den aktuella situationen för
            pressen när vi bestämmer presstödets omfattning för nästa budgetår.
          </note>
          <note type="speaker">
            Anf. 107 THAGE G PETERSON (s):
          </note>
          <note>
            Herr talman! Nu säger Birigt Friggebo att hon inte är helt säker
            på att TT-intevjun är helt rätt återgiven. Jag tycker möjligen
            att Birgit Friggebo borde ha påpekat detta i svaret till mig.
            Jag har själv många gånger upplevt att mina intervjuer inte har
            blivit rätt återgivna. Jag väntade faktiskt några dagar med att
            ställa min fråga för att se om Birgit
          </note>
          <note>
            Friggebo skulle komma ut med någon dementi i anslutning till
            TT-intervjun. Det har hon inte gjort, utan det är först här i
            kammaren som hon säger att
          </note>
          <note>
            TT-intervjun möjligen inte är helt korrekt.
          </note>
          <note>
            Vad jag har velat åstadkomma med min fråga är att för Birgit
            Friggebo och regeringen få tala om att presstödet inte är vilket
            statligt stöd som helst, utan presstödet är ett demokratiskt stöd
            för att hålla demokratin levande och frisk. Det är en viktig yttrandefrihetsfråga.
            Det är en demokratisk rättighet att få läsa olika uppfattningar
            i pressen.
          </note>
          <note>
            Det vore fel att slå till mot presstödet under en lågkonjunktur.
            Därför har jag bett Birgit Friggebo att tänka om och lägga alla
            planer på att försämra presstödet i papperskorgen.
          </note>
          <note type="speaker">
            Anf. 108 BIRGIT FRIGGEBO (fp):
          </note>
          <note>
            Herr talman! Tyvärr är det många poster i budgetarna som inte
            är vilka budgetposter som helst. De stödjer svaga människor, de
            stödjer kulturen, de stödjer yttrandefriheten och de stödjer våra
            ansträngningar för fattiga människor i andra länder. Det hindrar
            ändå inte att vi tyvärr måste se över olika poster i budgetarna.
            Detta är nödvändigt inte minst mot bakgrund av de ekonomiska strukturproblem
            som vi har i landet. Dessa problem har vi bl.a därför att den
            tidigare regeringen vägrade att ta itu med de kratfigt ökade utgifterna
            i budgetarna under de gångna åren.
          </note>
          <note type="speaker">
            Anf. 109 THAGE G PETERSON (s):
          </note>
          <note>
            Herr talaman! Jag vill gärna säga att jag är öppen för att göra
            förändringar av presstödets struktur, för att göra det effektivare.
            Men jag är inte beredd att medverka till att dra ned på presstödet
            så att yttrandefriheten skadas, så att pressens viktiga demokratiska
            funktion inte kan upprätthållas, detta framför allt i en situation
            då vi får en allt kraftigare koncentration av våra media. Det
            är mycket viktigt att vi genom samarbete i Sveriges riksdag kan
            klara de fina och viktiga samhällsprinciper som finns bakom presstödet.
            Det var därför jag var så förvånad över att Birgit
          </note>
          <note>
            Friggebo kunde gå ut och med bestämdhet säga att presstödet skulle
            minskas. Det har också på den borgerliga sidan här i riksdagen
            blivit protester mot dessa planer.
          </note>
          <note>
            Jag vågar ändå dra den slutsatsen av Birgit
          </note>
          <note>
            Friggebos inlägg här att det inte skall utarbetas förslag som
            kommer att skada pressen, utan Birgit
          </note>
          <note>
            Friggebo har under den här veckan förhoppningsvis tänkt om.
          </note>
          <note type="speaker">
            Anf. 110 BIRGIT FRIGGEBO (fp):
          </note>
          <note>
            Herr talman! Bara en liten kommentar. Vi upplever inte ökade
            koncentrationstendenser när det gäller medierna. Tvärtom befinner
            vi oss i en explosionsartad utveckling, där vi får allt fler medier
            och kanaler som kan upprätthålla yttrandefriheten.
          </note>
          <note type="speaker">
            Anf. 111 THAGE G PETERSON (s):
          </note>
          <note>
            Herr talman! Jag vill bara till sist säga att andra medier inte
            kan ersätta dagspressen i dess roll i samhällsdebatten. Men den
            debatten tycker jag att vi kan föra här i kammaren när vi slutligen
            skall diskutera presstödet. Jag ber att återigen få tacka för
            svaret och upprepar mitt råd till Birgit Friggebo.
          </note>
          <note>
            De planer hon sade sig ha vid tidpunkten för intervjun, att kraftigt
            försämra presstödet, är en vecka senare inte aktuella. Skulle
            en liten del vara aktuell, så lägg de planerna i papperskorgen
            och servera ett förslag som innebär att pressen kommer att gå
            stärkt ur den här diskussionen.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1991/92:115 om fördelningen av flyktingärenden
            mellan rättshjälpsbiträden
          </note>
          <note type="speaker">
            Anf. 112 BIRGIT FRIGGEBO (fp):
          </note>
          <note>
            Herr talman! Sten Söderberg har frågat mig huruvida regeringen
            kommer att verka för större rättvisa vid fördelningen av asylärenden
            mellan rättshjälpsbiträden.
          </note>
          <note>
            Det är här inte fråga om att skapa rättvisa för advokater. Det
            gäller att tillgodose asylsökandens intresse. Den jurist de föreslår
            skall förordnas som rättshjälpsbiträde om inte skäl talar emot
            detta.
          </note>
          <note>
            I övrigt är det fel att säga att antalet uppdrag i utlänningsärenden
            är koncentrerat till en viss krets av jurister. Biträden utanför
            storstäderna förordnas i större utsträckning nu än tidigare. Detta
            hänger samman med invandrarverkets decentralisering och den nya
            förläggningsorganisationen.
          </note>
          <note>
            Geografiska aspekter beaktas i allt fler fall än tidigare.
          </note>
          <note>
            Carlsund, som är en utredningssluss, placerar de asylsökande
            som inte är föremål för omdelbar verkställighet på förläggningar
            i Norrland. Detta innebär att de jurister som förordnas i dessa
            ärenden normalt också kommer från denna region.
          </note>
          <note>
            Invandrarverket har dessutom den ambitionen att sprida uppdragen
            till ett större antal jurister som anmält önskemål om att förordnas.
            Jag kan nu inte se något skäl till att vidta några särskilda åtgärder
            med anledning av Sten Söderbergs fråga.
          </note>
          <note type="speaker">
            Anf. 113 STEN SÖDERBERG (nyd):
          </note>
          <note>
            Herr talman! Jag tackar statsrådet för svaret på frågan.
          </note>
          <note>
            Förra gången jag fick ett svar på en fråga från statsrådet rodnade
            jag och satte mig efter att ha tackat för svaret. Det berodde
            på att svaret slog fel på många tusen personer. Det rätta svaret
            kommer att redovisas för kammaren om någon vecka.
          </note>
          <note>
            Denna fråga är tillkommen av omtanke om invandrarna och omtanke
            om rättssäkerheten. Jag vet att Birgit Friggebo personligen har
            en hög ambition på området. Jag har inga tvivel i den riktningen.
          </note>
          <note>
            Jag har gjort noggranna kontroller med anledning av denna fråga.
            Vissa ombud får många ärenden.
          </note>
          <note>
            Skall man tro på det som sades i en Eko-sändning nyligen, finns
            det ett ombud som har fått 400
          </note>
          <note>
            ärenden under innevarande år. Det skulle betyda att han har arbetat
            dag och natt under första halvåret 1991. Vilken rättssäkerhet
            innebär det för en asylsökande?
          </note>
          <note>
            Jag vill att regeringen trycker på invandrarverket i dessa frågor.
            Jag har också en praktisk erfarenhet från polisarbetet, och jag
            har sett vad som försiggår.
          </note>
          <note>
            Anf. 114 Bostadsminister BIRGIT
          </note>
          <note type="speaker">
            FRIGGEBO (fp):
          </note>
          <note>
            Herr talman! Ja, det kan tyckas att det är fråga om många --
            om det nu är rätt. Jag har inte låtit undersöka denna advokat
            som omtalades i
          </note>
          <note>
            Ekosändningen. Men man skall ha klart för sig att många advokater
            har juristbyråer med medarbetare som hjälper dem i arbetet.
          </note>
          <note>
            Som Sten Söderberg själv nämner i sin fråga, är det en uppgift
            för Advokatsamfundet att kontrollera om det är så att frågorna
            om rättssäkerhet ställs åt sidan. Jag har kunnat notera att fler
            ärenden hanteras utanför Stockholm. Biträdena rekryteras ofta
            från de platser där förläggningarna finns.
          </note>
          <note>
            Carlslund är en utredningssluss. Där förordnas inte några advokater.
            De kommer senare in i bilden.
          </note>
          <note>
            Låt mig kommentera en annan fråga som Sten
          </note>
          <note>
            Söderberg inledde sitt anförande med. Det gäller ett svar jag
            har tidigare givit i kammaren. Det svar som jag har givit är riktigt.
            Men det är möjligt att
          </note>
          <note>
            Sten Söderberg hade tänkt sig att ställa en annan fråga som han
            ville ha svar på vid det tillfället.
          </note>
          <note type="speaker">
            Anf. 115 STEN SÖDERBERG (nyd):
          </note>
          <note>
            Herr talman! Jag hoppas att statsrådet verkar för att invandrarverket
            redovisar mer noggrant hur förordnandet av biträden sker. Jag
            har gjort noggranna undersökningar av hur advokater i
          </note>
          <note>
            Stockholm biträder invandrare som sitter på förläggningar i Norrland
            och tvärtom. Dessutom har jag i mitt praktiska arbete sett hur
            invandrarna och deras ombud har svårt att komma i kontakt med
            varandra på grund av avstånden. Det är ett dåligt fungerande invandrarverk.
            Jag tycker att vi har en bra fungerande minister men ett dåligt
            fungerande verk.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.44 på förslag av förste vice talmannen
            att ajournera frågestunden till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            Meddelande om muntliga frågor till statsråd den
          </note>
          <note>
            14 november
          </note>
          <note type="speaker">
            Anf. 116 FÖRSTE VICE TALMANNEN:
          </note>
          <note>
            Vid frågestunden torsdagen den 14 november kl.
          </note>
          <note>
            14.30 kommer följande statsråd att närvara:
          </note>
          <note>
            Statsminister Carl Bildt (m), arbetsmarknadsminister Börje Hörnlund
            (c), finansminister Anne Wibble (fp), kommunikationsminister Mats
            Odell (kds) och statsrådet Bo Lundgren (m).
          </note>
          <note>
            Statsministern besvarar övergripande och allmänpolitiska frågor.
            Frågorna till övriga statsråd förutsätts beröra deras ansvarsområden
            inom regeringen.
          </note>
          <note>
            17 § Svar på fråga 1991/92:65 om svenska utbildningar och EG
          </note>
          <note>
            Anf. 117 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Får jag först be kammaren om ursäkt för att mitt
            svar har dröjt en vecka för länge.
          </note>
          <note>
            Lars Sundin har frågat mig vilka svenska utbildningar som behöver
            kompletteras för att bli godkända i EG fr.o.m. den 1 januari 1992.
          </note>
          <note>
            I slutet av oktober slöt Sverige som medlem av
          </note>
          <note>
            EFTA avtal med EG, det s.k. EES-avtalet, som utrikeshandelsminister
            Dinkelspiel redogjorde för här i kammaren den 25 oktober. Detta
            innebär, att fr.o.m. den 1 januari 1993 kommer EG- och EFTA-
          </note>
          <note>
            länderna tillsammans att utgöra en gemensam arbetsmarknad. Därmed
            kommer också det regelverk som reglerar samarbetet inom EG också
            att vara tillämpligt hos oss i Sverige.
          </note>
          <note>
            En del av detta regelverk behandlar ömsesidigt erkännande av
            utbildnings- och examensbevis.
          </note>
          <note>
            Syftet med dessa regler är att underlätta arbetskraftens rörlighet
            och utövandet av etableringsrätten och friheten att tillfälligt
            tillhandahålla tjänster.
          </note>
          <note>
            Det gäller ett antal direktiv som rör rätten att utöva vissa
            yrken inom hälso- och sjukvården, nämligen läkare, sjuksköterskor,
            tandläkare, veterinärer, barnmorskor och apotekare samt arkitekter.
            För dessa direktiv gäller vissa minimikrav på utbildningen som
            leder fram till examensbeviset.
          </note>
          <note>
            De motsvarande svenska utbildningarna uppfyller dessa minimikrav
            i samtliga fall utom för sjuksköterskor och barnmorskor, där de
            svenska utbildningarna bedöms som för korta. EG-
          </note>
          <note>
            direktiven kräver en treårig utbildning till sjuksköterska och
            ytterligare ett och ett halvt år till barnmorska jämte viss yrkespraktik.
            Därför återkommer regeringen i budgetpropositionen med förslag
            i denna fråga. De sjuksköterskor som har genomgått den nuvarande
            kortare utbildningen kommer ändå att bli erkända om de kan förete
            bevis om att de utövat yrket i minst tre år inom den senaste femårsperioden.
            Någon komplettering behövs då inte.
          </note>
          <note>
            När det gäller apotekare innebär direktivet att även viss praktik
            skall ingå i utbildningsbeviset.
          </note>
          <note>
            Eftersom den svenska utbildningen inte omfattar praktik återkommer
            jag i budgetpropositionen med förslag också i denna fråga.
          </note>
          <note>
            Vidare omfattar EES-avtalet ett direktiv avseende alla högskoleutbildningar
            längre än tre år. Syftet med detta direktiv är att ett examensbevis
            som i hemlandet ger tillträde till ett reglerat yrke också ger
            tillträde till yrket i de övriga EES-länderna.
          </note>
          <note>
            Detta gäller även yrken som är reglerade i ett land men inte
            i ett annat. Detta direktiv är generellt till sin natur, och det
            krävs alltså inte att utbildningarna skall anpassas till någon
            gemensam norm. Om utbildningarnas innehåll skiljer sig åt alltför
            mycket eller är av olika längd kan mottagarlandet ställa vissa
            krav på kompletteringar.
          </note>
          <note>
            När det gäller verksamhet inom yrken som är reglerade och som
            bygger på högskoleutbildningar kortare än tre år eller på gymnasiala
            yrkesutbildningar finns inget direktiv. Varje land kan alltså
            fortfarande ställa upp nationella regler för tillträde till sådana
            yrken. Det pågår inom EG
          </note>
          <note>
            ett intensivt arbete för att nå en överenskommelse också för
            dessa yrken. Så snart det arbetet är slutfört utgår jag ifrån
            att dessa yrken också kommer att omfattas av den utvidgade arbetsmarknaden.
          </note>
          <note type="speaker">
            Anf. 118 LARS SUNDIN (fp):
          </note>
          <note>
            Herr talman! Jag tackar utbildningsministern för svaret på min
            fråga.
          </note>
          <note>
            Det känns naturligtvis litet genant att våra sjuksköterskor och
            barnmorskor inte har fått en utbildning som håller måttet ute
            i Europa. Det är därför bra att regeringen avser att rätta till
            detta förhållande, där det har brustit och det redan i januari
            då budgetpropositionen läggs fram.
          </note>
          <note>
            I EG fanns det tidigare planer på att harmonisera läroplaner
            och examina för att göra dem likvärdiga och utbyttbara, men man
            övergav den tanken, därför att de kulturella olikheterna var för
            stora.
          </note>
          <note>
            Man litar nu på varandra, man respekterar och man accepterar,
            men med den brasklapp som utbildningsministern själv nämner, dvs.
            att ett mottagarland kan ställa vissa krav om det är alltför stora
            skillnader i fråga om utbildningens längd och innehåll.
          </note>
          <note>
            Det är just den frågan som jag är ute efter att få svar på: Hur
            bedömer utbildningsministern risken för att våra övriga examina,
            utom för sjuksköterskor, barnmorskor och apotekare, behöver kompletteras
            för att accepteras av EG? Förbereds det någon sådan översyn i
            departementet för att eventuellt komplettera våra examina?
          </note>
          <note>
            Anf. 119 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Som Lars Sundin säger, kommer kraven på Sverige
            att öka dramatiskt, om än inte lika preciserat som i fråga om
            de utbildningar vi just har diskuterat, när vi tar steget in i
            den Europeiska gemenskapen.
          </note>
          <note>
            Jag har sagt det tidigare och säger det gärna igen, att det är
            få som riktigt kan göra sig en föreställning om vad det Europeiska
            samarbetet kommer att innebära, vilka oanade möjligheter det bär
            i sitt sköte, men också vilka krav det kommer att ställa på Sverige.
            Erasmus-arbetet är en nästan brutal påminnelse om den utbytbarhet
            som gäller i vårt europeiska samarbete. Om vi inte är attraktiva
            kommer våra studenter inte heller att få möjlighet att förkovra
            sig ute i Europa.
          </note>
          <note>
            Det nya Europasamarbetet öppnar alltså betydande möjligheter
            för Sverige till ett ökat forsknings- och utbildningsutbyte. Det
            är viktigt att dessa möjligheter utnyttjas väl, för att Sveriges
            långsiktiga konkurrenskraft skall kunna stärkas.
          </note>
          <note>
            Som svar på Lars Sundins andra fråga vill jag gärna upplysa om
            att vi inom utbildningsdepartementet planerar bildandet av ett
            råd för främjandet av ett vidgat europeiskt samarbete. I detta
            råd skulle erfarenheter från den aktiva forskningen och utbildningen
            kunna spela en pådrivande roll för ett fördjupat utbildnings-
            och forskningssamarbete med Europa. Min övertygelse är nämligen
            att vi, om Sverige skall kunna bli delaktigt på riktigt, måste
            ligga på framkanten och inte bara tvingas med i det som andra
            gör.
          </note>
          <note type="speaker">
            Anf. 120 LARS SUNDIN (fp):
          </note>
          <note>
            Herr talman! Jag kan instämma i allt vad utbildningsministern
            säger. EG ger möjligheter, men kommer också att ställa krav på
            oss.
          </note>
          <note>
            I det sammanhanget vill jag fråga utbildningsministern: Bör man
            då inte tänka på att låta Sverige få någon sorts mastersexamen?
            Våra högskoleutbildningar omfattar i regel tre år, och i
          </note>
          <note>
            Europa är det vanligt med fem år. En mastersutbildning på 160
            poäng under fyra år skulle onekligen passa bra i detta sammanhang.
          </note>
          <note>
            Anf. 121 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Ett förslag av den innebörd som Lars
          </note>
          <note>
            Sundin frågar om har just överlämnats till utbildningsdepartementet
            från universitets- och högskoleämbetet efter en mycket nogsam
            beredning ute bland högskolornas eget folk. Vi bereder detta i
            samband med ett arbete som jag har valt att betitla Det fria universitetet
            och inom vars ram examensbehörighet och examenstitlar spelar en
            avgörande roll. Jag har som min utgångspunkt för bedömningen av
            mastersexamen inom ramen för detta arbete sagt, att om det kan
            försvara sig på kvalitativa grunder -- och jag tror att det kan
            det --
          </note>
          <note>
            inom ramen för ett nytt högskolesystem får den marginella merkostnad
            som möjligen är förknippad med detta inte stå hindrande i vägen.
            Det får helt enkelt maka på sig för att få plats åt denna europeiska
            samordning.
          </note>
          <note type="speaker">
            Anf. 122 LARS SUNDIN (fp):
          </note>
          <note>
            Herr talman! Speciellt för detta sista ber jag att få tacka utbildningsministern.
            Det har i debatten framskymtat här och var att utbildningsministern
            inte var så intresserad av mastersexamen och att han kanske hellre
            såg kvantitet på högskoleutbildningen än kvalitet.
          </note>
          <note>
            Anf. 123 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag har förstått att det kan ha varit så, och jag
            vill uttryckligen dementera att detta skulle ha någon grund i
            min egen person.
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1991/92:108 om handikappades möjligheter att
            genomföra högskoleprovet
          </note>
          <note>
            Anf. 124 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Marianne Jönsson har frågat mig om vilka initiativ
            jag tänker ta för att ge människor med handikapp fullgoda möjligheter
            att genomföra högskoleprovet.
          </note>
          <note>
            Fr.o.m. höstterminen 91 är högskoleprovet ett viktigt instrument
            för urval av studerande till utbildningar i högskolan. Universitets-
            och högskoleämbetet (UHÄ) beslutar om provets utformning och de
            närmare reglerna för provgenomförandet. Det praktiska genomförandet
            av prövningarna sköts av universitet och högskolor, som anordnar
            prov på ett antal orter vid två provtillfällen per år.
          </note>
          <note>
            Många personer genomför provet, däribland ett antal handikappade.
            Det är angeläget att så långt som möjligt underlätta för dessa
            personer att genomföra provet och redan i dag vidtas åtgärder.
          </note>
          <note>
            För rörelsehindrade anordnas provet i särskilda lokaler och för
            synskadade förstoras provet upp.
          </note>
          <note>
            Inom UHÄ pågår ett arbete med att ytterligare underlätta provgenomförandet
            för handikappade, bl.a. undersöker UHÄ möjligheterna att utforma
            provet i punktskrift och som talbok. De tekniska problemen går
            att lösa men man behöver diskutera och analysera åtskilliga frågor
            som provtider, handikappdefinitioner etc. För vissa handikappade
            kan det bli fråga om att utforma ett särskilt prov.
          </note>
          <note>
            Erfarenheter kommer under hösten bl.a. att hämtas från USA som
            har mångårig vana av provverksamhet för handikappade.
          </note>
          <note>
            Mot bakgrund av det arbete som pågår inom UHÄ
          </note>
          <note>
            tänker jag inte nu ta några initiativ i frågan.
          </note>
          <note type="speaker">
            Anf. 125 MARIANNE JÖNSSON (c):
          </note>
          <note>
            Herr talman! Tack för svaret, utbildningsministern. Jag tycker
            att svaret andas kraftfullhet. Saker och ting är på gång. Jag
            skulle vara relativt nöjd om jag inte hade talat med vissa handikapporganisationer,
            bl.a. de unga synskadade. De är mycket bekymrade. De har nämligen
            haft kontakt med universitets- och högskoleämbetet, och de tycker
            att det inte händer någonting.
          </note>
          <note>
            Högskoleprovet har kommit att bli så viktigt, eftersom det vid
            sidan om gymnasiebetyget är ett så viktigt urvalsinstrument. Man
            får inte utestänga den här gruppen av handikappade på grund av
            praktiska hinder. Det kan finnas problem. Redan år 1988 var unga
            synskadade i kontakt med skolbyrån på universitets- och högskoleämbetet.
          </note>
          <note>
            Då fanns det praktiska svårigheter att genomföra det här. Nu
            har så mycket hänt, och som utbildningsministern påpekade finns
            erfarenheter att hämta från t.ex. USA. Det skall vi ta lärdom
            av.
          </note>
          <note>
            Jag tycker att det brådskar. Många högskoleprov har anordnats
            sedan de handikappade hade kontakt med högskoleämbetet. Jag tycker
            inte att de handikappade skall behöva vänta så mycket längre till.
            De är en viktig resurs och behöver ha tillgång till högre studier.
            Utbildningsministern säger att han nu inte tänker ta några initiativ
            i frågan. Jag vill betona ordet ''nu'' och fråga om utbildningsministern
            är beredd att skynda på om det inte händer något ganska snart.
            Jag förstår att sådant här också kan vara ganska kostsamt.
          </note>
          <note>
            Anf. 126 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag kan försäkra Marianne Jönsson om att om det
            jag nu har redovisat inte händer kommer initiativ att tas för
            att handikappade skall ha samma möjligheter som alla andra att
            genomgå högskoleprovet. Det kan möjligen finnas skäl att påminna
            om vad som har inträffat efter det att högskoleprovet introducerades.
            Högskoleprovets vikt, betydelse och volym har blivit något helt
            annat än vad riksdagen en gång förutsatte. En oändligt mycket
            större grupp av studerande går i dag igenom högskoleprovet. Detta
            får till konsekvens att ett antal bekrymmer, svårigheter och praktiska
            överväganden har dykt upp som annars inte skulle ha blivit aktuella.
            Jag utgår ifrån att det är denna typ av aspekter som har medfört
            att åtgärderna har dröjt onödigt länge.
          </note>
          <note type="speaker">
            Anf. 127 MARIANNE JÖNSSON (c):
          </note>
          <note>
            Herr talman! Jag känner till svårigheterna. De praktiska bekymren
            får inte lägga hinder i vägen.
          </note>
          <note>
            Jag förväntar mig nu att man har detta under bevakning från utbildningsdepartementet
            och att
          </note>
          <note>
            UHÄ skall göra det bästa för att göra det möjligt för handikappade
            att få tillgång till högre studier.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1991/92:121 om den kontinuerliga utbildningen
            i högskolan
          </note>
          <note>
            Anf. 128 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Ingela Mårtensson har frågat mig om jag har för
            avsikt att ändra direktiven för utredningen om den konstnärliga
            utbildningen i högskolan.
          </note>
          <note>
            Svaret på Ingela Mårtenssons fråga är nej. Jag anser att direktiven
            är bra och ser ingen anledning att ändra på dem.
          </note>
          <note type="speaker">
            Anf. 129 INGELA MÅRTENSSON (fp):
          </note>
          <note>
            Herr talman! Jag vill börja med att påpeka att min fråga har
            fått fel rubrik i föredragningslistan. Min fråga gäller den konstnärliga
            utbildningen och inte den kontinuerliga. Det ser litet konstigt
            ut.
          </note>
          <note>
            Jag ber att få tacka statsrådet för svaret. Per Unckel tycker
            nu att direktiven är bra. I min fråga tog jag upp både direktiven
            och förutsättningarna. Jag fick inget svar när det gäller förutsättningarna.
          </note>
          <note>
            Jag tycker att utredningen har mycket omfattande direktiv. Man
            skall se på hur utbildningen bedrivs, hur resurserna utnyttjas,
            utbildningens mål och inriktning skall analyseras och man skall
            titta på rekryteringen till utbildningen. Så småningom skall man
            komma fram till en utvecklingsplan som skall kunna ligga till
            grund för beslut om vilka utbildningslinjer som skall finnas liksom
            utbildningslinjernas mål, inriktning, studietid samt utbildningens
            dimensionering och lokalisering.
          </note>
          <note>
            Man skall således göra en mycket omfattande översyn, och enmansutredarna
            har fått ett mycket omfattande uppdrag.
          </note>
          <note>
            Jag är mycket konfunderad över att en person skall åstadkomma
            allt detta, särskilt med tanke på att utredaren har arbetat vid
            en av de utbildningsinstitutioner som berörs och inte har fått
            stödet att kunna få ett omförordnande vid institutionen. Jag tycker
            att uppdraget borde ges till en större grupp. Det är mycket viktigt
            att vi får en utbildning när det gäller de konstnärliga ämnena.
          </note>
          <note type="speaker">
            Anf. 130 FÖRSTE VICE TALMANNEN:
          </note>
          <note>
            Jag beklagar att frågan har fått en felaktig benämning i föredragningslistan.
            Det kommer att justeras till protokollet.
          </note>
          <note>
            Anf. 131 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Oaktat rubriceringen på kammarens föredragningslista
            har jag svarat på rätt fråga.
          </note>
          <note>
            Jag förstår att Ingela Mårtensson och andra i kulturlivet kan
            ha synpunkter på ett och annat av det som har hörts ifrån denna
            och kanske även andra utredningar på detta område. Jag har haft
            att ta ställning till om en utredningen som har arbetat under
            ett år och har tre månader kvar, skall ges nya direktiv, avbrytas
            eller t.o.m. förses med flera personer. Jag har dragit slutsatsen
            att det enklaste och för kulturlivet mest gangliga är att utredningen
            slutför sitt arbete. Sedan får vi alla i den form som utredningar
            normalt möter pröva dess resultat och komma fram till de slutsatser
            som kan forma en majoritet i denna riksdag. Jag försäkrar att
            i denna mening finns det ingen utredning som är öppnare än den
            som vi just nu diskuterar.
          </note>
          <note type="speaker">
            Anf. 132 INGELA MÅRTENSSON (fp):
          </note>
          <note>
            Herr talman! Nej, jag kan förstå att man i det här läget inte
            lägger ned en utredning som har hållit på så pass länge och har
            så pass kort tid kvar. Jag är dock oroad för att den här utredningen
            skall ligga till grund för alla de beslut som tas upp i direktiven.
          </note>
          <note>
            I så fall är det mycket viktigt vad som står i utredningen. Med
            tanke på uppdraget borde det ha getts till en större grupp personer,
            och det borde ha skötts på ett annat sätt. Det kanske inte går
            att göra så mycket åt det nu. Man måste dock se till detta när
            det gäller hur man skall använda sig av utredningen i framtiden
            och vilken grund den skall få.
          </note>
          <note>
            Anf. 133 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag delar Ingela Mårtenssons uppfattning om vad
            man skulle ha gjort om man hade regerat för ett år sedan. Då hade
            jag nog också tillsatt en utredning som hade innehållit flera
            personer som därmed hade fått möjlighet att berika utredningsarbetet
            mer än vad som är möjligt i en enmansutredning.
          </note>
          <note>
            Oavsett vilka slutsatser utredningen kommer fram till är det
            min avsikt att se till att kulturlivet i dess helhet och andra
            berörda organ i samhället får möjlighet att fritt diskutera dess
            slutsatser. På basis av den diskussionen skall regeringen sedan
            lägga fram sina förslag.
          </note>
          <note type="speaker">
            Anf. 134 INGELA MÅRTENSSON (fp):
          </note>
          <note>
            Herr talman! Jag tackar så mycket för det beskedet. Det tror
            jag kommer att lugna en del som har varit oroliga för hur man
            skall använda utredningsresultatet. Jag hoppas att vi kommer att
            få en bra utbildning när det gäller konstnärliga yrken och det
            konstnärliga utövandet i framtiden.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1991/92:102 om gymnasiereformen
          </note>
          <note type="speaker">
            Anf. 135 Statsrådet BEATRICE ASK (m):
          </note>
          <note>
            Herr talman! Lena Hjelm-Wallén frågar om jag är beredd att ge
            besked om att det utvecklingsarbete som nu pågår i landets gymnasieskolor
            med anledning av gymnasiereformen inte kommer att kullkastas genom
            nya regeringsbeslut.
          </note>
          <note>
            Som svar på den ställda frågan vill jag först hänvisa till regeringsförklaringen,
            där regeringen gav till känna sin avsikt att förstärka kvaliteten
            i gymnasieskolan, bl.a. genom att förstärka språkens ställning.
            I regeringsförklaringen står också att förlängningen av de yrkesinriktade
            linjerna i gymnasieskolan ligger fast. Utifrån detta kommer jag
            att ge nya direktiv till läroplanskommittén.
          </note>
          <note>
            Självklart kommer detta att innebära att gymnasieskolan delvis
            kommer att få ett nytt innehåll.
          </note>
          <note>
            Jag vill också slå fast att jag är positivt inställd till det
            utvecklingsarbete som bedrivs i gymnasieskolorna och jag följer
            det med stort intresse.
          </note>
          <note>
            En förutsättning för att förberedelsearbetet i skolorna skall
            lyckas inför genomförandet av en ny gymnasieskola redan läsåret
            1992/93 är emellertid att utbildningsplaner och kursplaner finns
            färdiga att användas ute på skolorna i god tid före skolstarten.
            Skolverket har emellertid pekat på de svårigheter som finns att
            på kort tid ta fram definitivt fastställda utbildnings- och kursplaner.
          </note>
          <note>
            Jag är dock medveten om att kommunerna har stort behov att snabbt
            få besked om vilka förutsättningar som gäller för läsåret 1992/93
            och jag verkar därför för att besked i denna fråga kommer att
            lämnas så fort som möjligt till kommunerna.
          </note>
          <note type="speaker">
            Anf. 136 LENA HJELM-WALLÉN (s):
          </note>
          <note>
            Herr talman! Jag tackar för svaret på min fråga. Jag betraktar
            skolministerns svar som ett positivt besked till gymnasieskolorna
            om att utvecklingsarbetet i huvudsak kommer att få fortsätta ungefär
            som planerat.
          </note>
          <note>
            Det pågår just nu ett omfattande utvecklingsarbete i landets
            gymnasieskolor i enlighet med gymnasiereformen. Det skiljer naturligtvis
            mellan skolorna, men jag tror att man kan säga att det är ett
            sjudande utvecklingsarbete. Skolledningar och lärare är engagerade
            för att ge konkret innehåll åt denna reform.
          </note>
          <note>
            På en del håll planerar man att starta utbildningsprogram redan
            till hösten, och då måste det hela vara klart redan till våren.
            Det är alltså uppenbarligen bråttom. Detta har jag fått klart
            för mig vid besök i gymnasieskolor och vid andra kontakter med
            gymnasieskolor.
          </note>
          <note>
            En regering måste naturligtvis ha en viss handlingsfrihet, även
            sedan man accepterat förutsättningarna för ett lokalt utvecklingsarbete.
          </note>
          <note>
            Jag menar dock att det är viktigt att man tar till vara det positiva
            engagemang som finns ute i skolorna.
          </note>
          <note>
            Därför är det viktigt att den osäkerhet som grundar sig på moderaternas
            och folkpartiets tidigare åsikter om gymnasiereformen skingras.
            Med det svar som skolministern nu har givit anser jag att den
            oron borde vara skingrad. Jag hoppas att svaret skall vara en
            sporre i utvecklingsarbetet.
          </note>
          <note type="speaker">
            Anf. 137 Statsrådet BEATRICE ASK (m):
          </note>
          <note>
            Herr talman! Jag är bekymrad att informationen kommit så sent
            som den gjort. Men jag är också bekymrad över att skolverket har
            aviserat problem med att ta fram en del av de förutsättningar
            som kommunerna måste ha. Man har haft ganska ont om tid under
            skolverkets uppbyggnadsskede, men jag har bett att få information
            om detta. Egentligen önskar jag att jag hade kunnat ge ett besked
            redan i går.
          </note>
          <note>
            Moderaternas tidigare kritik kvarstår naturligtvis delvis. Det
            är emellertid så att den nuvarande regeringens politik bygger
            på en mycket stor tilltro till det engagemang som finns och till
            det utvecklingsarbete som pågår. Vi har en mycket stor öppenhet
            för variationer och annat. Vi har också i regeringsförklaringen
            slagit fast vilka ramar det är som gäller.
          </note>
          <note>
            Det viktigaste för regeringen just nu är att försäkra sig om
            att det den skall svara för, dvs. att det kommer fram kursplaner
            och annat, verkligen blir gjort. Oavsett hur förändringarna skall
            genomföras, måste de grundas på kvalitet. Jag känner en viss otrygghet
            så länge skolverket inte har presterat vad man skulle. Jag tror
            att den 1
          </note>
          <note>
            december satts upp som sista datum. Jag hoppas att man hinner
            slutföra arbetet till dess, och jag har också krävt besked av
            skolverket.
          </note>
          <note type="speaker">
            Anf. 138 LENA HJELM-WALLÉN (s):
          </note>
          <note>
            Herr talman! Det är självklart att dessa grundläggande dokument
            måste finnas. De kommer nu ganska sent -- tidsplanen för alla
            inblandade är ganska knapp. Vi hoppas emellertid att dessa dokument
            kommer så att skolledare, lärare och elever får se vad det är
            och hur det kan fungera. Om så inte blir fallet, får regeringen
            hantera den saken.
          </note>
          <note>
            Vad jag emellertid ville förvissa mig om är att regeringen inte
            har några planer som skulle kunna kullkasta det förändringsarbete
            som är på gång.
          </note>
          <note>
            Detta är någonting som Beatrice Ask direkt har i sin hand. Jag
            hoppas jag tolkat Beatrice Asks besked korrekt, nämligen att projektet
            kommer att fortsätta.
          </note>
          <note type="speaker">
            Anf. 139 Statsrådet BEATRICE ASK (m):
          </note>
          <note>
            Herr talman! Jag har gett det svar som jag kan med utgångspunkt
            i vad jag vet i dag. Man vet ju aldrig hur morgondagen ser ut.
            Min grundinställning är emellertid att vi skall arbeta i enlighet
            med de fattade besluten, och vi skall nu fylla dessa med innehåll,
            bl.a. med vad som sägs i regeringsdeklarationen.
          </note>
          <note>
            Jag tror i alla fall att detta är ett positivt besked till kommunerna.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1991/92:105 om demokratins värden i skolundervisningen
          </note>
          <note type="speaker">
            Anf. 140 Statsrådet BEATRICE ASK (m):
          </note>
          <note>
            Herr talman! Åke Carnerö har frågat mig om regeringen tänker
            vidta några åtgärder inom skolan mot de rasistiska tendenser som
            han ser avspeglade i framgångar för vissa extrema högerpartier
            i skolvalen.
          </note>
          <note>
            Åke Carnerö har själv hänvisat till hur läroplanen hävdar vår
            demokratis väsentliga värden. Jag har redan tidigare i höst i
            den allmänpolitiska debatten markerat att regeringsförklaringens
            ord om människolivets okränkbarhet och den personliga integriteten
            inte bara får bli honnörsord. De är viktiga principer att slå
            fast.
          </note>
          <note>
            Och där dessa principer skall slås fast än tydligare är i det
            kommande läroplansarbetet. Om läroplanen görs till ett mer handfast
            dokument än i dag, kan den ge bra stöd och ledning för dem som
            arbetar i skolans vardag också i den fråga vi nu talar om. Grunden
            till en sådan läroplan vill jag lägga med de nya direktiv för
            läroplansarbetet som jag räknar med att ge inom kort.
          </note>
          <note>
            Det Åke Carnerö efterlyser är sådant som skolan skall göra redan
            i dag. Jag skall verka för att de nya läroplanerna inte blir mindre
            tydliga i denna sak.
          </note>
          <note>
            Jag vill också tillägga att man på civildepartementet avser att
            låta undersöka ungdomars inställning till bl.a. just rasism. Det
            kommer att ge en mer korrekt och rättvisande bild av våra ungdomars
            åsikter än de delvis helt felaktiga uppgifter som cirkulerat i
            pressen om hur de röstade i skolvalen.
          </note>
          <note type="speaker">
            Anf. 141 ÅKE CARNERÖ (kds):
          </note>
          <note>
            Herr talman! Jag ber att få tacka för svaret.
          </note>
          <note>
            Jag formulerade den här frågan i förra veckan efter att ha tagit
            del av en del inslag i Aktuellt. Där framgick det klart att det
            i vårt samhälle finns grupper och organisationer med klara rasistiska
            inställningar. Dessa grupper drar sig tydligen inte heller för
            våld.
          </note>
          <note>
            Statsrådet hänvisar i svaret till läroplansarbetet.
          </note>
          <note>
            Jag är själv lärare och är naturligtvis intresserad av läroplansarbetet.
            På flera ställen i Lgr 80 framhålls de grundläggande demokratiska
            värderingarna. På ett ställe står att de vuxna skall förankra
            de etiska normerna i barnets egen personlighet och konkreta omvärld.
          </note>
          <note>
            Problemet som jag ser det är att man inte utgår från någon värdemätare,
            från en bestämd livsåskådning.
          </note>
          <note>
            Jag anser att det skulle vara till gagn för den demokratiska
            fostran som Lgr 80 framhåller, dvs.
          </note>
          <note>
            att man skall utgå från en klart uttalad etik.
          </note>
          <note>
            Eftersom skolan varit neutral när det gäller den fostrande rollen,
            har just människovärdet av eleverna inte direkt uppfattats som
            absolut och okränkbart. Jag vet att ordet ''okränkbarhet'' finns
            i läroplanen. Vad har statsrådet för synpunkt på detta?
          </note>
          <note type="speaker">
            Anf. 142 Statsrådet BEATRICE ASK (m):
          </note>
          <note>
            Herr talman! Det är svårt att finna orsakerna till att vi har
            hamnat i denna situation. Det är trots allt de kristna värderingarna
            och den kristna etiken som ligger till grund för hela vårt samhälle,
            i varje fall i mångt och mycket. Egentligen finns det alltså en
            ganska tydlig förankring.
          </note>
          <note>
            Det bekymmersamma är att lärare anser att det är svårt att ta
            upp frågan om vad som är rätt och fel och över huvud taget att
            hantera livsåskådningsfrågor. Detta är någonting som vi behöver
            diskutera mer ingående.
          </note>
          <note>
            Det som i dag bekymrar mig litet när det gäller frågan om rasistiska
            tendenser är att man litet slarvigt utpekar ungdomar som beter
            sig illa i största allmänhet som rasister. Enligt de skolvalsundersökningar
            som gjorts kan man i bara
          </note>
          <note>
            31 skolor av 370 ta reda på vad som finns bakom rubriken ''Övriga
            partier''. I 12 av de 31 skolorna fanns inte enda röst på något
            parti till höger om Ny
          </note>
          <note>
            Demokrati. De flesta röstade på Kalle Ankapartiet, AIK och annat.
            Det är alltså mycket diffust. Jag tror att det är viktigt att
            göra det som man inom civildepartementet funderar på att göra,
            nämligen att gå in och mer precist ta reda på vilka uppfattningar
            ungdomar har. Jag har nämligen en känsla av att ungdomar är mer
            vidsynta än vad vi tror.
          </note>
          <note>
            Även om -- det vill jag understryka -- det är fråga om väldigt
            få ungdomar som har hamnat på den kant där man uppenbarligen inte
            begriper demokratiska värderingar, är det oerhört allvarligt och
            skäl för skolan att fundera över hur vi hanterar det och hur vi
            skall förebygga att utvecklingen fortsätter.
          </note>
          <note type="speaker">
            Anf. 143 ÅKE CARNERÖ (kds):
          </note>
          <note>
            Herr talman! Jag är medveten om att detta är mycket svårt att
            undervisa om. Man kan i och för sig säga att hela skolan går ut
            på att vi fostrar barnen och ungdomarna i demokratisk anda. De
            grundläggande demokratiska värderingarna är som jag ser det naturligvis
            alla människors lika värde, rätten till liv och människolivets
            okränkbarhet.
          </note>
          <note>
            På ett annat ställe i regeringsförklaringen, i samband med vad
            som står om den medicinska och biologiska forskningen, påpekas
            att stora etiska problem kommer att uppstå. Jag skulle vilja fråga
            statrådet: Anser statsrådet att även svensk skolpolitik behöver
            en etisk förankring i kristendomen, just för att förstärka människovärdet
            och den demokratiska fostran?
          </note>
          <note type="speaker">
            Anf. 144 Statsrådet BEATRICE ASK (m):
          </note>
          <note>
            Herr talman! Jag tror att man måste ha en klar grund när det
            gäller etiska frågor. Det är ju i viss mån det som man -- i alla
            fall om man klarar av det -- skall precisera eller föra ett resonemang
            kring i ett läroplansarbete. Den debatten skall vara till stöd
            för lärarna, och de dokument som kommer fram skall vara ett stöd
            för den diskussionen. Det är alltså viktigt.
          </note>
          <note>
            Jag håller delvis med om att det är svårt att undervisa i dessa
            frågor och att det är svårt att hantera dem.
          </note>
          <note>
            Men när det gäller de rasistiska tendenserna -- jag vill gärna
            komma tillbaka till det -- handlar det också om att inte alltid
            utgå från att det som dessa ungdomar ägnar sig åt är något genomtänkt.
            Det är fråga om förskräckligt mycket busliv, och det är ganska
            enkelt att bestämt ta avstånd från det och sätta upp precisa regler.
          </note>
          <note>
            Jag tror alltså att man skall föra den seriösa och djupare debatten
            och genomföra ett arbete för att så att säga grunda rätt värderingar,
            men vi måste också sätta mycket tydliga gränser för vad vi accepterar
            i fråga om uppförande bland barn och ungdomar. Gör vi inte det,
            får vi ett allmänt busliv som kan utnyttjas av extrema krafter.
            Jag är litet rädd för att det är vad som har hänt på en del håll
            i
          </note>
          <note>
            Sverige.
          </note>
          <note type="speaker">
            Anf. 145 ÅKE CARNERÖ (kds):
          </note>
          <note>
            Herr talman! Inte heller jag menar att man direkt skall stämpla
            en elev som rasist om eleven säger någonting dumt i något sammanhang.
            Det förekommer ju en mängd lögner i vårt samhälle som är mycket
            lätta att bemöta. Det viktiga är naturligtvis, och det tror jag
            vi är helt överens om, att samhället från alla nivåer ger klara
            signaler och gör det tidigt. Det står ju också i regeringsförklaringen,
            och det är väldigt viktigt.
          </note>
          <note>
            Jag skulle vilja återknyta till något som statsrådet tog upp,
            nämligen läroplansarbetet. Jag arbetar i vanliga fall på mellanstadiet.
            Genom tillkomsten av
          </note>
          <note>
            LGR 80 ändrades timplanen för de samhällsorienterade ämnena på
            mellanstadiet.
          </note>
          <note>
            Antalet veckotimmar i historia och samhällskunskap minskades
            från 89 till 75 under ett läsår, och antalet veckotimmar i religionskunskap
            minskades från 70 till 58 under ett läsår.
          </note>
          <note>
            När man ibland pratar med de ungdomar som uttalar sig rasistiskt,
            förnekar en del av dem t.ex.
          </note>
          <note>
            historiens största brott under andra världskriget.
          </note>
          <note>
            Jag skulle vilja ta upp detta i samband med att vi diskuterar
            historielösheten. Det är ju mycket viktigt att vi kan dela med
            oss av den här kunskapen. Anser statsrådet att det utifrån min
            fråga kan vara motiverat att se över timplanen i just detta avseende?
          </note>
          <note type="speaker">
            Anf. 146 Statsrådet BEATRICE ASK (m):
          </note>
          <note>
            Herr talman! Vi skulle kunna debattera timplanen och innehållet
            i läroplanen ganska ordentligt, men för det behövs längre tid
            än vad vi har till förfogande i dag.
          </note>
          <note>
            Mitt svar på frågan är att man i första hand inte behöver mer
            timmar, utan man behöver ökad kvalitet. Man bör tillse att eleverna
            får den undervisning de faktiskt skall ha i de här ämnena.
          </note>
          <note>
            Det visar sig ju tyvärr i undersökningar i dag att det finns
            skolor där eleverna inte får undervisning i religionskunskap eller
            samhällskunskap. Det är fråga om upp till en tredjedel av skolorna.
            Det slår alltså mycket olika, och jag skulle vilja påstå att vi
            har fått litet problem med den likvärdiga utbildningen. Jag tycker
            kanske att det i dag är ett större problem än bristen på tid.
          </note>
          <note type="speaker">
            Anf. 147 ÅKE CARNERÖ (kds):
          </note>
          <note>
            Herr talman! Jag är nöjd med svaret, och jag ber att få tacka
            så mycket för det.
          </note>
          <note>
            Överläggningen var härmed avslutad.
          </note>
          <note>
            22 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1991/92:69 och 71 till näringsutskottet
          </note>
          <note>
            Skrivelse
          </note>
          <note>
            1991/92:68 till jordbruksutskottet
          </note>
          <note>
            23 § Meddelande om val
          </note>
          <note type="speaker">
            Anf. 148 FÖRSTE VICE TALMANNEN:
          </note>
          <note>
            Valberedningen har föreslagit utökning av antalet suppleanter
            i utrikesutskottet, socialförsäkringsutskottet, socialutskottet
            och jordbruksutskottet.
          </note>
          <note>
            Under förutsättning att kammaren bifaller valberedningens förslag
            kommer val av ifrågavarande suppleanter att äga rum vid morgondagens
            sammanträde.
          </note>
          <note>
            24 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1991/92:53 Förslag till ny lagstiftning för kabelsändningar m.m.
          </note>
          <note>
            1991/92:72 Sänkt socialavgift till sjukförsäkringen
          </note>
          <note>
            25 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 11 november
          </note>
          <note>
            1991/92:42 av Lennart Daléus (c) till statsrådet
          </note>
          <note>
            Reidunn Laurén om patentfrågor i biotekniksammanhang:
          </note>
          <note>
            Frågan om patent i biotekniksammanhang är alltmer omdiskuterad.
            Den gäller bl.a. frågan om patent skall ges på organismer -- bakterier,
            växter och djur -- framställda med hjälp av genteknik.
          </note>
          <note>
            Men den gäller också frågan om patent skall kunna ges på delar
            av den mänskliga arvsmassan och t.ex.
          </note>
          <note>
            hormoner som i sig är naturligt förekommande men som med utnyttjande
            av delar av den mänskliga arvsmassan, framställts i laboratoriemiljö.
          </note>
          <note>
            Patentdiskussionen gäller också isolerade naturligt förekommande
            organismer.
          </note>
          <note>
            Begrepp som ''biologiskt förfarande'', ''växtsorter''
          </note>
          <note>
            resp. ''djurraser'' är centrala i diskussionen om patent i biotekniksammanhang.
            Det kan i detta sammanhang vara värt att framhålla att det i dag
            finns ett fungerande växtförädlarskydd.
          </note>
          <note>
            Sverige är i patentfrågor bl.a. ansluten till den europeiska
            patentkonventionen (EPC).
          </note>
          <note>
            I Sverige arbetar genteknikberedningen med i dessa sammanhang
            ''övergripande immaterialrättsliga frågor''. Beredningen beräknas
            ha slutfört sitt arbete under hösten 1992. Under tiden fortskrider
            runt om i världen diskussioner och ställningstaganden direkt eller
            indirekt till sådana frågor som hänger samman med den aktuella
            patentfrågan. I flera av dessa diskussioner deltar
          </note>
          <note>
            Sverige. Bland dessa diskussioner kan bl.a. nämnas
          </note>
          <note>
            GATT-överläggningarna, EES/EG-diskussionerna och förberedelserna
            inför FNs konferens om miljö och utveckling.
          </note>
          <note>
            Jag vill fråga statsrådet:
          </note>
          <note>
            1. I vilka internationella sammanhang deltar
          </note>
          <note>
            Sverige där patent på gentekniskt förändrade organismer; isolerade,
            naturligt förekommande organismer; delar av mänsklig arvsmassa
            eller hormoner framställda med hjälp av sådana delar diskuteras?
          </note>
          <note>
            2. Vilka uppfattningar i de aktuella patentfrågorna framför Sverige
            i dessa resp.
          </note>
          <note>
            sammanhang?
          </note>
          <note>
            3. Medför Sveriges deltagande i de aktuella internationella diskussionerna
            något bindande ställningstagande till de aktuella patentfrågorna?
          </note>
          <note>
            26 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 11 november
          </note>
          <note>
            1991/92:123 av Britt Bohlin (s) till arbetsmarknadsministern
            om arbetslösheten inom
          </note>
          <note>
            Åmåls kommun:
          </note>
          <note>
            Arbetslösheten i Åmål har länge legat på nivån 5--
          </note>
          <note>
            6 %, beroende på ett flertal företagsnedläggelser. I
          </note>
          <note>
            dagarna har vi blivit varse att ytterligare ett dråpslag kan
            komma att drabba kommunen. I SJs verkstad med drygt 300 anställda
            diskuteras för närvarande väsentliga nedskärningar eller total
            nedläggning. Detta skulle för Åmåls del innebära att arbetslösheten
            ökade från 5,8 % till runt 10 %
          </note>
          <note>
            öppen arbetslöshet. Detta är naturligtvis helt oacceptabelt.
          </note>
          <note>
            Vad avser arbetsmarknadsministern att vidta för åtgärder för
            att detta inte skall ske?
          </note>
          <note type="speaker">
            1991/92:124 av Ingbritt Irhammar (c) till justitieministern om
            introduktionen av nya nämndemän:
          </note>
          <note>
            Riksdagen anvisade 5 milj.kr. hösten 1988 för att förbättra kunskaperna
            hos nämndemännen. Syftet var att ge grundläggande kunskaper om
            verksamheten vid domstolarna och andra kunskaper för att delta
            i rättsskipningsarbetet. Den gjorda satsningen har ansetts ge
            goda effekter och var därför mycket värdefull.
          </note>
          <note>
            Årets val innebär att ett antal nya nämndemän tillträder vid
            domstolarna. Det vore av stort intresse att även dessa nämndemän
            kunde få del av informationsinsatser om domstolarnas verksamhet.
          </note>
          <note>
            Mot bakgrund av det anförda vill jag ställa följande fråga:
          </note>
          <note>
            Ämnar justitieministern verka för att medel anslås för informationsinsatser
            till nyvalda nämndemän i likhet med vad som tidigare skett?
          </note>
        </div>
      </body>
    </text>
  </TEI>
</teiCorpus>
