<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199192</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199192</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199192--107</head>
          <docDate when="1992-05-07">1992-05-07</docDate>
        </div>
      </front>
      <body>
        <div>
          <note>
            1 § Beslut rörande utskottsbetänkanden som slutdebatterats den
            6 maj
          </note>
          <note>
            Företogs till avgörande utbildningsutskottets betänkande 1991/92:UbU21
            samt bostadsutskottets betänkanden 1991/92:BoU26,
          </note>
          <note>
            BoU17, BoU19, BoU20 och BoU21 (beträffande debatten i dessa ärenden,
            se prot. 106).
          </note>
          <note>
            Utbildningsutskottets betänkande UbU21
          </note>
          <note>
            Återförvisningsyrkande
          </note>
          <note>
            Det av Björn Samuelson m.fl. under överläggningen framställda
            yrkandet om återförvisning av ärendet till utskottet för ytterligare
            beredning bifölls med acklamation.
          </note>
          <note>
            Bostadsutskottets betänkande BoU26
          </note>
          <note>
            Utskottets hemställan bifölls med 161 röster mot
          </note>
          <note>
            127 för reservationen av Oskar Lindkvist m.fl.
          </note>
          <note>
            Bostadsutskottets betänkande BoU17
          </note>
          <note>
            Mom. 1 (prisstödet till rennäringen)
          </note>
          <note>
            Utskottets hemställan bifölls med 273 röster mot 12
          </note>
          <note>
            för reservationen av Eva Zetterberg i motsvarande del. 3 ledamöter
            avstod från att rösta.
          </note>
          <note>
            Mom. 2 (mobila slakteriföretag)
          </note>
          <note>
            Utskottets hemställan bifölls med 253 röster mot 32
          </note>
          <note>
            för reservationen av Max Montalvo.
          </note>
          <note>
            Mom. 5 (anslag till prisstöd till rennäringen)
          </note>
          <note>
            Utskottets hemställan bifölls med 272 röster mot 14
          </note>
          <note>
            för meningsyttringen av Eva Zetterberg i motsvarande del.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BoU19
          </note>
          <note>
            Mom. 2 (strandskyddets utformning)
          </note>
          <note>
            Utskottets hemställan bifölls med 266 röster mot 20
          </note>
          <note>
            för reservationen av Dan Eriksson i Stockholm. 3
          </note>
          <note>
            ledamöter avstod från att rösta.
          </note>
          <note>
            Mom. 3 (genomförandetider)
          </note>
          <note>
            Utskottets hemställan bifölls med 269 röster mot 20
          </note>
          <note>
            för reservationen av Dan Eriksson i Stockholm. 1
          </note>
          <note>
            ledamot avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BoU20
          </note>
          <note>
            Mom. 1 (utformningen av byggreglerna m.m.)
          </note>
          <note>
            Utskottets hemställan bifölls med 269 röster mot 20
          </note>
          <note>
            för reservationen av Dan Eriksson i Stockholm. 1
          </note>
          <note>
            ledamot avstod från att rösta.
          </note>
          <note>
            Mom. 3 (energihushållning)
          </note>
          <note>
            Utskottets hemställan bifölls med 276 röster mot 13
          </note>
          <note>
            för meningsyttringen av Eva Zetterberg i motsvarande del.
          </note>
          <note>
            Mom. 4 (energirådgivning)
          </note>
          <note>
            Utskottets hemställan bifölls med 274 röster mot 13
          </note>
          <note>
            för meningsyttringen av Eva Zetterberg i motsvarande del.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Bostadsutskottets betänkande BoU21
          </note>
          <note>
            Mom. 1 (miljökonsekvensbeskrivningar i planer enligt PBL m.m.)
          </note>
          <note>
            Utskottets hemställan bifölls med 164 röster mot
          </note>
          <note>
            125 för reservationen av Oskar Lindkvist m.fl.
          </note>
          <note>
            Mom. 3 (Laisvallprojektet)
          </note>
          <note>
            Utskottets hemställan bifölls med 258 röster mot 18
          </note>
          <note>
            för motionerna Bo510 av Bruno Poromaa och Leif
          </note>
          <note>
            Marklund samt Bo516 av Olle Lindström och Per-
          </note>
          <note>
            Richard Molén. 9 ledamöter avstod från att rösta.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Meddelande om samlad votering
          </note>
          <note>
            Förste vice talmannen meddelade att trafikutskottets betänkanden
            TU15 och TU16
          </note>
          <note>
            skulle avgöras i ett sammanhang efter avslutad debatt.
          </note>
          <note>
            2 § Vägväsende m.m.
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1991/92:TU15 Vägväsende m.m. (prop.
          </note>
          <note>
            1991/92:100 delvis).
          </note>
          <note type="speaker">
            Anf. 1 BO NILSSON (s):
          </note>
          <note>
            Herr talman! Människors resor till möten med varandra och transporter
            av varor är två grundläggande funktioner i samhället. Förmågan
            att på ett effektivt sätt organisera transporter och kommunkationer
            har en avgörande betydelse för utvecklingen av välfärd, samhällsekonomi
            och miljö.
          </note>
          <note>
            Under den socialdemokratiska regeringens ledning har en ny era
            inletts i trafikpolitiken. Strukturella förändringar tillsammans
            med stora ekonomiska insatser gör, om besluten fullföljs, att
            landet kommer att stå väl rustat för framtiden.
          </note>
          <note>
            Om man skall göra 1990-talet till infrastrukturens årtionde måste
            emellertid ytterligare stora insatser göras. Vi socialdemokrater
            har genom beslut i riksdagen under våren 1991 sett till att staten
            skulle tillföra ytterligare minst 20 miljarder kronor till trafikens
            infrastruktur under resten av 1990-talet i fast penningvärde.
            Ytterligare ett anslag för sådana investeringar tillkom genom
            ett riksdagsbeslut hösten 1991. Medelsanvisningen omfattade 1,5
          </note>
          <note>
            miljarder varav 984 milj.kr. avsåg vägprojekt.
          </note>
          <note>
            Även detta beslut tillstyrktes av oss socialdemokrater.
          </note>
          <note>
            Regeringen föreslår nu en nedjustering av planeringsramen för
            anslaget L1 Investeringar i trafikens infrastruktur, till 19 miljarder
            kronor.
          </note>
          <note>
            Argumentet är förändrad momsredovisningsprincip. Vi anser att
            detta är en felaktig tolkning av riksdagens beslut. Dessutom visar
            det vad regeringspartiernas stora ord om en långsiktig satsning
            på trafikens infrastruktur är värda då de skall omsättas i praktisk
            politik.
          </note>
          <note>
            Vi socialdemokrater föreslår att den ursprungliga planeringsramen
            för anslaget L1 Investeringar i trafikens infrastruktur om minst
            20 miljarder kronor omräknas till 1992 års penningvärde.
          </note>
          <note>
            I trafikutskottets betänkande 15 om anslag till vägväsendet m.m
            behandlas emellertid dessa båda anslag endast översiktligt. Sakbehandlingen
            av frågorna, som berör de båda infrastrukturanslagen, återkommer
            vi till senare i vår i ett betänkande om trafikpolitikens inriktning.
            Också i behandlingen av den s.k. kompletteringsbudgeten kommer
            vi socialdemokrater att återkomma med ytterligare omfattande förslag
            till nya satsningar i bl.a. vägar och järnvägar. Dessa förslag
            till ytterligare utbyggnad betyder, utöver en förbättrad infrastruktur,
            också ett viktigt led i det oerhört viktiga arbetet att minska
            arbetslösheten. Men som sagt, denna debatt återkommer vi till
            senare i vår.
          </note>
          <note>
            Herr talman! När det gäller drift och underhåll av statliga vägar
            föreslår regeringen en medelsanvisning på 5 908,3 milj.kr. för
            nästa budgetår. I förra årets budget föreslog den socialdemokratiska
            regeringen 6 125,9 milj.kr. Då framhöll utskottet dessutom speciellt,
            att en kraftig ökning av vägunderhållet är angelägen. Om erforderliga
            insatser inte genomförs försvåras framkomligheten på vägarna för
            näringslivet, kollektivtrafiken och enskilda trafikanter. Detta
            leder till försämrade tillväxtmöjligheter, lägre trafiksäkerhet
            och större miljöproblem.
          </note>
          <note>
            Trafikutskottet krävde också att regeringen skulle föreslå en
            ökning av anslagen för vägunderhåll.
          </note>
          <note>
            Detta räckte inte för de dåvarande oppositionspartierna Moderaterna
            och Centern.
          </note>
          <note>
            Moderaterna föreslog en höjning med 1,4 miljarder till 7 533,9
            miljoner och Centern en höjning med
          </note>
          <note>
            500 miljoner till 6 625,9 miljoner. Mot denna bakgrund måste
            man faktiskt ställa sig flera frågor.
          </note>
          <note>
            För det första: Anser ni inte längre att vägunderhållet är eftersatt
            och behöver extra anslag? För det andra: Anser ni att framkomligheten
            för näringslivets transporter har förbättrats avsevärt under det
            gångna året? Om inte, varför vill ni inte längre skapa bättre
            förutsättningar för ökad tillväxt i bl.a. näringslivet?
          </note>
          <note>
            Ni brukar ju annars säga att detta är en av era hjärtefrågor.
          </note>
          <note>
            Till sist: Er njugghet, eller snålhet om ni så vill, kan väl
            inte bero på att valet nu är över och att löftena förhoppningsvis
            är glömda? Nu kan ni, utan att ens rodna, t.ex. föreslå en sänkning
            av anslaget med
          </note>
          <note>
            220 miljoner.
          </note>
          <note>
            Vi socialdemokrater håller oss däremot till vårt löfte även efter
            valet och föreslår i vår motion T12
          </note>
          <note>
            och reservation 1 att anslaget skall höjas med 1 350
          </note>
          <note>
            milj.kr. Detta skulle betyda ett rejält tillskott och möjliggöra
            bättre vägar i hela landet, men skulle också innebära ett värdefullt
            inslag i arbetet med att skapa jobb och därmed minska arbetslösheten.
            Av dessa medel anser vi att 100 miljoner skall användas för att
            förbättra väg 45 norr om Karlstad. Det betyder mycket för både
            godstrafiken och kollektivtrafiken i det norra inlandet. En sådan
            satsning har bestående värde och är därför extra värdefull.
          </note>
          <note>
            Herr talman! Jag yrkar bifall till reservation 1 i trafikutskottets
            betänkande 15.
          </note>
          <note>
            I reservation 4 skriver vi socialdemokrater att motion T326 av
            Ny demokrati och motion T327 av moderater och nydemokrater bör
            avstyrkas.
          </note>
          <note>
            Motionärerna kräver att utbyggnaden av E 6
          </note>
          <note>
            genom Bohuslän och väg E 66 i ett avsnitt får byggas, finansieras
            och drivas av ett privat konsortium.
          </note>
          <note>
            För att lura Ny demokratis Kenneth Attefors i fällan skriver
            utskottet att regeringen bör uppdra åt vägverket att skyndsamt
            utreda möjligheten att genomföra en utbyggnad av E 6 på det sätt
            som Ny demokrati föreslår. Det gäller också motion T327
          </note>
          <note>
            om E 66 från moderater och nydemokrater, som därmed också skulle
            anses tillgodsedd. Detta är ingenting annat än ett dåligt skämt
            och visar att Ny demokrati är något av en vindflöjel, åtminstone
            i denna fråga.
          </note>
          <note>
            Först stod Ny demokrati bakom vårt förslag om satsningen på vägunderhållet
            med 1 250 miljoner, men sålde sig sedan till de övriga borgarna
            för denna utredning. Min fråga till Ny demokratis företrädare
            blir därför: Känner ni er inte litet billiga i dag, nog hade det
            varit bättre med bättre vägar och kanske uppemot 1 000 årsarbeten
            än en utredning? Det var ett katastrofalt byte för att tala hockeyspråk.
          </note>
          <note>
            För oss socialdemokrater gäller fortfarande att det allmänna
            skall vara väghållare för de vägar som behövs för den allmänna
            samfärdseln. Vi säger också i vår reservation 4, som jag härmed
            yrkar bifall till, att vi genom 1988 års trafikpolitiska beslut
            skapade möjligheter för andra intressenter, t.ex.
          </note>
          <note>
            näringsliv och kommuner, att genom förskottering av medel bidra
            till att genomföra vägprojekt som eljest inte skulle kunna förverkligas
            inom rimlig tid.
          </note>
          <note>
            I vår motion T12 och i reservation 5 tar vi också upp frågan
            om att genom någon sorts brukaravgift öka resurserna till framtidens
            vägunderhåll. Vi menar att någon ny finanseringskälla behövs,
            kanske någon form av s.k. raka rör mellan delar av trafikanternas
            avgifter och vägverkets budget. Vi anser, att om vi skall få ökade
            resurser till välbehövligt vägunderhåll, måste vi hitta former
            som gör att vägkapitalet bevaras.
          </note>
          <note>
            Regeringen bör, oavsett dagens beslut, undersöka olika alternativ
            för att skapa nödvändiga resurser till vägunderhållet, och jag
            är övertygad om att regeringen också är nödsakad att komma tillbaka
            i denna fråga.
          </note>
          <note>
            Herr talman! I reservation 6 om investeringsplaneringens inriktning
            vill vi, precis som i vår motion T12, understryka att vägar med
            likartat trafikarbete skall hålla en likvärdig standard, oavsett
            var i landet de är belägna. Vi anser vidare att nuvarande princip
            för fördelning av medel till olika vägändamål bör justeras så,
            att det lågtrafikerade vägnätet och grusvägnätet ges en ökad prioritet.
          </note>
          <note>
            Jag yrkar bifall till reservation 6.
          </note>
          <note>
            Som exempel vill jag nämna vägverkets nyligen genomförda beräkning
            av vilken vägsatsning som ger den största regionalpolitiska effekten.
          </note>
          <note>
            Beräkningen visar att en satsning på inlandsvägen, riksväg 45,
            ger den största utdelningen i vad gäller boende och regional utveckling.
            Det är därför som vår satsning med 100 miljoner till 45:an är
            så viktig och riktig.
          </note>
          <note>
            Vi socialdemokrater vill forsätta att utveckla trafikpolitiken
            så, att de för samhällsutvecklingen strategiska uppgifterna skall
            kunna förverkligas.
          </note>
          <note>
            För detta krävs att det arbete som har inletts av den socialdemokratiska
            regeringen fullföljs. Enligt vår uppfattning saknar den borgerliga
            regeringen en egen trafikpolitisk vision. Inte heller på trafikpolitikens
            område duger det med den enda vägen. Det måste finnas flera vägar,
            och varför inte trafikslag, för att klara kommunikationerna i
            hela landet. Det räcker alltså inte med en enda väg, speciellt
            inte om den är en återvändsgränd, som den borgerliga politiken
            tycks vara.
          </note>
          <note>
            Vägar, och också järnvägar, är gemensamma tillgångar, uppbyggda
            som en del av folkhushållet.
          </note>
          <note>
            Det är genom en fortsatt gemensam förvaltning och utveckling
            av dessa tillgångar som vi socialdemokrater vill bygga landet
            också framöver.
          </note>
          <note>
            Vi känner ett ansvar att föra detta demokratiska uppdrag vidare
            som en motvikt mot de kortsiktiga kapitalintressena på marknaden.
          </note>
          <note>
            Herr talman! I betänkande 1990/91:TU24 framhöll utskottet ''att
            det politiska inflytandet över planeringsprocessen för infrastruktursatsningar,
            t.ex. väginvesteringar, bör stärkas. Regeringen borde underställa
            riksdagen övergripande riktlinjer för hur infrastrukturen skall
            kunna utvecklas inom bl.a. vägsektorn.'' Detta är en viktig fråga,
            som jag tror att vi alla kan ställa upp på. Jag hoppas därför
            att de talare som i dag har goda kontakter med kommunikationsdepartementet
            tar detta självklara uppdrag med sig dit.
          </note>
          <note>
            Herr talman! Jag står självfallet bakom alla de socialdemokratiska
            reservationerna i betänkande
          </note>
          <note>
            1991/92:TU15, men avser att begära votering bara vid reservationerna
            1, 4 och 6.
          </note>
          <note type="speaker">
            Anf. 2 KENNETH ATTEFORS (nyd):
          </note>
          <note>
            Herr talman! Till Bo Nilsson vill jag säga att jag inte känner
            mig lurad av Rolf Clarkson som vi i detta fall förhandlade med.
            Jag rekommenderar Bo
          </note>
          <note>
            Nilsson att läsa vår motion, som vi kommer att ställa mot regeringens
            kompletteringsproposition.
          </note>
          <note>
            Då kommer kanske Bo Nilsson att känna sig ganska nöjd. Om vi
            får igenom förslaget vet jag inte.
          </note>
          <note>
            Herr talman! Ännu en gång har en ledamot från ett annat parti
            skrivit en alldedeles utmärkt motion, nämligen Fredrik Reinfeldt
            från Moderaterna. Han är tyvärr inte här nu.
          </note>
          <note>
            Denna motion vill vi nydemokrater bifalla. Det är en motion angående
            automatisk hastighetsövervakning. Vi kan med anledning av regeringens
            budgetproposition konstatera att regeringen vill införa mekanisk
            övervakning av befolkningen. Detta kan vi naturligtvis inte acceptera.
            Vi vet att antalet olyckor på våra vägar måste minska. En mängd
            tragedier döljer sig bakom den olycksstatistik som härör från
            trafiken.
          </note>
          <note>
            Enligt vårt sätt att se på saken vore det bättre att genom kunskapsförmedling,
            information och opinionsbildning eftersträva ett förändrat beteende
            hos trafikanterna, som gör att dessa sänker hastigheten, eller
            med andra ord kör lagligt. Vi kan inte bara som under den senaste
            tiden skärpa straffen, böterna, och dessutom montera upp mekaniska
            övervakningsapparater.
          </note>
          <note>
            Regeringen har aviserat en proposition om det framtida trafiksäkerhetsarbetet.
            Vi nydemokrater tillsamans med Fredrik Reinfeldt från Moderaterna
            hoppas att detta arbete skall utmynna i ett mer förebyggande arbete
            som får människor att vilja köra bättre och lagligt och inte riskera
            andra människors liv.
          </note>
          <note>
            Dessutom tycker vi att en mänsklig synlig bevakning ger bättre
            förebyggande effekt. De flesta svenskar, inkl. mig själv, är som
            bekant litet ögontjänare när det gäller vårt förhållande till
            trafikpolisen. Det finns dessutom juridiska tveksamheter till
            att ha mekaniska spionkameror längs våra vägar. Bevisföringen
            är svår och tveksam. Ett tillfälligt nedfällt solskydd kan vara
            skillnaden mellan åtal, med indraget körkort som följd, eller
            frikännande.
          </note>
          <note>
            För Sverige i tiden, och för svenskarnas rättstrygghet yrkar
            jag bifall till vår reservation 2 i trafikutskottets betänkande
            15 mom. 9.
          </note>
          <note>
            Herr talman! Nu gäller det E 6 genom Bohuslän.
          </note>
          <note>
            Regeringen har i ett frågesvar i kammaren, lämnat av kommunikationsministern
            i mitten av december förra året, redovisat de svårigheter som
            f.n. finns angående finansieringen av den önskvärda utbyggnaden
            av E 6 genom Bohuslän till full motorvägsstandard från Ljungskile
            upp till Hogdal.
          </note>
          <note>
            Sträckan kan kostnadsberäknas till ca 5,6 miljarder kronor.
          </note>
          <note>
            I planeringen för nyinvesteringar finns det ungefär
          </note>
          <note>
            7 miljarder kronor upptagna till vägar i hela Sverige till år
            2000. Var och en kan därför förstå att den olycksdrabbade vägen
            längs norra Bohuslän inte kommer att bli till inom överskådlig
            framtid om den skall finansieras via den normala statsbudgeten.
          </note>
          <note>
            Vi nydemokrater, liksom majoriteten i trafikutskottet, tycker
            att bygget av E 6:an kan finansieras med vägavgifter. Vi måste
            våga pröva andra finansieringslösningar i Sverige. Den tidigare
            socialdemokratiska regeringen har redan möjliggjort att vi kan
            finansiera nybyggen med just vägavgifter. Realistiska kalkyler
            visar att intäkter på ca 1:50 kr. per mil för personbil och ca
            5:00 kr.
          </note>
          <note>
            per mil för lastbil kan täcka den del av investeringskostnaden
            som inte finansieras på annat sätt.
          </note>
          <note>
            Den statliga produktivitetsdelegationens studier över infrastrukturens
            betydelse för tillväxten är av speciellt intresse för E 6 genom
            Bohuslän. Snabb insats leder till en säkerställd tillväxtpotential
            i
          </note>
          <note>
            Västsverige och även i Norge. Norrmännen blir med och betalar
            investeringen i Sverige med sina vägavgifter, vilket är mycket
            praktiskt i detta fall.
          </note>
          <note>
            Vi måste våga pröva alternativ till den nuvarande finansieringspolitiken.
            Vi vill pröva detta genom att överlämna E 6 genom Bohuslän till
            ett privat konsortium. Lönsamheten är så stor att statliga investeringsmedel
            inte skall behöva tas i anspråk annat än i smärre omfattning för
            detta projekt.
          </note>
          <note>
            Vi åstadkommer också en s.k. avlyftningseffekt, som medger att
            statliga medel kan användas för andra angelägna objekt, där den
            företagsekonomiska lönsamheten inte kan förutses bli lika stor,
            men där investeringar ändå är mycket angelägna, t.ex. i glesbygd,
            för turismen, för skogsbiltransporter och för samfärdsel för lokalbefolkningen.
            Det sekundära vägnätet eftersätts i dag på ett oacceptabelt sätt.
          </note>
          <note>
            Jag tycker att det är bra att man i kompletteringspropositionen
            anslår medel till de små vägarna. Efter att jag har varit ute
            och åkt på de dåliga vägarna i två dagar, inser jag att man måste
            satsa pengar på dem.
          </note>
          <note>
            Min rekommendation är alltså: Sätt spaden i jorden nu. Skaffa
            jobb till 5 000--6 000 västkustbor eller anläggningsarbetare.
          </note>
          <note>
            Med anledning av detta yrkar jag bifall till utskottets hemställan
            och avslag på reservation 4 i trafikutskottets betänkande 15 mom.
            27.
          </note>
          <note type="speaker">
            Anf. 3 BO NILSSON (s) replik:
          </note>
          <note>
            Herr talman! Kenneth Attefors sade att man skulle sätta spaden
            i jorden nu. Samtidigt innebär detta förslag att man skall låta
            berörda myndigheter utreda detta. Detta går naturligtvis inte
            ihop, utan man måste börja med en utredning. Det betyder kanske,
            Kenneth Attefors, ett tiotal arbetstillfällen för tekniker och
            andra.
          </note>
          <note>
            Vårt förslag om 1 250 milj.kr. till vägunderhåll skapar däremot
            kanske 1 000 årsarbetstillfällen.
          </note>
          <note>
            Detta är skillnad. Jag tycker att Kenneth Attefors kunde ha stått
            fast vid det som han först var inne på i utskottet. Jag tror att
            det hade varit till fördel för vägarna, trafiksäkerheten och jobben.
          </note>
          <note type="speaker">
            Anf. 4 KENNETH ATTEFORS (nyd) replik:
          </note>
          <note>
            Herr talman! Jag beklagar den lilla fördröjning som kommer att
            ske. Men i betänkandet står det faktiskt att att detta skyndsamt
            skall utredas. Detta har ordföranden i trafikutskottet lovat mig
            som enskild ledamot i trafikutskottet, och jag förutsätter att
            den borgerliga majoriteten står för vad den har lovat.
          </note>
          <note type="speaker">
            Anf. 5 BENGT HURTIG (v):
          </note>
          <note>
            Herr talman! Det finns i ord en ganska bred politisk enighet
            om att satsningar på infrastrukturen är viktiga både för företag
            och för hushåll i det här landet. Problemet är att vi menar litet
            olika saker med infrastruktur. I vårt parti menar vi att infrastruktur
            är allt möjligt som är varaktiga resurser som kan användas gemensamt
            av alla i samhället. I ett sådant vitt begrepp hamnar inte bara
            vägar, järnvägar, telekommunikationer, post, flygtrafik och sjöfart
            utan även offentlig service i stor utsträckning, t.ex. sjukvård,
            omsorg, utbildning, kulturinstitutioner, osv.
          </note>
          <note>
            Huvudinriktningen för vår del är att infrastrukturen skall vara
            samhällsägd, samhällskontrollerad och gemensamt finansierad, i
            huvudsak med skatter och avgifter. Vi avvisar behovet av en utredning
            om en privat väghållning för E 6 som majoriteten i utskottet föreslår.
            Vi tror inte heller på de förslag till brukaravgifter som majoriteten
            diskuterar och som
          </note>
          <note>
            Socialdemokraterna tar upp i en reservation.
          </note>
          <note>
            Finansieringen med skatter gäller då givetvis också den speciella
            del av den infrastruktur som vi i dag behandlar, nämligen den
            fysiska infrastrukturen, vägarna. Ett samhällskontrollerat vägnät
            är en förutsättning för att riksdag och regering skall kunna ta
            det övergripande ansvaret och planera för transportförsörjningen
            på väg. Därför måste också statens och kommunernas ekonomi vara
            så stark att den i praktiken kan styra över vägnätet. Med populistiska
            skattesänkningar blir inte samhällsekonomin stark. Därför har
            den skattesänkningspolitik som såväl
          </note>
          <note>
            Socialdemokraterna som de borgerliga partierna har fört undergrävt
            möjligheterna till snabba investeringar i infrastrukturen.
          </note>
          <note>
            Förutom att riksdagen har svårt att styra själva beslutsgången
            på grund av hur byråkratin har organiserat detta har svårigheterna
            att styra ökat på grund av bristen på medel.
          </note>
          <note>
            Risken är att vi nu går ned oss i ett träsk av kortsiktiga lösningar
            som är ekologiskt ohållbara, och risken för resursslöseri är uppenbar.
          </note>
          <note>
            EG-kommissionens egna oberoende experter har konstaterat att
            ekosystemen i Europa redan 1988
          </note>
          <note>
            utsattes för en alltför stor belastning av miljöföroreningar,
            varav en avsevärd del kommer från trafiken. Förlusten av mer än
            50 000
          </note>
          <note>
            människoliv i vägtrafiken i Europa och lidandet för
          </note>
          <note>
            100 000-tals trafikskadade per år är också orimligt.
          </note>
          <note>
            Slöseriet med tid och energi i vägtrafiken hör också till bilden.
            Mätt i pengar torde detta slöseri uppgå till hundratals miljarder
            kronor. Ändå förutsätts det att vägtrafikmängden skall öka kraftigt
            i och med utvidgningen av den inre marknaden och kanske t.o.m.
            fördubblas under de närmaste 30
          </note>
          <note>
            åren.
          </note>
          <note>
            Dels måste vi börja ifrågasätta om det är en naturlag att trafiken
            skall öka i all oändlighet. Dels måste transporter på väg styras
            över till järnväg, sjöfart och kollektivtrafik.
          </note>
          <note>
            I den politiken borde Sverige vara pådrivande och inte en anpassning
            till de sämsta sidorna av politiken inom EG-området.
          </note>
          <note>
            Det var med viss förvåning som vi konstaterade att för samtliga
            vägslag höll regeringen ned satsningar på drift och underhåll.
            Detta leder, som påpekats tidigare i dag, till fortsatt förstörelse
            av vägkapitalet. Det är vi emot. Däremot är vi mer återhållsamma
            än regeringen att höja kapaciteten på vägnätet, för att det skall
            kunna ta över mer långväga tunga transporter. Vissa flaskhalsar
            måste säkert byggas bort, och vissa olycksdrabbade sträckor måste
            förbättras. Eftersom Vänsterpartiet anser att huvudlinjen måste
            vara att styra över de tunga och långa transporterna till järnväg
            och sjöfart och persontrafik till kollektivtrafik och järnväg,
            är det givetvis på dessa områden som vi vill skjuta till pengar.
          </note>
          <note>
            Vi vill stärka resurserna för drift och underhåll av det befintliga
            vägnätet, såväl de statliga, statskommunala som de enskilda vägarna.
            Vi har också rest krav på vissa bärighetshöjnignar av skogstransporter
            inom skogsbilvägnätet.
          </note>
          <note>
            Den som sysslar med trafikpolitik i riksdagen får vara beredd
            på att folk ringer och frågar vad politikerna i riksdagen och
            regeringen egentligen håller på med. Det kan gälla vissa delar
            av E 4:an längs Norrlandskusten, där man i dag drar i gång med
            stora byggen och där man tycker att E 4:an faktisk är i ganska
            hyggligt skick trots allt. Det kan gälla Vedabron, Bergslagsdiagonalen,
            E 4:an i
          </note>
          <note>
            Norrköping där man säger att det förefaller vara ett från miljöpolitisk
            synpunk felaktigt beslut och att pengarna hellre borde läggas
            på att reparera de dåliga mindre vägarna som skall mata de stora
            vägarna.
          </note>
          <note>
            Då brukar jag läsa upp vad som står i 1988 års trafikpolitiska
            beslut. Där står bl.a. att vi i riksdagen har rest ''krav på effektivt
            resursutnyttjande, trafiksäkerhet, miljö och hushållning med naturresurser
            samt regional balans''.
          </note>
          <note>
            Ansvaret för att nå målen har i stort sett lagts på vägverket.
            Man kommer inte att lyckas att nå dessa mål. Boverket har också
            konstaterat att vägverket inte klarar av att nå de uppsatta målen.
            Det som man inte kan räkna på, miljöskadorna och de framtida konsekvenserna
            av stora vägbyggen, hamnar lätt i bakgrunden. Ibland tycks man
            använda gamla planer, dem som fanns innan miljökraven blev etablerade
            under 80-talet.
          </note>
          <note>
            Vi får återkomma till debatten i dessa frågor i samband med betänkandet
            om trafikpolitikens inriktning. Jag nöjer mig med att yrka bifall
            till meningsyttringarna under mom. 7 och 22.
          </note>
          <note type="speaker">
            Anf. 6 KENNETH ATTEFORS (nyd) replik:
          </note>
          <note>
            Herr talman! Jag vet inte om jag kan få någon replik om jag inte
            tar chansen nu. Jag vill bara påpeka att det är en sak som vi
            har gemensamt i trafikutskottet med Vänsterpartiet. Vi tycker
            båda att vi måste satsa mer på sjöfarten. Där har vi en gemensam
            nämnare.
          </note>
          <note>
            När man läst det senaste numret av Svensk Sjöfarts
          </note>
          <note>
            Tidning inser man att vi skulle vara väldigt dumma om vi rubbade
            på kanalsystemet i Trollhättan, därför att Main-Donau-systemet
            nu har kopplats ihop. Man kan alltså med laster upp till 2 000
            ton gå från Karlstad till Svarta havet och ner till
          </note>
          <note>
            Medelhavet. Jag ville som sagt påpeka detta till protokollet.
          </note>
          <note type="speaker">
            Anf. 7 JAN SANDBERG (m):
          </note>
          <note>
            Herr talman! Jag skall tala om vägväsende och ingenting annat,
            därför att det är vad betänkandet handlar om. Där behandlas regeringens
            förslag om vägväsende i årets budgetproposition och sammanlagt
            90 motioner från den allmänna motionsperioden.
          </note>
          <note>
            Riksdagen har vid två tidigare tillfällen beslutat inrätta och
            utöka anslagen för investeringar för infrastruktur. I det här
            betänkandet behandlas dock denna fråga enbart översiktligt. Sakbehandlingen
            av den frågan återkommer utskottet till litet senare.
          </note>
          <note>
            Det här är ett väldigt viktigt betänkande. Frågan om hur det
            svenska vägväsendet ser ut och kommer att se ut är av stor betydelse
            för svenskarnas möjlighet att transportera sig enkelt, miljövänligt
            och trafiksäkert. Det är också viktigt för svenska företag och
            av största vikt när det gäller att se till att det blir extra
            fart på Sverige, den svenska ekonomin och tillväxten.
          </note>
          <note>
            En förutsättning för det svenska välståndet är att vi har en
            väl fungerande infrastruktur. Just vägarna är extra viktiga, eftersom
            nio av tio transporter inom
          </note>
          <note>
            Sverige sker just på vägarna.
          </note>
          <note>
            I regeringens budgetproposition och i detta betänkande godkänns
            förslaget om medelsanvisning till bl.a. byggande och drift av
            vägar till en omfattning av 10,7 miljarder kronor.
          </note>
          <note>
            De senaste åren har beslut fattats om betydande ökningar av anslagen
            till väginvesteringar. En medelsram om ca 20 miljarder har fastställts.
          </note>
          <note>
            Därutöver har det hösten 1991 fattats beslut om ytterligare insatser
            inom vägområdet på ca 1
          </note>
          <note>
            miljard kronor. I den nyligen avlämnade kompletteringspropositionen
            föreslås att ytterligare 2,2 miljarder skall satsas på bl.a.
          </note>
          <note>
            vägobjekt.
          </note>
          <note>
            Dessa satsningar är stora och mycket glädjande.
          </note>
          <note>
            Jag tror att vi är överens i utskottet om att det skall vara
            stora satsningar. De möjliggör också att de tidigare årens eftersatta
            investeringar och underhållsåtgärder kan börja vidtas.
          </note>
          <note>
            Även om de senaste besluten innebär en glädjande insikt om vikten
            av att ha en väl utbyggd och underhållen infrastruktur på vägområdet,
            finns det anledning att inte luta sig tillbaka med armarna i kors.
            Det behövs ännu större tillskott för att komma i kapp det uppdämda
            behovet.
          </note>
          <note>
            Om Sverige skall få en uthållig ekonomi med hög produktivitet,
            måste vägnätet tillhöra de yppersta.
          </note>
          <note>
            Vi vet också att välfärdsutvecklingen under hela
          </note>
          <note>
            1990-talet starkt hänger samman med en kraftigt vidgad rörlighet.
          </note>
          <note>
            Det förs ofta i dessa sammanhang diskussioner om det är på de
            större, mest trafikerade vägarna som satsningarna skall göras
            eller om det är på de vägar som av regionalpolitiska skäl anses
            viktiga. Därför är det intressant att vägverket, som ju är expert
            på området, i en nyligen presenterad skrift
          </note>
          <note>
            ''Gemensamma vägar'' gör ett intressant konstaterande. Det har
            funnit att ca 500 mil av
          </note>
          <note>
            Sveriges huvudvägar har en stor och växande betydelse för välfärden.
            Tillsammans tar dessa vägar hand om nästan två tredjedelar av
            all trafik.
          </note>
          <note>
            Man konstaterar att detta vägnät ger nytta för både personoch
            godstrafik och för både när- och fjärrtrafik. Samma vägnät är
            faktiskt det mest beydelsefulla för små liksom stora orter. Man
            framför vidare, mycket riktigt, att investeringar i detta när
            också ger stora positiva trafiksäkerhetseffekter, utöver de regionalpolitiska
            effekter som det talats om.
          </note>
          <note>
            Herr talman! Utskottet har också uttalat att resurserna trots
            en betydande utökningen är otillräckliga för att de vägpolitiska
            målen skall kunna nås och för att kompensera den konkurrensnackdel
            som Sveriges perifera läge i förhållande till våra viktigaste
            marknader på kontinenten innebär.
          </note>
          <note>
            En viktig beståndsdel, nästan den viktigaste, i arbetet med att
            få till stånd ökande väginvesteringar är att få fram pengar. En
            av de viktigaste inkomstkällorna är utförsäljningen av statliga
            företag. Därför är det viktigt att utförsäljningen kommer i gång
            och att den blir omfattande. Jag och många andra hälsar med tillfredsställelse
            regeringens i dagarna presenterade förslag om att bredda ägandet
            i SSAB. Men det är bara början.
          </note>
          <note>
            Möjligheten för oss i riksdagen att prioritera investeringar
            i vägnätet ökar ju snabbare den svenska ekonomin får fart. Regeringens
            ekonomiska politik har just denna inriktning och kommer att underlätta
            infrastrukturinvesteringar.
          </note>
          <note>
            Det är också med denna bakgrund viktigt att regeringens föreslagna
            politik blir verklighet.
          </note>
          <note>
            Det finns också enligt utskottet all anledning att se på andra
            möjliga finansieringskällor vid sidan om statsbudgeten. Med anledning
            av en motion om privat finansiering av E 6:an genom Bohuslän uttalar
            utskottet att det är nödvändigt att finna alternativa finansieringsformer
            om väginvesteringarna skall kunna öka i tillräcklig omfattning.
            Med hänsyn till att det finns en hel del oklarheter i detta specifika
            projekt anser utskottet att detta finansieringsalternativ bör
            utredas vidare.
          </note>
          <note>
            Regeringen aviserar att man har för avsikt att tillåta högre
            drivaxel- och boggietryck på de svenska vägarna. Dessa skall ökas
            till 11,5 resp. 19 ton.
          </note>
          <note>
            Regeringen har för avsikt att fatta definitivt beslut efter det
            att de överläggningar som pågår mellan vägverket och berörda intressenter
            har genomförts.
          </note>
          <note>
            En ökning av viktgränserna vore bra, och utskottet delar regeringens
            bedömning i denna del. Inte minst EES-avtalet och förhoppningsvis
            det framtida EG-medlemskapet talar för att denna förändring behöver
            göras.
          </note>
          <note>
            Sedan har Socialdemokraterna föreslagit att ytterligare ca 1,3
            miljarder, utöver regeringens förslag, skall avdelas för väginvesteringar.
          </note>
          <note>
            Utskottet har rent allmänt, vilket också framgår av betänkandet,
            ingenting emot ökade anslag. Men, och detta är ett viktigt men,
            det krävs sans och balans när det gäller hur väl underbyggda förslagen
            är i fråga om finansieringen.
          </note>
          <note>
            Det är viktigt att den svenska statsbudgeten inte försvagas ytterligare.
            När man dess värre vet på vilka lösa boliner som de här förslagen
            baseras blir man faktiskt orolig. Socialdemokraterna föreslår
            ytterligare utgifter på en mängd områden, bl.a.
          </note>
          <note>
            detta område. Samtidigt är de hårdnackade motståndare till exempelvis
            den viktiga utförsäljningen av statliga företag. Jag konstaterar
            att Bo Nilsson i talarstolen sade någonting i stil med: Om socialdemokraternas
            politik genomförs, står Sverige väl rustat inför framtiden.
          </note>
          <note>
            Men jag är, herr talman, inte ensam om att vara oroad för Socialdemokraternas
            ekonomiska politik. Jag kan ta tillfället i akt att i kammarens
            talarstol citera en annan person som är mycket oroad. Han heter
            Kjell-Olof Feldt och bör vara ganska bekant i de här lokaliteterna.
            Han har sagt:
          </note>
          <note>
            ''men vad man då bygger upp är en position inför nästa val som
            gör att socialdemokratin i regeringsställning kan bli livsfarlig
            för landet''.
          </note>
          <note>
            Socialdemokraternas förslag är illa underbyggt. Ser man till
            Socialdemokraternas politik i allmänhet finner man att den skulle
            medföra mycket stora nackdelar för Sverige, och möjligheten att
            få fram medel till ytterligare infrastrukturinvesteringar på vägområdet
            skulle minska betydligt.
          </note>
          <note>
            Jag skulle vilja kommentera några av de tidigare inläggen, som
            framför allt Bo Nilsson har gjort.
          </note>
          <note>
            Han frågade vad vi anser när det gäller underhållet av vägnätet
            och om vi verkligen vill minska underhållet av vägnätet.
          </note>
          <note>
            Nej, Bo Nilsson vet lika väl som jag att det regeringen har föreslagit
            är att man i dagens konjunkturläge, med pressade priser vad gäller
            nyinvesteringar, kan ta de pengar som av den anledningen blir
            över till att satsa just på underhåll av vägnätet. Där behöver
            inte Bo Nilsson vara speciellt orolig.
          </note>
          <note>
            Vad gäller inflytandet över planeringen inom infrastrukturen
            är det också så, Bo Nilsson, att trafikutskottet nyligen har behandlat
            en skrivelse från riksdagens revisorer, där de tar upp detta problem.
            Utskottet tar med anledning av de förslag som riksdagens revisorer
            för fram initiativ till att uppmana regeringen att skynda på det
            här arbetet.
          </note>
          <note>
            Det tycker jag också är speciellt glädjande.
          </note>
          <note>
            När man fattade beslut om de automatiska fartkamerorna, som Ny
            demokrati berör, sade man att verksamheten skulle utredas och
            utvärderas.
          </note>
          <note>
            Det framhåller utskottet ganska klart i detta betänkande, som
            jag ser det. Jag tycker att det är rimligt att avvakta den utredningen.
          </note>
          <note>
            Dessutom vet vi att den här verksamheten i dagsläget inte förekommer
            alls. Företaget som är inblandat i verksamheten har gått i konkurs.
            Jag kan meddela Kenneth Attefors att jag inte ser någon direkt
            nackdel i det. Men, som sagt, vi får avvakta utvärderingen av
            detta.
          </note>
          <note>
            Jag vill yrka bifall till utskottets hemställan i samtliga delar
            och avslag på samtliga reservationer.
          </note>
          <note>
            Men jag vill också ställa två frågor till Bo Nilsson i den här
            debatten.
          </note>
          <note>
            Jag har visat att Socialdemokraternas ekonomiska politik vore
            skadlig för landet. Den skulle också minska möjligheterna att
            få fram viktiga medel för väginvesteringar. Hur skall Socialdemokraterna
            finansiera dessa investeringar utan ekonomisk tillväxt, som blir
            resultatet av deras politik?
          </note>
          <note>
            Socialdemokraterna motsätter sig också en viktig inkomstkälla
            till vägbyggandet, nämligen utförsäljningen av statliga företag.
            Hur skall socialdemokraterna finansiera de här satsningarna?
          </note>
          <note>
            Blir det ytterligare skattehöjningar, exempelvis på vägtrafiken,
            eller vilken typ av skattehöjningar blir det fråga om?
          </note>
          <note type="speaker">
            Anf. 8 BO NILSSON (s) replik:
          </note>
          <note>
            Herr talman! Först höll Jan Sandberg en relativt lång utläggning
            om att underhållet var eftersatt.
          </note>
          <note>
            Sedan har jag läst vägbetänkandet från i fjor, där
          </note>
          <note>
            Moderaterna begärde 1,4 miljarder ytterligare för underhållet
            av vägarna. Nog tycker jag att det här är konstigt, Jan Sandberg.
            Anser ni att vägunderhållet är eftersatt? Anser ni att det behövs
            satsningar på vägunderhållet? Då måste man satsa i år, precis
            som i fjor. Utskottet beställde i fjor ökade medel, och vi anslår
            nu ökade medel. Ni säger nej och minskar anslaget med 220 miljoner.
            Nog har jag, och jag tror flera med mig, svårt att förstå hur
            det här kan gå ihop.
          </note>
          <note>
            Sedan säger Jan Sandberg att det måste vara sans och balans i
            kraven. Då kan man fråga sig om den här sansen och balansen skall
            komma till just som vi har bytt regering. I fjor var det opportunt
            att satsa mycket pengar på vägunderhåll, men i år skall man minska
            anslagen. Jag tror att det är viktigt att vi gör satsningarna
            nu i lågkonjunkturen, för det förbereder oss för nästa högkonjunktur.
            Men det skapar också viktiga arbetstillfällen. Det är nu de här
            satsningarna behövs.
          </note>
          <note>
            När det gäller finansieringen kan jag lugna Jan
          </note>
          <note>
            Sandberg. Vart och ett av de förslag till utgiftshöjningar som
            vårt parti föreslår är finansierat till sista kronan. De omfattande
            investeringar som vi föreslår i samband med behandlingen av kompletteringsbudgeten
            längre fram är också finansierade till hundra procent. Jan
          </note>
          <note>
            Sandberg kan sova lugnt. Vi tar ansvar för Sveriges ekonomi,
            nu och som vi alltid har gjort.
          </note>
          <note type="speaker">
            Anf. 9 JAN SANDBERG (m) replik:
          </note>
          <note>
            Herr talman! Nu nämner Bo Nilsson att vi från regeringspartierna
            inte vill satsa på underhåll och byggande av vägar. Samtidigt
            nämner Bo Nilsson kompletteringspropositionen. Har inte Bo Nilsson
            läst den? Där föreslås det att vi skall satsa ytterligare ungefär
            2,2 miljarder på infrastrukturen. Jag hoppas att Bo Nilsson här
            kan ge besked om att även han tycker att detta är en glädjande
            satsning. Jag kan ha mycket gott samvete när det gäller regeringens
            politik.
          </note>
          <note>
            Sedan säger Bo Nilsson också att alla de utgifter som Socialdemokraterna
            föreslår är finansierade till sista öret. Jag hoppas få en viss
            klarhet i detta när Socialdemokraternas motion i anledning av
            kompletteringspropositionen presenteras.
          </note>
          <note>
            Man skriver i en reservation till detta betänkande att man skall
            ha raka rör mellan vägtrafiken och väginvesteringarna och att
            man den vägen skall plocka fram nya pengar. Det är möjligen ett
            sätt att få fram pengar, i stället för att sälja de statliga företagen,
            som vi vill. Vad innebär de här raka rören? Är det höjda vägtrafikskatter
            för bilisterna?
          </note>
          <note>
            Är det ytterligare höjda bensinskatter eller är det andra skattehöjningar
            som man skall ta till? Det är den bristen i sans och balans som
            jag märker när jag läser Socialdemokraternas olika förslag. Ge
            mig besked på den punkten, Bo Nilsson. Hur mycket dyrare blir
            det med de här raka rören för den svenska vägtrafiken och de svenska
            bilisterna?
          </note>
          <note type="speaker">
            Anf. 10 BO NILSSON (s) replik:
          </note>
          <note>
            Herr talman! När det gäller kompletteringsbudgeten och de 2,2
            miljarderna har jag åtminstone inte hittills uppfattat att de
            skulle gå till att förbättra underhållet av våra vägar. Oavsett
            det är summan otillräcklig. De 2 miljarderna räcker inte långt.
          </note>
          <note>
            Vi kommer, som jag sade, med ett omfattande program för att förbättra
            vägar och järnvägar samt infrastrukturen över huvud taget. Jag
            tycker att vi skall behandla det programmet i vår. Det kommer
            att bli ett omfattande program, och jag skulle förmoda att t.o.m.
            Jan Sandberg blir imponerad över det program som vi har skapat
            efter att ha dammsugit hela det här landet på dess behov. Hela
            vår partiorganisation har varit engagerad, och vi kan verkligen
            redovisa många projekt som är både nödvändiga och viktiga för
            landets infrastruktur.
          </note>
          <note>
            När det gäller de raka rören säger vi att man nog måste titta
            på alternativa möjligheter att finansiera vägunderhållet, och
            jag tror att det gäller oavsett vilken regering som sitter. Jag
            är nästan övertygad om att regeringen avser att komma tillbaka
            med någon form av nya finansieringsmöjligheter för just vägunderhållet.
            Jag tror som sagt inte att det har med färgen på regeringen att
            göra. Jag tror att vi kunde vara överens om det här. Det hade
            varit en fördel för saken.
          </note>
          <note type="speaker">
            Anf. 11 JAN SANDBERG (m) replik:
          </note>
          <note>
            Herr talman! Jo, vi är överens om att det är viktigt att satsa
            på infrastruktur. Men när jag vill ha mer konkreta förslag från
            Bo Nilsson, något som så att säga utgör basen för alla uttalanden
            om ökade ramar och ökade satsningar, då är det enda besked jag
            får att det skall vara raka rör i form av nya intäkter från vägtrafiken.
          </note>
          <note>
            Jag har frågat vad det är för nya intäkter. Skall bilisterna
            tvingas betala mer i vägtrafikskatt eller är det fråga om höjda
            bensinskatter? Då hänvisar Bo
          </note>
          <note>
            Nilsson -- tro det eller ej! -- till den nuvarande regeringen
            och säger att man avvaktar väl underbyggda och intelligenta förslag
            därifrån.
          </note>
          <note>
            Då kan jag säga till Bo Nilsson att vi redan har sett många väl
            underbyggda och intelligenta förslag från regeringen, och det
            lär komma fler. Men att Bo
          </note>
          <note>
            Nilsson hänvisar till regeringens kommande förslag, efter att
            här i stora ordalag ha talat om ökade satsningar på infrastruktur,
            innebär ju att hans kritik mot regeringen faller platt till marken.
          </note>
          <note>
            Det är det konstaterande som jag tycker att man kan göra efter
            att ha lyssnat till den här debatten.
          </note>
          <note>
            Förste vice talmannen anmälde att Bo Nilsson anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 12 BENGT HURTIG (v) replik:
          </note>
          <note>
            Herr talman! När jag tänker tillbaka på valrörelsen, vill jag
            minnas att de borgerliga partiernas företrädare talade om ett
            budgetunderskott på 20--
          </note>
          <note>
            30 miljarder under det kommande budgetåret. Med tanke på politiken
            med nedskärningar av offentlig verksamhet och sänkta skatter och
            den typ av politik mot arbetslösheten som de avsåg att föra ansåg
            vi att budgetunderskottet skulle bli bortåt 90
          </note>
          <note>
            miljarder kronor. Tyvärr fick vi fel. Det visar sig nu att det
            kommer att gå upp mot 100 miljarder.
          </note>
          <note>
            Jan Sandberg sade att försäljning av de statliga företagen, kanske
            också av verken, skulle ge resurser för satsningar på infrastruktur.
            Men de ger ju redan resurser genom den avkastning som de levererar
            in till statskassan. Säljs företagen, kommer avkastningen att
            tillfalla någon annan.
          </note>
          <note>
            Eftersom köparna kanske till stor del inte finns i
          </note>
          <note>
            Sverige, kan de pengarna i framtiden mycket väl tillfalla utländska
            ägare. Det kan gälla LKAB, och det kan gälla Vattenfall och Televerket.
          </note>
          <note>
            Vi kan också hamna i den situationen att de som köper statliga
            företag gör det bara för att komma åt marknadsandelar och att
            de sedan lägger ner företagen. I värsta fall står vi då med en
            infrastruktur men utan företag. Sverige är i så fall inte det
            första landet som har råkat ut för det bekymret.
          </note>
          <note>
            Jan Sandberg hade i utskottet en möjlighet att få fram mera resurser
            till drift och underhåll av statliga vägar -- 1 350 miljoner eller,
            om han hade gått på vårt förslag, 700 miljoner -- men han valde
            att göra upp med Ny demokrati om en snabb utredning om privat
            finansiering av E6:an. Tror Jan
          </note>
          <note>
            Sandberg att det är någonting som är realistiskt?
          </note>
          <note type="speaker">
            Anf. 13 JAN SANDBERG (m) replik:
          </note>
          <note>
            Herr talman! Jag tycker att man skall pröva alla möjliga vägar
            att satsa på infrastrukturinvesteringar, dock inte skattehöjningar.
            Vi får se om utredningen visar att det är möjligt att få fram
            pengar från privata intressenter. Vi har haft andra projekt, exempelvis
            i
          </note>
          <note>
            Stockholmsregionen, där privata intressen har varit med i diskussionen.
            Låt oss avvakta vad utredningen kommer fram till.
          </note>
          <note>
            Bengt Hurtig nämnde budgetunderskottet. Men
          </note>
          <note>
            Bengt Hurtig vet ju att grundorsaken till det svenska budgetunderskottet
            är de ekonomiska problem som Sverige har i dag och som till mycket
            stor del är ett resultat av den politik som har förts tidigare.
          </note>
          <note>
            Att Bengt Hurtig vågar ta ordet budgetunderskott i sin mun förvånar
            mig litet. Jag har anklagat Bo
          </note>
          <note>
            Nilsson för att ha ett dåligt underbyggt budgetalternativ och
            dåligt underlag för sina förslag om satsningar på infrastruktur,
            men jag vill säga att de anklagelserna är en västanfläkt i jämförelse
            med de omdömen som jag är beredd att avge om det budgetalternativ
            som Vänsterpartiet har fört fram.
          </note>
          <note>
            Att de borgerliga partiernas representanter i utskottet var litet
            kallsinniga till de ytterligare 1,3
          </note>
          <note>
            miljarderna som skulle satsas på vägar kan delvis ha berott på
            -- har Bengt Hurtig tänkt på det? -- att vi visste att det var
            på gång i kompletteringspropositionen ytterligare medel, större
            medel, 2,2 miljarder, just för satsningar i infrastrukturen, där
            huvuddelen skall gå till vägarna.
          </note>
          <note>
            Så egentligen skulle Bengt Hurtig och
          </note>
          <note>
            Socialdemokraterna kunna dra tillbaka yrkandet om bifall till
            reservationen om ökade anslag, med hänvisning till att regeringen
            i kompletteringspropositionen föreslår ytterligare medel utöver
            de 1,3 miljarder som de yrkade bifall till i utskottet.
          </note>
          <note type="speaker">
            Anf. 14 BENGT HURTIG (v) replik:
          </note>
          <note>
            Herr talman! Det budgetalternativ som vi lade fram i januari
            höll. Vi redovisade då möjligheter att plocka fram totalt 15 miljarder
            utöver vad regeringen har tänkt sig. Så de satsningar vi har velat
            göra hade givetvis rymts inom de förändringar i förhållande till
            regeringsförslaget som vi föreslog.
          </note>
          <note>
            De 2,2 miljarderna i kompletteringspropositionen kommer vi naturligtvis
            att få diskutera i en ny omgång. Det beloppet är inte heller tillräckligt.
            Vår satsning i januarimotionen på det vi kallar för infrastruktur
            rör sig totalt om ca 10 miljarder.
          </note>
          <note type="speaker">
            Anf. 15 BO FINNKVIST (s):
          </note>
          <note>
            Herr talman! Jag ämnar inte yrka bifall till min motion A437.
            Jag vill däremot ta tillfället i akt att prata för det som jag
            har tagit upp i den motionen.
          </note>
          <note>
            Ärendet kommer snart tillbaka på riksdagens bord i samband med
            behandlingen av kompletteringspropositionen.
          </note>
          <note>
            Vi som bor i Klarälvsdalen tycker att vi möter för dålig förståelse
            för de problem vi har. I Hagfors och
          </note>
          <note>
            Munkfors, där väg 62 går förbi, finns en kraftfull exportindustri.
            I bygden, som har ungefär 21 000
          </note>
          <note>
            invånare, produceras exportvaror för litet drygt 3
          </note>
          <note>
            miljarder kronor per år, i varje fall ett normalt år.
          </note>
          <note>
            Nu är det ju lågkonjunktur.
          </note>
          <note>
            Den privatägda järnvägen lades ned för ett år sedan, och riksväg
            62 håller i dag inte normal
          </note>
          <note>
            Europastandard. Järnverken i Hagfors och
          </note>
          <note>
            Munkfors har fått en utländsk ägare, från
          </note>
          <note>
            Österrike, där man är van att köra på vägar som håller Europastandard.
            Om man lastar en bil i
          </note>
          <note>
            Österrike, med de regler som gäller där, kan man inte köra hela
            vägen till Hagfors utan att lasta om, möjligtvis i Deje, och köra
            med två bilar därifrån.
          </note>
          <note>
            Jag tycker att det är litet förvånande att viktiga exportindustrier
            kan behandlas på det viset och att trafikutskottet inte har visat
            större intresse för den här frågan.
          </note>
          <note>
            I dag ligger det varsel i Hagfors järnverk på halva arbetsstyrkan,
            700 personer. Vi som bor och verkar i området försöker få hjälp
            från alla håll för att lösa problemen. Det kommer att bli fruktansvärda
            sociala problem också med arbetslöshetstal som med all säkerhet
            kommer att gå upp emot 25 %
          </note>
          <note>
            nästa år -- det kanske blir mera.
          </note>
          <note>
            I den situationen skulle det vara bra med litet extra anslag,
            för det skapar dels sysselsättning under byggtiden, dels bättre
            förutsättningar för den industri som finns kvar. Det kommer fortfarande
            att finnas stora exportindustrier i området, även om hela varslet
            fullföljs.
          </note>
          <note>
            Det är av den anledningen som jag har begärt ordet, och jag hoppas
            att trafikutskottets ledamöter, oavsett vilket parti de tillhör,
            tänker på det jag har sagt och tar hänsyn till det när frågan
            kommer tillbaka.
          </note>
          <note>
            Jag tror att trots problemen med minskad sysselsättning och hög
            arbetslöshet är den typ av industri som finns i Hagfors och Munkfors
            ytterst viktig för svensk industri. Ja, jag inte bara tror det,
            utan det vet jag. Därmed kan det väl vara slut på resonemanget
            i den frågan.
          </note>
          <note>
            Herr talman! Jag måste något kommentera det som
          </note>
          <note>
            Jan Sandberg sade om utförsäljning av statliga företag, kopplat
            till byggande av vägar. I det sammanhanget nämndes SSAB. Detta
            kommer vi säkert att diskutera i kammaren längre fram. Men nog
            är det väl så, att regeringen inte nu säljer ut de här andelarna
            i SSAB. Vad man gör är väl att man går ut och lånar pengar i två
            år på andelar som sedan kan förvandlas till aktier -- då det alltså
            blir fråga om försäljning. Låna pengar under två år, räntebärande
            lån, kan man väl göra i vilken bank som helst. För det behöver
            man inte skriva ut ägarandelar i ett statligt företag.
          </note>
          <note type="speaker">
            Anf. 16 JAN SANDBERG (m) replik:
          </note>
          <note>
            Herr talman! Bo Finnkvist har rätt när det gäller den tekniska
            uppläggningen av det här steget av utförsäljningen av SSAB. Men
            jag sade också i mitt anförande att jag såg detta som ett viktigt
            steg, och att jag gärna såg att utförsäljningen fortsatte med
            andra företag och på andra sätt. Jag tror att Bo
          </note>
          <note>
            Finnkvist och jag i varje fall är överens om att det är viktigt
            att få fram pengar till investeringar i vägar.
          </note>
          <note>
            Sedan kan vi ha olika uppfattningar om på vilket sätt vi skall
            få fram pengarna -- men detta var huvudbudskapet i vad jag sade.
          </note>
          <note type="speaker">
            Anf. 17 BO FINNKVIST (s) replik:
          </note>
          <note>
            Herr talman! Det är klart att det är viktigt att få fram pengar
            till investeringar i infrastruktur; det är ju det jag har talat
            för. Men att sälja ut de statliga företagen för att klara detta
            -- det tycker inte jag är rätt. Vi har ju under den socialdemokratiska
            regeringsperioden försökt sköta dessa statliga företag på ett
            bättre sätt, och fått till stånd avsevärda vinster i den här företagsgruppen.
            Och de vinsterna kan ju användas till både väginvesteringar och
            andra utgifter som staten har.
          </note>
          <note>
            Då är det dumt att sälja -- i varje fall sälja mycket konjunkturkänslig
            industri i en lågkonjunktur. Det är väl knappast rätt tidpunkt
            om man nu skall välja den här vägen.
          </note>
          <note type="speaker">
            Anf. 18 ELVING ANDERSSON (c):
          </note>
          <note>
            Herr talman! Jag hade inte tänkt delta i den här debatten. Utskottsmajoriteten
            har ju företrätts på ett utmärkt sätt av Jan Sandberg. Men när
            jag hörde Bo Nilssons första inlägg, tyckte jag ändå att det fanns
            anledning att göra ett par reflexioner.
          </note>
          <note>
            Det är mycket nyttigt med litet ombytta roller ibland. Och det
            är av många skäl bra, tycker jag, att
          </note>
          <note>
            Socialdemokraterna nu har hamnat i opposition.
          </note>
          <note>
            En av de effekter som har uppnåtts genom att
          </note>
          <note>
            Socialdemokraterna har hamnat i opposition är att de nu t.o.m.
            har börjat intressera sig för regionalpolitiska satsningar inom
            kommunikationsområdet. Detta har vi saknat i stor utsträckning
            tidigare från Socialdemokraterna, när de satt i regeringsställning.
          </note>
          <note>
            Bo Nilsson är ju ny i trafikutskottet, och jag vet inte i vad
            mån han har hunnit läsa igenom gamla debattprotokoll, gamla utskottsbetänkanden
            osv.
          </note>
          <note>
            Men jag tror att det där finns mycket intressant att läsa när
            det gäller just regionalpolitiken.
          </note>
          <note>
            Reservation 6, som socialdemokraterna har avgivit i utskottet
            och som behandlar regionalpolitik, är klart tillgodosedd redan
            i utskottsmajoritetens betänkande. Framför allt på s. 30 och 31
            finns flera formuleringar som klart visar att det är en mycket
            tydlig regionalpolitisk inriktning i den nuvarande regeringens
            och i utskottsmajoritetens strävanden.
          </note>
          <note>
            De önskemål som framförs i reservation 6 är tillgodosedda.
          </note>
          <note>
            Vi noterar på s. 30 att den nuvarande majoriteten står fast vid
            det tidigare beslutet att en större andel av de ordinarie väganslagen
            skall specialdestineras till vissa regioner, dvs. Norrland, Kopparberg,
          </note>
          <note>
            Värmland och Dalsland. Vi skriver också:
          </note>
          <note>
            ''Utskottet anser att man i princip bör eftersträva en likvärdig
            standard på vägar med likartat trafikarbete, oavsett vägarnas
            geografiska belägenhet''. Detta står alltså i majoritetstexten,
            och socialdemokraterna väljer att upprepa det i sin reservation.
          </note>
          <note>
            Överst på s. 31 står: ''Vidare vill utskottet betona att det
            vägpolitiska mål som syftar till en tillfredsställande vägstandard
            i landets alla delar, även på det lågtrafikerade vägnätet, ligger
            fast.''
          </note>
          <note>
            Herr talman! Jag vill bara avslutningsvis konstatera att reservation
            6 är ett ypperligt exempel på fullständigt onödiga reservationer
            där man slår in vidöppna dörrar.
          </note>
          <note type="speaker">
            Anf. 19 BO NILSSON (s):
          </note>
          <note>
            Herr talman! Elving Andersson tycker att det är bra att vi har
            hamnat i opposition. Nu tror jag att det redan före sommaren kommer
            att gå upp för väldigt många människor här i landet, inte minst
            för dem som är beroende av vägar och järnvägar, att det hade varit
            en stor fördel med en socialdemokratisk regering. Jag tror att
            Elving Andersson kommer att hamna på defensiven i de här frågorna,
            och det är honom väl unt som regeringens representant.
          </note>
          <note>
            När det gäller regionalpolitik vill jag påstå att vi socialdemokrater
            har gjort stora insatser för regionalpolitiken. Jag har själv
            tidigare suttit i arbetsmarknadsutskottet, och vet att det är
            så.
          </note>
          <note>
            Elving Andersson har betydligt svårare, tror jag, att umgås med
            sina moderata vänner än med oss när det gäller regionalpolitiken.
          </note>
          <note>
            Sedan undrade Elving Andersson om jag hade hunnit läsa gamla
            protokoll. En del har jag hunnit läsa, och när det gäller vägväsendet
            har jag läst förra årets betänkande. Man ser klart och tydligt
            skillnaden mellan dåvarande oppositionspartier och nuvarande regeringspartier.
            Då var man rätt pigg på att öka utgifterna. I dag vill man t.o.m.
          </note>
          <note>
            minska dem, såsom jag har sagt i mitt tidigare inlägg.
          </note>
          <note>
            När det gäller reservation 6 har vi velat understryka, ännu litet
            mer än vad regeringspartierna gör, hur viktigt det är med satsningarna
            på regionalpolitiken. Och jag tror att det finns alla skäl att
            göra sådana markeringar framöver.
          </note>
          <note type="speaker">
            Anf. 20 ELVING ANDERSSON (c):
          </note>
          <note>
            Herr talman! Bo Nilsson säger att fram i sommar skall folk få
            klart för sig att det hade varit en stor fördel om man hade haft
            kvar en socialdemokratisk regering. Jag utgår från att Bo Nilsson
            då avser det regionalpolitiska perspektivet, eftersom det är det
            vi diskuterar.
          </note>
          <note>
            Det kan hända att det är så, men det måste i så fall innebära
            att socialdemokraterna har svängt 180
          </note>
          <note>
            grader i sitt sätt att hantera regionalpolitiken. Den linje man
            tidigare har företrätt, när det har gällt infrastrukturen och
            de regionala satsningarna, har inte varit till gagn för regionalpolitiken,
            utan snarare tvärtom. Det har varit de stora satsningarna som
            prioriterats.
          </note>
          <note>
            Som jag visat med de korta citaten från s. 30 och 31
          </note>
          <note>
            i betänkandet är vi alltså sams mellan majoritetspartierna om
            inriktningen. Och jag betraktar de här skrivningarna som minst
            lika långtgående som vad socialdemokraterna presterat i reservation
            6.
          </note>
          <note>
            Till detta skall läggas det som Jan Sandberg var inne på tidigare,
            vad som föreslås i kompletteringspropositionen -- 2,2 miljarder,
            i huvudsak specialdestinerade till det mindre vägnätet. Så jag
            känner mig i gott sällskap tillsammans med de andra partierna
            i regeringen när det gäller att värna regionalpolitiken och satsningarna
            på infrastruktur för att hela Sverige skall leva.
          </note>
          <note type="speaker">
            Anf. 21 BO NILSSON (s):
          </note>
          <note>
            Herr talman! Jag vill bara till sist säga att jag tror att det
            inte bara gäller regionalpolitiken utan framför allt satsningarna
            på infrastruktur när de flesta svenskar kommer att få klart för
            sig att det är vårt parti som står för framtidstron, att det är
            vårt parti som är berett att satsa för att Sverige skall komma
            över lågkonjunkturen. Och jag tror att den debatt som vi kommer
            att ha fram till sommaren kommer att visa att jag har rätt och
            att Elving
          </note>
          <note>
            Andersson har fel.
          </note>
          <note type="speaker">
            Anf. 22 ELVING ANDERSSON (c):
          </note>
          <note>
            Herr talman! Jag vill påstå att väljarna redan förra sommaren
            kom underfund med socialdemokraternas politik och deras satsningar
            på regionalpolitik och på infrastruktur. Och det gav de uttryck
            för i valet i september.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 3 §.)
          </note>
          <note>
            3 § Fast förbindelse över Öresund
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1991/92:TU16 Fast förbindelse över Öresund.
          </note>
          <note type="speaker">
            Anf. 23 BENGT HURTIG (v):
          </note>
          <note>
            Herr talman! Vi får nu möjlighet att än en gång behandla en av
            de större miljöskandalerna i det här landet. Riksdagen har själv
            medverkat till den, trots alla stolta trafikpolitiska deklarationer
            om resursbevarande och hänsyn till miljön.
          </note>
          <note>
            Som jag sade när det gällde det förra betänkandet, är det kraftfulla
            satsningar på järnväg och sjöfart som måste vara hörnstenarna
            i en långsiktigt uthållig transportpolitik. Det betyder också
            återhållsamhet med nya motorvägar och projekt som Öresundsbron.
          </note>
          <note>
            Vi är inte ensamma om den ståndpunkten i opinionen, även om det
            råkar vara så att riksdagens majoritet har lagt sig platt för
            brofantasterna. Jag vill bara påminna om vad nuvarande miljöministern
            Olof Johansson skrev i sin partimotion för ett år sedan: ''Centern
            kan än en gång konstatera att det, mot bakgrunden av ovanstående
            beskrivna miljörisker för Östersjön, är ytterst oansvarigt och
            miljöfientligt av regeringen att föreslå ett brobygge.''
          </note>
          <note>
            Det var miljöministerns ståndpunkt för ett år sedan. Nu har den
            stronga hållningen från i fjol reducerats till att man i en meningsyttring
            säger att man inte motsätter sig att en miljöprövning görs.
          </note>
          <note>
            Hur skulle det ha sett ut, om man hade motsatt sig en miljöprövning.
            Man kräver inte ens att en järnvägstunnel skall prövas ordentligt.
          </note>
          <note>
            Enligt vår mening har frågan om en järnvägstunnel aldrig prövats
            ordentligt. Enligt
          </note>
          <note>
            Öresundsdelegationens egen rapport framgår att ett tunnelalternativ
            inte behöver bli någon dålig affär. Tekniken för byggande av tunnlar
            utvecklas också. Vad jag förstår utesluter inte heller det danska
            beslutet ett tunnelalternativ.
          </note>
          <note>
            Det är enligt vår mening också litet patetiskt att göra en miljökonsekvensutredning
            efter det att ett folkrättsligt bindande avtal har slutits. En
            miljökonsekvensutredning för olika alternativ borde naturligtvis
            ha legat på bordet innan avtalet upprättades och besluten fattades.
          </note>
          <note>
            Övriga länder runt Östersjön har ställt krav på att
          </note>
          <note>
            Helsingforskonventionens stater och relevanta organisationer
            runt Östersjön skulle inbjudas till att delta i en expertpanel
            som skulle vara med och utforma miljökonsekvensbeskrivningar av
            brobygget och alternativen till det.
          </note>
          <note>
            Vad jag förstår blir det konsultföretaget VBB, som själv vill
            vara med och projektera bron, som eventuellt kommer att använda
            sig av internationella experter som de själva väljer ut
          </note>
          <note>
            När ärendet sedan kommer till regeringarna i
          </note>
          <note>
            Sverige och Danmark skall ansökan om att få bygga prövas enligt
            naturresurslagen. Då skall övriga
          </note>
          <note>
            Östersjöstater och organisationer få yttra sig i en remissomgång.
            Men det är den sökanden parten, dvs. brobolaget som skall ansvara
            för att miljökonsekvensbeskrivningen är korrekt.
          </note>
          <note>
            Kommer regeringen att låta våra grannländer själva plocka ut
            de experter som de vill skall yttra sig? Det finns en klar oro
            att den svenska och den danska regeringen själva vill plocka ut
            de experter som man vill låta yttra sig. Det kunde vara intressant
            att få ett klart svar på den frågan här i dag.
          </note>
          <note>
            Det går inte i längden för vissa länder att hålla på med fasoner
            och försöka sätta sig på sina grannar.
          </note>
          <note>
            En del miljöaktivister runt Östersjön har t.o.m.
          </note>
          <note>
            börjat jämföra politiken med den politik som fördes av centralmakten
            i Moskva. Det är inte något bra tecken.
          </note>
          <note>
            Om regeringen inte är nöjd med den framtida miljökonsekvensbeskrivningen
            som konsulten
          </note>
          <note>
            VBB, gör kan den naturligtvis begära kompletteringar. Enligt
            naturresurslagen är det då främst utnyttjandet av själva marken
            och vattnet som skall prövas. Man skall huvudsakligen pröva om
            naturresurserna kan behövas till något annat än vägar och brofästen.
          </note>
          <note>
            När bron väl godkänts enligt naturresurslagen är det, såvitt
            jag förstår, ganska svårt att stoppa projektet. Det är bara utformningen
            som torde kunna påverkas vid prövningen enligt miljöskyddslagen.
          </note>
          <note>
            Herr talman! Det är naturligtvis orimligt att vi först skall
            förbinda oss att kraftigt minska olika luftföroreningar och sedan
            dra på med en vägtrafikutveckling som obönhörligen kommer att
            öka utsläppen av svaveldioxid, kväveoxider, ozon, kolväten och
            bly. I verkligheten borde dessa utsläpp enligt många forskare
            minska kraftigare än vad de målsättningar som vi har antagit redovisar.
          </note>
          <note>
            &gt; bDen förra regeringen uppskattade biltrafiken på bron till
            9 000 per dygn. Man kan väl misstänka att den siffran nämndes
            för att kunna hålla nere den beräknade miljöbelastningen. Nu torde
            bron inte ha en chans att bli lönsam med mindre än att mångdubbelt
            fler fordon passerar. Ölandsbron har i dag ca 12 000 fordon per
            dygn. Detta till en ö med
          </note>
          <note>
            24 000 invånare. En broförbindelse mellan två sådana befolkningskoncentrationer
            som det är frågan om här kommer att ha betydligt fler trafikanter.
            För att få den lönsam räknar man med upp till 50 000 trafikanter
            per dygn. Då kommer miljöbelastningarna att bli annorlunda än
            vid 9 000
          </note>
          <note>
            fordon per dygn.
          </note>
          <note>
            Många marker i södra Sverige klarar inte den miljöbelastning
            som redan nu är för handen. I
          </note>
          <note>
            Skåne får marken ta emot upp till 25 kg kväve per hektar och
            år. Vissa lokaler kan få ta emot närmare
          </note>
          <note>
            60 kg. Enligt forskarna borde utsläppen ner till 10
          </note>
          <note>
            kg. Forskare från Sveriges lantbruksuniversitet och
          </note>
          <note>
            SGU menar att omfattande marker i södra Sverige egentligen inte
            tål mer än 2--10 kg kväve per hektar och år.
          </note>
          <note>
            Sedan har vi naturligtvis problemet med vad som händer med lek-
            och yngelplatser inte bara i
          </note>
          <note>
            Östersjön utan också i själva sundet när muddring och sandsugning
            kör i gång på allvar. Dessa miljöhot har ju vänts ut och in flera
            gånger i denna kammare. Vi får hoppas att de också kommer att
            behandlas i den s.k. miljökonsekvensbeskrivning som kommer så
            småningom.
          </note>
          <note>
            Häromveckan såg vi också på TV de simultanövningar som man nu
            gör för att fartyg skall kunna navigera mellan bropelarna.
          </note>
          <note>
            Vattenströmmar och starka vindar kommer att ställa oerhörda krav
            på lotsningen. Det gäller särskilt vid möten mellan större fartyg.
            Lotsar kommer kanske också att vägra att lotsa vid dåligt väder
            och när strömmar och vindar är besvärande.
          </note>
          <note>
            Vi har Tjörnolycken i färskt minne. Då fick ett fartyg fel på
            sin manöverutrustning och gick in i en bropelare. Våra grannländer
            är naturligtvis oerhört intresserade av dessa frågor.
          </note>
          <note>
            Många ställer sig också frågan varför frakter skall gå på en
            bro när transporter bör vara flexibla.
          </note>
          <note>
            Färjetrafik är mer flexibel än både en tunnel och en bro.
          </note>
          <note>
            Herr talman! Därmed vill jag yrka bifall till meningsyttringen.
          </note>
          <note>
            Anf. 24 STEN ANDERSSON i Malmö (m):
          </note>
          <note>
            Herr talman! Jag vill inleda med att yrka bifall till hemställan
            i betänkandet om en fast förbindelse över Öresund och avslag på
            meningsyttringen från
          </note>
          <note>
            Vänsterpartiet.
          </note>
          <note>
            Skälet till det här betänkandet är fem motioner. I
          </note>
          <note>
            tre av dem krävs att man skall utreda mer eller stoppa projektet.
            I två av dem krävs att man skall öka takten i projektet.
          </note>
          <note>
            Det är drygt 11 månader sedan riksdagen godkände ett bindande
            folkrättsligt avtal mellan Danmark och Sverige om att en fast
            förbindelse i form av en kombinerad järnvägs- och bilbro skall
            byggas mellan Malmö och Köpenhamn. Det här var ett glädjande beslut
            för många. Frågan har debatterats i 100 år, och nu har man äntligen
            kommit till skott.
          </note>
          <note>
            Bengt Hurtig talar dels i sin meningsyttring, dels i sitt inlägg
            om en miljöskandal. Allting är relativt, men jag är inte säker
            på att man skall använda den tonen. Han talar också om att broförbindelsen
            kommer att kosta upp till 30 miljarder kronor. Han har givetvis
            rätt att föra fram den siffran, men det är en siffra som många
            andra anser vara alldeles för hög.
          </note>
          <note>
            Bengt Hurtig skall akta sig för att citera. Han tillhör det parti
            som, om man skulle börja gräva i gamla citat, befinner sig i en
            besvärlig situation.
          </note>
          <note>
            Bengt Hurtig säger att det finns en risk att fartyg kommer att
            kollidera med bron. I Öresund finns den s.k. Flintrännan. Det
            är en smal djup passage, och det är inte ofta som fartygen missar
            den rännan.
          </note>
          <note>
            Bron blir betydligt bredare. De problemen är trots allt hanterbara.
          </note>
          <note>
            Herr talman! Vi känner alla argumenten för och emot bron i debatten.
            De har luftats i riksdagen, i betänkanden och i interpellationer
            och frågor till olika statsråd. Enligt min uppfattning finns det
            ingen anledning att återigen ha en lång, och kanske uppslitande,
            debatt.
          </note>
          <note>
            Det går att notera att de partier som genom åren har stött en
            fast förbindelse mellan Malmö och
          </note>
          <note>
            Köpenhamn har en stark position i den landsända där bron är aktuell.
            Motsatsen gäller för de andra partierna. Om bron är så betydelsefull,
            så fantastiskt dålig, t.o.m. en miljöskandal, som det ibland hävdas
            i debatten, varför har inte de partier som varit emot bron haft
            en större framgång i den allmänna opinionen?
          </note>
          <note>
            Nu går allt enligt tidsplanerna. Bygget påbörjas
          </note>
          <note>
            1993. Det är tänkt att bron skall invigas på midsommarafton 1999.
            Det kanske missar på någon dag, men tidsramen ligger klar. Beskedet
            om ett brobygge har inneburit ett ökat samarbete mellan t.ex.
            banker i Danmark och Sverige. Det är ett samarbete som har startat
            just tack vare beslutet om bron.
          </note>
          <note>
            Herr talman! Vidare har vi frågan om pengarna.
          </note>
          <note>
            Det sägs i dag i debatten att bron kommer att kosta.
          </note>
          <note>
            Det är inte meningen att bron skall kosta något för skattebetalarna.
            Bron skall finansieras med hjälp av intäkter från dem som använder
            bron.
          </note>
          <note>
            Vi har en positiv inställning till järnvägen. Den summa om sammanlagt
            300 milj.kr. per år som skall betalas av DSB och SJ är mindre
            än vad det kostar att bygga anläggningen. Det visar att vi ser
            positivt på järnvägen. Vi tror att det kommer att bli en uppgång
            för järnvägen genom att bron kommer till stånd.
          </note>
          <note>
            Sist har vi frågan om en tunnel. Det talas ibland om att ett
            tunnelalternativ inte har utretts. Visst skall det finnas en kort
            tunnel på två kilometer i komplexet. I vår omvärld pågår det i
            dag ett stort tunnelbygge under Kanalen mellan England och
          </note>
          <note>
            Frankrike och ett stort tunnelbygge under Stora
          </note>
          <note>
            Bält. Man skall akta sig för att ta de två tunnelbyggena som
            exempel på att ett tunnelbygge är bra. De har hitintills utgjort
            en dålig affär både när det gäller pengar och den tid som har
            åtgått för att bygga dem.
          </note>
          <note type="speaker">
            Anf. 25 BENGT HURTIG (v) replik:
          </note>
          <note>
            Herr talman! Sten Andersson i Malmö märkte tydligen inte att
            jag ställde en fråga till regeringspartiets företrädare.
          </note>
          <note>
            Den finska Naturskyddsföreningens internationella sekreterare
            Jaana Nurminen säger att Sverige och
          </note>
          <note>
            Danmark gör anspråk på att själva tillsätta delegaterna i den
            nordiska expertgruppen inom
          </note>
          <note>
            Helcom som skall granska bygget över Öresund.
          </note>
          <note>
            Länderna vill alltså förbehålla sig den rätten i
          </note>
          <note>
            Östersjösamarbetet.
          </note>
          <note>
            Är dessa uppgifter felaktiga? Kommer regeringen att se till att
            våra grannländer själva får tillsätta de experter som skall få
            yttra sig? Jag skulle gärna vilja ha ett svar på dessa enkla frågor.
          </note>
          <note>
            Anf. 26 STEN ANDERSSON i Malmö (m) replik:
          </note>
          <note>
            Herr talman! Jag är övertygad om att de svenska och danska regeringarna
            tillsätter de experter som är mest kompetenta att hantera frågan.
          </note>
          <note type="speaker">
            Anf. 27 BENGT HURTIG (v) replik:
          </note>
          <note>
            Herr talman! Jag tolkar detta som att när miljökonsekvensbeskrivningen
            skickas på remiss till våra grannländer kommer de inte att själva
            få utse de personer som skall utforma yttrandena.
          </note>
          <note type="speaker">
            Anf. 28 ELVING ANDERSSON (c):
          </note>
          <note>
            Herr talman! När riksdagen för knappt ett år sedan godkände avtalet
            mellan Sverige och Danmark om en broförbindelse över Öresund,
            var vi från
          </note>
          <note>
            Centerns sida starkt kritiska mot förfaringssättet.
          </note>
          <note>
            Vi var kritiska mot det sätt miljöfrågorna hade hanterats när
            det gällde miljön i Östersjön och luftsituationen i sydvästra
            Skåne. Vi var starkt kritiska mot de ekonomiska beräkningarna
            för brobygget, och vi undrade om det över huvud taget var en klok
            transportteknisk lösning för Sveriges förbindelser med kontinenten.
          </note>
          <note>
            När det gäller miljöaspekterna inriktar sig vår kritik på ungefär
            samma område som Bengt Hurtig berörde. Beslutet fattades först,
            och miljöutredningarna skulle göras senare. Vi tyckte att det
            hade varit rimligare att hantera frågan i en annan ordning.
          </note>
          <note>
            Vi från Centerns sida har i princip inte ändrat uppfattning.
            Men nu är situationen den den är. Det är ett faktum att en klar
            riksdagsmajoritet, mot vår vilja, gav klartecken för undertecknande
            av avtalet.
          </note>
          <note>
            Det är ett folkrättsligt bindande avtal mellan två stater, och
            det är det faktum vi har att leva med.
          </note>
          <note>
            Nu skall miljöprövningen göras, miljökonsekvensbeskrivningarna
            tas fram och frågan prövas enligt gällande lagstiftning. Jag vill
            då för min och Centerns del säga, att med tanke på de statsråd
            som för närvarande innehar taburetterna på miljödepartementet,
            är jag övertygad om att denna miljöprövning blir både seriös och
            framför allt mycket grundlig.
          </note>
          <note type="speaker">
            Anf. 29 OLLE SCHMIDT (fp):
          </note>
          <note>
            Herr talman! Intet är som väntans tider, heter det som bekant
            i Karlfeldts vårdikt. I så fall har vi som vill ha en Öresundsbro
            fått vårt lystmäte stillat. För väntat har vi. I över 100 år,
            som Sten Andersson i
          </note>
          <note>
            Malmö sade, har frågan stötts och blötts.
          </note>
          <note>
            Så äntligen för snart ett år sedan bestämde sig
          </note>
          <note>
            Sveriges riksdag för att en kombinerad väg- och järnvägsförbindelse
            skulle byggas över Öresund.
          </note>
          <note>
            Några månader senare fattade det danska folketinget ett likalydande
            beslut. Den så hett eftertraktade Öresundsbron kan nu bli verklighet.
          </note>
          <note>
            Den behövs verkligen, i synnerhet nu när Sverige på allvar vill
            bli en del i det nya Europa
          </note>
          <note>
            Som kommunalpolitiker i flera år i Malmö vet jag hur mycket möda
            och tid som har lagts ner på att övertyga om det rätta och självklara
            i att Sverige och Skåne knyts närmare till Danmark och övriga
          </note>
          <note>
            Europa. I alltför många år fick vi tala för döva öron.
          </note>
          <note>
            Mycken värdefull tid har tyvärr gått förlorad.
          </note>
          <note>
            Därför får inte nu det pågående planeringsarbetet ytterligare
            förhalas.
          </note>
          <note>
            Herr talman! Jag måste säga att jag kände en viss oro under regeringsförhandlingarna
            i höstas, men jag blev desto gladare när den nya borgerliga regeringen
            så tydligt fastslog i regeringsförklaringen att bron skall byggas.
            Dock har det under vintern kommit en del oroande signaler från
            regeringskansliet, det måste jag medge, som skulle kunna tyda
            på att riksdagsbeslutet till vissa delar var ifrågasatt. Några
            motioner till dagens betänkande visar också på detta. Jag är därför
            glad över att utskottet så klart tar ställning för bron. Det tycker
            jag är mycket bra.
          </note>
          <note>
            Från Folkpartiets sida vill jag därför entydigt framhålla att
            vi helt och fullt står fast vid det beslut som riksdagen fattat
            och att vi önskar att arbetet med byggandet av bron följer den
            fastställda tidsplanen, dvs. byggstart vid årsskiftet 1993-1994.
          </note>
          <note>
            Såvitt jag förstår av de senaste rapporterna bör detta klaras.
          </note>
          <note>
            Självfallet skall de nödvändiga miljöprövningarna göras, och
            många studier har redan gjorts. Totalt handlar det om 130 delundersökningar
            om hur förbindelsen över Öresund påverkar miljön. En av de viktigaste
            frågorna, som bl.a. har tagits upp i debatten här i dag, är att
            kraven på att vattenströmningen genom sundet skall tillgodoses,
            dvs. den s.k. noll-lösningen. Detta är något som vi från Folkpartiets
            sida speciellt framhöll under riksdagsbehandlingen.
          </note>
          <note>
            Jag är övertygad om att miljökraven kommer att kunna klaras.
            Dessutom är det ju så, Bengt Hurtig, att vägtrafiken kommer att
            subventionera järnvägen, det är viktigt att poängtera, och därigenom
            om man så vill ett miljövänligare resande.
          </note>
          <note>
            Herr talman! För mig som liberal och vän av internationella kontakter,
            ökat samröre över gränser, är byggandet av bron en mycket viktig
            symbolfråga inte bara för Skåne och definitivt inte bara för Malmö,
            utan faktiskt för hela Sverige.
          </note>
          <note>
            Byggandet av en bro över Öresund är inte enbart en transportfråga
            eller en ekonomisk fråga, vilket ibland tenderar att vara fallet
            i debatten, utan det är också en ideologisk fråga. Människor kommer
            i praktiken att komma varandra närmare.
          </note>
          <note>
            Skåne knyts samman med Själland. Det är fråga om över 3 miljoner
            invånare. Vi får en gemensam bostads- och arbetsmarknad. Vi kommer
            att få ett rikare kulturliv, bättre utbildnings- och forskningsmöjligheter
            och tre högkvalitativa universitet -- Lund, Köpenhamn och Roskilde.
            Det blir snabbare kommunikationer. Det kommer inte ens att ta
            en halvtimme att resa med tåg mellan
          </note>
          <note>
            Malmö central och Köpenhamns huvudbangård.
          </note>
          <note>
            Det handlar också om ett bättre utnyttjande av de flygplatser
            som i dag finns -- i första hand givetvis
          </note>
          <note>
            Copenhagen Airport, som det numera heter, och
          </note>
          <note>
            Malmö-Sturup. Både järnvägsnätet och vägnätet kommer att förbättras
            på båda sidor av sundet.
          </note>
          <note>
            Sedan är det självfallet så, att vi genom
          </note>
          <note>
            Öresundsbron och Stora Bält-förbindelsen snabbare kommer att
            nå övriga Europa. I nästa skede tror jag säkert att också den
            fasta förbindelsen över Fehnmarn Bält kommer att byggas. Då når
            vi ännu snabbare ner i Europa.
          </note>
          <note>
            Herr talman! Självfallet kommer också själva byggandet av bron
            att vara mycket stimulerande för näringslivet, och det kommer
            att skapa många nya jobb. Jag är övertygad om att det faktum att
            själva planeringsarbetet nu på allvar kommit i gång och att Öresundskonsortiet
            är bildat är positivt för
          </note>
          <note>
            Skåne -- ett Skåne som, vilket jag tycker att man bör påminna
            om i den här församlingen, dras med stora problem med hög arbetslöshet
            och svårigheter att få statliga satsningar sig tilldelat. I
          </note>
          <note>
            synnerhet på byggsektorn är arbetslösheten stor och förväntas
            bli en av de högsta i landet i slutet av året. Mot denna bakgrund
            känns bron än angelägnare både kortsiktigt och långsiktigt.
          </note>
          <note>
            Herr talman! Det är därför min och Folkpartiets förhoppning att
            den planering som har fastställts vad gäller bron och de beslut
            som riksdag och folketing har fattat skall fullföljas helt enligt
            planerna. Vi har väntat länge nog i Skåne. Nu vill vi se att det
            första spadtaget tas. Jag vill med detta yrka bifall till utskottets
            hemställan.
          </note>
          <note type="speaker">
            Anf. 30 BERTIL PERSSON (m):
          </note>
          <note>
            Herr talman! Man skall bygga broar mellan folk.
          </note>
          <note>
            Öresundsbron har vi skåningar hoppats på, utrett och planerat
            för i över 100 år, och nu synes lösningen äntligen vara på väg.
            Vi har förvisso i
          </note>
          <note>
            Skåne haft många spännande år bakom oss med båtarna. Vi har haft
            massor av konstiga flytetyg.
          </note>
          <note>
            Rederier har kommit och gått, startat och konkursat. Vi har t.o.m.
            haft en kommunal skorv som kostade malmöborna 20 milj.kr.
          </note>
          <note>
            Vi har haft spännande isvintrar där svensk industri inte klarat
            sina just-in-time-leveranser till kontinenten och fått intressanta
            förhandlingar med kunderna. Vi har haft vintrar där vi inte har
            vetat om det gick att ta sig över eller få tag på en helikopter
            för att klara de 17 kilometrarna till
          </note>
          <note>
            Köpenhamn.
          </note>
          <note>
            Kvällarna har förvisso varit spännande -- skall man bli nerspydd
            eller skall man bli nedslagen? Man har kunnat ha många spännande
            vadslagningar.
          </note>
          <note>
            Sverige har en enda stark region med de resurser som krävs för
            tillväxt, nämligen bra universitet, bra flyg och bra kulturliv.
            Det är axeln Stockholm --
          </note>
          <note>
            Arlanda -- Uppsala med sina två universitet och en flygplats.
            Det är bra för hela landet att vi kan mjölka Stockholmsregionen
            så som vi gör. Men det vore bra med fler sådana starka regioner.
            De är bra för hela landet.
          </note>
          <note>
            Vi har i norra Europa ingen stark europeisk region av de mått
            vi ser nere på kontinenten, dvs. sådana som axeln Oxford -- London
            -- Paris eller axeln
          </note>
          <note>
            Barcelona -- Rivieran -- Milano. Men om man knyter ihop regionen
            vid Öresund kan den bli den femte K-regionen i Europa. Får man
            sedan en fågelflyktslinje, en bro till Tyskland, kan man få ett
            riktigt starkt Nordeuropa.
          </note>
          <note>
            Öresundsregionen har 3,2 miljoner invånare, en storflygplats
            och tre universitet. Med Nordtyskland knutet till denna region,
            eller i nära samverkan, kommer det till ytterligare sex universitet.
            Det ger faktiskt rejäla möjligheter att få en styrka i det gamla
            Hansaområdet.
          </note>
          <note>
            Den kritik som har riktats mot detta har huvudsakligen grundats
            på miljöskäl. Först talar man om luftmiljön. Det är framför allt
            tre faktorer som man diskuterar. Den första är svavlet. Låt mig
            bara konstatera, att svavlet i Skåneluften har minskats till en
            tredjedel sedan 1970. Numera är det bara 15 % av svavlet i Skåneluften
            som kommer från Sverige, resten är import söderifrån och österifrån.
            Vi har också lyckats minska kvävet i luften i Skåne till hälften
            sedan 1970. Den tredje faktorn är koldioxiden. Låt oss då konstatera
            att koldioxid som leder till växthuseffekt inte är ett lokalt
            utan ett globalt problem.
          </note>
          <note>
            Om man är det minsta lilla återhållsam med alla kringfartsleder
            man bygger runt Stockholm, skapar man rikligt med utrymme för
            den bro som Skåne så väl behöver, för att få litet av den utveckling
            som sker i Stockholmsregionen.
          </note>
          <note>
            Låt oss också konstatera att de totala utsläppen från bron blir
            ungefär hälften så stora som utsläppen från de riktiga miljöbovarna,
            nämligen färjorna.
          </note>
          <note>
            Det är riktigt att man kan ha miljövänligare färjor.
          </note>
          <note>
            Det finns färjor som bara släpper ut hälften så mycket som de
            nuvarande, dvs. de kommer ner i samma nivå som brolösningen. Man
            kan också säga att tekniken finns. Det finns leksaksbåtar med
            batteridrift. Men elfärjor som fungerar finns förvisso inte.
          </note>
          <note>
            Vattengenomströmningen har tagits upp. Den är viktig. När man
            talar med miljöforskare i Lund säger de att det allra elegantaste
            sättet att lösa problemet med vattengenomströmningen är att ta
            bort den konstgjorda Klagshamnshalvön, dvs.
          </note>
          <note>
            tippen från kalkbrottet i Klagshamn, och att ta bort de konstgjorda
            forten utanför Köpenhamn. Då får man en alldeles utmärkt genomströmning.
            Men se
          </note>
          <note>
            Klagshamnsudden och forten, dem vill miljövårdarna miljöskydda.
          </note>
          <note>
            Jag är övertygad om att det går att komma ganska långt med muddring.
            Det är inte stora vattenkvantiteter det handlar om. Vi har fått
            intressanta rapporter i de danska tidningarna från de primära
            mätningar som har gjorts av konsekvenserna av att man bygger i
            Stora Bält. Det visade sig nämligen att växtligheten inte påverkades
            alls. Det visade sig att sälarna simmade bort medan man byggde.
            Efter sex månader var lika många sälar tillbaka. Ejdrarna flög
            sin väg medan man byggde, och efter åtta månader hade man mer
            ejder än innan. Det kan möjligen vara ett miljöproblem, för de
            är ju förorenande. Men konsekvenserna har verkligen inte varit
            imponerande.
          </note>
          <note>
            Andra aspekter har tagits upp. Det har sagts att
          </note>
          <note>
            Finland behöver få ut sina oljeplattformsbyggen.
          </note>
          <note>
            Det är i och för sig riktigt. Men dem kan man aldrig få ut genom
            Öresund. Där är det nämligen bara 8
          </note>
          <note>
            meter djupt. Dem måste man ta ut via Bälten, där det är minst
            20 meter.
          </note>
          <note>
            Nya synpunkter kastas in. Miljöpartiet hävdade att fisken vid
            Lofoten skulle dö. Tro det, den som vill.
          </note>
          <note>
            Det har sagts att det är stor risk för jordbävningar i denna
            region. Men om det är någonting som är typiskt för en riktig jordbävningsregion,
            t.ex. San
          </note>
          <note>
            Fransisco, är det just att man bygger broar.
          </note>
          <note>
            Hade det varit skog, berg eller öken, hade vi haft en väg mellan
            Malmö och Köpenhamn för länge sedan. Nu är det grunt vatten, och
            så finns där en nationsgräns som gör det möjligt för stockholmare
            att stoppa den bro som vi har velat ha så länge här nere.
          </note>
          <note>
            Det har talats om en tunnel. I själva verket ger en järnvägstunnel
            en mycket smal transportled. Om vi vill ha möjlighet att tillägna
            oss nya, miljövänligare, effektivare och bättre kommunikationer,
            bör den yta på vilken de skall gå vara rejäl och bred, inte ett
            smalt hål under marken. En järnvägstunnel ger dessutom jättelika
            rangerytor. Det ger tidsspillan, väntetider, köer och glesa turer.
            Det finns inget som ger så hög turtäthet och regularitet, vilket
            är det vi behöver, som det broförslag som har lagts fram.
          </note>
          <note>
            Jag har sagt det tidigare och jag säger det gärna en gång till:
            Det är 17 km mellan Malmö och
          </note>
          <note>
            Köpenhamn. Det är också 17 km mellan Malmö och Lund. Hade det
            varit listigt med en tågtunnel för biltåg, hade vi självfallet
            rivit upp motorvägen mellan Malmö och Lund och borrat en tunnel
            och kört bilarna på tåget.
          </note>
          <note>
            Skåningarna är välförtjänta av att få sitt efterlängtade tillstånd.
            Det är egentligen bara detta det handlar om. Vi har väntat på
            det i över 100 år.
          </note>
          <note>
            Frågan har beretts, och jag tror inte att det finns något projekt
            på infrastrukturområdet som har granskats, ältats och diskuterats
            så länge. Jag tycker att det är hög tid att vi skyndar på detta
            bygge.
          </note>
          <note type="speaker">
            Anf. 31 BENGT HURTIG (v) replik:
          </note>
          <note>
            Herr talman! Bertil Persson försöker resonera bort och negligera
            miljöproblemen. Jag konstaterar att folk som sysslar med detta
            inom
          </note>
          <note>
            Lantbruksuniversitetet och SGU menar att omfattande marker i
            södra Sverige tål högst 2--10
          </note>
          <note>
            kg kväve per hektar. Nu förekommer i Skåne utsläpp på 25 kg per
            hektar, och på vissa håll upp emot 60 kg. Det problemet tycks
            inte bekomma
          </note>
          <note>
            Bertil Persson.
          </note>
          <note>
            När det gäller koldioxidutsläppen säger Bertil
          </note>
          <note>
            Persson att dessa bara är lokala utsläpp och att sådana utsläpp
            förekommer i hela världen. Men alla utsläpp från trafik över hela
            världen är naturligtvis lokala! Skulle alla i hela världen resonera
            på detta sätt, skulle man aldrig komma åt koldioxidutsläppen.
            Det är ett märkligt sätt att resonera på.
          </note>
          <note>
            Vi kommer att få ta ansvar för detta. Kommande generationer kommer
            att få bära bördorna av de dumdristiga beslut som vår generation
            fattar.
          </note>
          <note type="speaker">
            Anf. 32 BERTIL PERSSON (m) replik:
          </note>
          <note>
            Herr talman! Jag försökte inte skjuta undan några miljöaspekter.
            Jag tog i stället upp den ena efter den andra av dem som Bengt
            Hurtig nämnde, utan att gå in i detalj.
          </note>
          <note>
            Jag håller med om att man skall vara uppmärksam när det gäller
            skogen. Skogen har aldrig varit så produktiv i Skåne som den är
            i dag. Men det är alldeles uppenbart att man måste jobba med denna
            problematik. Det har vi gjort i Skåne genom att målmedvetet och
            konsekvent via olika åtgärder reducera både kväve- och svavelutsläpp,
            på det sätt som jag redovisade.
          </note>
          <note>
            Den trafik som skall gå på denna bro är inte mer omfattande än
            den trafik som i dag går på vägen mellan Malmö och Trelleborg.
            Det är märkligt att man framför allt från stockholmares sida bara
            hittar ett enda vägprojekt som man är negativ till. Det är den
            Öresundsbro som Skåne så väl behöver.
          </note>
          <note>
            Samtidigt accepterar de flesta av miljökämparna den ena kringfartsleden
            efter den andra runt
          </note>
          <note>
            Stockholm, med mycket mera trafik.
          </note>
          <note type="speaker">
            Anf. 33 BENGT HURTIG (v) replik:
          </note>
          <note>
            Herr talman! Jag är inte direkt stockholmare. Jag har i mina
            tidigare anföranden pekat på de svåra miljökonsekvenser som uppstår
            vid stora satsningar på landsvägstrafik. Detta har påpekats av
            inte minst EG-kommissionens oberoende experter.
          </note>
          <note>
            Vi är inte motståndare till att skåningar skall få åka och träffa
            danskar. Men vi har pekat på andra möjligheter. En eller kanske
            två tunnelförbindelser med snabba tåg skulle mycket väl kunna
            lösa kontaktfrågorna. Det har också visats på att detta är ett
            alternativ i Öresundsdelegationens egen utredning.
          </note>
          <note>
            Jag vidhåller att detta är en sorts dröm om en kraftigt ökad
            biltrafik. Biltrafiken kommer naturligtvis inte bara att öka på
            bron, utan den kommer att öka i hela området, på tillfartsvägar
            osv. Detta är ett beslut som efterkommande generationer kommer
            att beklaga att vi har fattat.
          </note>
          <note type="speaker">
            Anf. 34 BERTIL PERSSON (m) replik:
          </note>
          <note>
            Herr talman! Jag skall ge Bengt Hurtig rätt på en punkt: han
            är inte stockholmare. Det har jag inte heller beskyllt honom för.
            Kritiken har huvudsakligen kommit från stockholmare som har varit
            rädda om sin hegemoni här i landet. Men jag har inte någon enda
            gång i kammaren hört Bengt
          </note>
          <note>
            Hurtig säga nej till vägtrafikprojekt i Norrland med anledning
            av exempelvis koldioxidutsläpp.
          </note>
          <note>
            Det är inte någon dröm om biltrafik, Bengt Hurtig.
          </note>
          <note>
            Det tror jag att jag har gett fullständigt klart besked om. Det
            är en förhoppning om möjligheter för tillväxt i ytterligare en
            region i detta land, en tillväxt som kommer hela landet till godo.
          </note>
          <note type="speaker">
            Anf. 35 LARS SVENSK (kds):
          </note>
          <note>
            Herr talman! Jag skall bara helt kort beröra det här betänkandet,
            som tar upp ett antal motioner som behandlar en fast förbindelse
            över Öresund.
          </note>
          <note>
            Motionskraven är ytterst varierande. Krav på att byggandet omedelbart
            skall startas förs fram, och man hävdar också att bron brådskar.
            I en annan motion förespråkas att en fast förbindelse för vägtrafik
            inte bör byggas. Synpunkter om att en järnvägstunnel är det bästa
            alternativet har också förts fram, liksom att det skall finnas
            en beredskapsplan för alternativ om en fast förbindelse stupar
            på miljöprövningen.
          </note>
          <note>
            I betänkandet har utskottet lyckats väga samman dessa synpunkter
            på ett sådant sätt att inga reservationer förekommer, och det
            är ju glädjande när det gäller en så pass viktig och svår fråga.
            Man kan säga att utskottet har visats förtroende och respekt för
            den prövning som nu skall göras.
          </note>
          <note>
            De olika alternativ som framförs i motionerna, och som kan antas
            spegla ett tvärsnitt av vad svenska folket anser, kan sammanfattas
            på följande sätt: En förbindelse behövs, och det är bråttom, men
            den får inte ha några miljökonsekvenser. Det lutar åt en bro,
            där vi slopar pelarna. Respekten för miljöprövningen finns också
            med.
          </note>
          <note>
            Mot den här bakgrunden, herr talman, är det viktigt att det finns
            alternativ till detta enda broprojekt. Skulle miljöprövningen
            visa att en bro inte kan bli aktuell, sker stor tidsspillan i
            väntan på projektering av andra alternativ. Det är därför viktigt,
            inte minst mot bakgrund av den respekt som vi nu visar miljöprövningen,
            att beredskapsalternativen också ges en viss, för att inte säga
            hög, prioritering.
          </note>
          <note>
            Herr talman! Som jag inledningsvis sade har utskottet i betänkandet
            ändå på ett bra sätt lyckats belysa och ta fasta på de olika synpunkter
            som finns, varför jag yrkar bifall till utskottets hemställan
            på samtliga punkter.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande trafikutskottets betänkanden 1991/92:TU15
            och TU16.
          </note>
          <note>
            Trafikutskottets betänkande TU15
          </note>
          <note>
            Mom. 7 (medelsanvisning för drift och underhåll av statliga vägar)
          </note>
          <note>
            Först biträddes reservation 1 av Sven-Gösta Signell m.fl. med
            131 röster mot 14 för meningsyttringen av Bengt Hurtig i motsvarande
            del. 136 ledamöter avstod från att rösta.
          </note>
          <note>
            Härefter bifölls utskottets hemställan med 162
          </note>
          <note>
            röster mot 127 för reservation 1 av Sven-Gösta
          </note>
          <note>
            Signell m.fl.
          </note>
          <note>
            Mom. 9 (automatisk hastighetsövervakning)
          </note>
          <note>
            Utskottets hemställan bifölls med 267 röster mot 22
          </note>
          <note>
            för reservation 2 av Kenneth Attefors. 1 ledamot avstod från
            att rösta.
          </note>
          <note>
            Mom. 22 (medelsanvisning för bidrag till drift och underhåll
            av statskommunvägar)
          </note>
          <note>
            Utskottets hemställan bifölls med 275 röster mot 13
          </note>
          <note>
            för meningsyttringen av Bengt Hurtig i motsvarande del. 1 ledamot
            avstod från att rösta.
          </note>
          <note>
            Mom. 27 (finansiering av fortsatt utbyggnad av E 6
          </note>
          <note>
            genom Bohuslän som motorväg m.m.)
          </note>
          <note>
            Utskottets hemställan bifölls med 163 röster mot
          </note>
          <note>
            127 för reservation 4 av Sven-Gösta Signell m.fl.
          </note>
          <note>
            Mom. 33 (investeringsplaneringens inriktning)
          </note>
          <note>
            Utskottets hemställan bifölls med 163 röster mot
          </note>
          <note>
            127 för reservation 6 av Sven-Gösta Signell m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Trafikutskottets betänkande TU16
          </note>
          <note>
            Utskottets hemställan bifölls med 266 röster mot 15
          </note>
          <note>
            för meningsyttringen av Bengt Hurtig. 6 ledamöter avstod från
            att rösta.
          </note>
          <note>
            Beslut om samlad votering
          </note>
          <note>
            Beträffande de på föredragningslistan återstående ärendena, arbetsmarknadsutskottets
            betänkanden
          </note>
          <note>
            AU16, AU7 och AU12, beslöt kammaren på förslag av tredje vice
            talmannen att de fick företas till avgörande i ett sammanhang
            sedan debatten i dessa ärenden avslutats.
          </note>
          <note>
            4 § Anslag till åtgärder för arbetshandikappade
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1991/92:AU16 Anslag till åtgärder för arbetshandikappade (prop
            1991/92:91, 1991/92:100
          </note>
          <note>
            delvis och 1991/92:125 delvis).
          </note>
          <note type="speaker">
            Anf. 36 LAILA STRID-JANSSON (nyd):
          </note>
          <note>
            Herr talman! Ny demokrati har i en motion förordat en samordning
            av AMI-S med riksförsäkringsverkets rehabiliteringscentraler och
            rygginstituten. Tanken härmed är att uppnå ett maximalt utnyttjande
            av de specialfunktioner på personalsidan som krävs.
          </note>
          <note>
            Yrkandet bör ses mot bakgrunden av andra yrkanden i samma motion
            om rationalisering av bl.a. länsarbetsnämnderna och övriga delar
            av
          </note>
          <note>
            AMI-verksamheten.
          </note>
          <note>
            Vad står då de tre organisationerna för?
          </note>
          <note>
            Riksförsäkringsverkets utredningssjukhus i
          </note>
          <note>
            Nynäshamn och Åre har heltidsanställda läkare, sjuksköterskor,
            sjukgymnaster, psykologer, kuratorer, biträden, assisterande personal
            samt administrativ personal. Dessa sjukhus ger viss behandling
            samt prövar eventuell restarbetsförmåga. Försäkringskassorna remitterar
            framför allt långtidssjukskrivna.
          </note>
          <note>
            Rygginstituten finns i Sundsvall/Torpshammar samt
          </note>
          <note>
            Växjö. Dessa har heltidsanställda läkare, sjukgymnaster, kuratorer,
            assisterande personal samt administrativ personal. Dessa institut
            ger viss behandling och träning samt prövar arbetsförmåga, arbetsställningar
            och tekniska hjälpmedel.
          </note>
          <note>
            Försäkringskassorna remitterar, och platser kan köpas av AMI,
            arbetsförmedlingarna samt arbetslivstjänster.
          </note>
          <note>
            AMI-S har en inriktning på speciella handikapp.
          </note>
          <note>
            Det finns hel- och deltidsanställda läkare, sjuksköterskor, handikappkonsulenter,
            sjukgymnaster, kuratorer, arbetsterapeuter, arbetskonsulenter,
            assisterande personal samt administrativ personal.
          </note>
          <note>
            De ger kroppslig träning med hänsyn till handikappet samt arbetsträning
            inom institutionen, men även i arbetslivet. Arbetsförmedlingarna
            remitterar. Platser kan köpas av försäkringskassorna, arbetsgivare
            och arbetslivstjänster.
          </note>
          <note>
            Samtliga organisationer har:
          </note>
          <note>
            1. Lokaler uppbyggda för träning av kroppsfunktioner samt arbetsfunktioner
            med all den inredning som krävs.
          </note>
          <note>
            2. Internatmöjligheter, dvs. både övernattningsrum, kök och matsal
            samt möjligheter till fritidsaktiviteter.
          </note>
          <note>
            3. Ungefär likadan anställd personal, om än med varierande antal
            i de olika kategorierna.
          </note>
          <note>
            4. Sist men inte minst har alla organisationerna fysisk träning,
            men framför allt arbetsträning.
          </note>
          <note>
            Till detta kommer även den träning och utprovning av tekniska
            hjälpmedel som görs av distriktsarbetsterapeuter och sjukgymnaster
            inom hälsooch sjukvården på det lokala planet.
          </note>
          <note>
            Jag skall nu ge ett exempel på hur denna arbetsprövning kan gå
            till i extremfall:
          </note>
          <note>
            1. Den sjukskrivne är arbetslös och går till arbetsförmedlingen,
            uppmanad av försäkringskassan.
          </note>
          <note>
            2. Arbetsvägledare vid arbetsförmedlingen gör en första utredning.
          </note>
          <note>
            3. Resultatet blir en prövning vid AMI, som gör sin utredning.
          </note>
          <note>
            4. Åter till arbetsförmedlingen och vägledaren, som köper plats
            vid rygginstituten och utredning därifrån.
          </note>
          <note>
            5. Ny remiss till AMI, som i sin tur remitterar till
          </note>
          <note>
            AMI-S för rörelsehinder. Åter en utredning och prövning.
          </note>
          <note>
            6. Insatsen ger inte resultat, utan går tillbaka till vägledaren
            på arbetsförmedlingen.
          </note>
          <note>
            7. Återremiss till försäkringskassan med utlåtandet att de långa
            utredningarna ej resulterat i arbete.
          </note>
          <note>
            8. Remiss från försäkringskassan till något av utredningssjukhusen.
          </note>
          <note>
            9. Ny utredning där man konstaterar restarbetsförmåga. Åter försäkringskassan.
          </note>
          <note>
            10. Ärendet åter till arbetsförmedlingen och vägledaren, då pensionsprövning
            inte kan göras.
          </note>
          <note>
            11. Samma utredningscykel påbörjas igen.
          </note>
          <note>
            Vad har detta inte kostat i tjänstemannatid, i kostnader för
            bl.a. läkartjänster och arbetsterapeuter, i traktamenten, i kostnader
            för att bo på annan ort medan utredning pågår, i skattepengar,
            i dubbla, ja, t.o.m. tredubbla administrationskostnader, och sist
            men inte minst ett oerhört mänskligt lidande?
          </note>
          <note>
            Som exempel kan nämnas, att en arbetsförmedlare och vägledare
            kostar ca 700 kr. per timme.
          </note>
          <note>
            Gör en översyn och försök samordna resurserna för en snabbare
            utredning, så att den sjukskrivne inte skall behöva skickas som
            ett kolli mellan olika institutioner! Detta är ett mänskligt lidande,
            som är skandalöst i dagens Sverige! Med väntetider och utredningstider
            kan det ta 1--3 år. Kostnader för personal, åtgärder m.m. kan
            knappast uppskattas.
          </note>
          <note>
            En samordning måste till. Det man vill är ju att få ut dessa
            människor i arbete, vilket endast arbetsförmedlingarna har tillräcklig
            kunskap att göra, eftersom de har kännedom om arbetsmarknaden
            och arbetsmarknadens krav.
          </note>
          <note>
            Herr talman! Jag yrkar bifall dels till motion A211
          </note>
          <note>
            av Sverre Palm m.fl. (s), mom. 4 i arbetsmarknadsutskottets betänkande
            AU16, dels till motion A222, yrkande 3, av Laila Strid-Jansson
            och Arne Jansson (nyd), mom. 5 i arbetsmarknadsutskottets betänkande
            AU16.
          </note>
          <note type="speaker">
            Anf. 37 KARL-ERIK PERSSON (v):
          </note>
          <note>
            Herr talman! Mellan AMS och Samhall har tidigare gällt en överenskommelse
            om att de tillsammans skulle ha en rekrytering av 50 % bland de
            prioriterade grupperna, dvs. utvecklingsstörda, psykiskt sjuka
            och flerhandikappade. Denna överenskommelse har man nu ändrat
            på. AMS och
          </note>
          <note>
            Samhall har sagt att de nu tillsammans skall rekrytera 40 % bland
            dessa grupper.
          </note>
          <note>
            Arbetsmarknadsministern har ställt sig bakom detta.
          </note>
          <note>
            Från Vänsterpartiets sida anser vi att de tillsammans borde rekrytera
            minst 50 % bland de prioriterade grupperna. Dessa människor har
            annars små möjligheter att få ett ordinarie arbete i den befintliga
            industrin. Det får inte bli så stora lönsamhetskrav på Samhall
            att man utestänger grupper av handikappade. Med detta förslag
            och lönsamhetskravet på Samhall finns risk för att man kommer
            att införa någon typ av A- och B-lag i
          </note>
          <note>
            Samhall.
          </note>
          <note>
            Det var inte meningen från början när man startade denna möjlighet
            för handikappade att komma ut i samhället och få ett värdigt och
            mänskligt liv.
          </note>
          <note>
            Därför tycker vi att det är bekymmersamt att varken regeringen
            eller utskottet har tagit i beaktande vår motion, som behandlas
            i detta betänkande. Jag förstår inte varför utskottet avstyrker
            detta förslag. Hur skall dessa människor kunna få ett värdigt
            liv? Man måste ju hjälpa till.
          </note>
          <note>
            Den enda möjlighet de har i dag är att få arbete inom Samhall.
          </note>
          <note>
            Jag kan trösta utskottet med att vi återkommer med motioner där
            vi begär att dessa grupper skall prioriteras. Vi får komma med
            nya motioner till nästa års riksdag.
          </note>
          <note>
            Med detta, herr talman, ställer jag mig bakom meningsyttringen
            i fråga om dessa moment, men jag yrkar bifall endast till mom.
            20 i meningsyttringen.
          </note>
          <note type="speaker">
            Anf. 38 KENT OLSSON (m):
          </note>
          <note>
            Herr talman! I utskottets betänkande tas följande förslag upp
            i regeringens proposition: Anslag till yrkesinriktad rehabilitering,
            till särskilda åtgärder för arbetshandikappade, med lönebidrag,
            arbetshjälpmedel m.m., anslag till Samhall, tilläggsbudgetens
            ytterligare medel för lönebidrag samt medel för aktieteckning
            i Samhall. Samhall föreslås bli aktiebolag från den 1 juli 1992.
          </note>
          <note>
            Kostnaden för det förslag som utskottet tillstyrker är 12,5 miljarder
            kronor, varav 6,2 miljarder är lönebidrag -- 5 miljarder till
            Samhall och 1,3
          </note>
          <note>
            miljarder till yrkesinriktad rehabilitering.
          </note>
          <note>
            De särskilda insatserna för arbetshandikappade har de senaste
            åren utgjort en betydande del av de totala åtgärderna inom arbetsmarknadspolitiken.
            I
          </note>
          <note>
            den arbetsmarknadssituation som vi nu befinner oss i, med stor
            arbetslöshet, är det viktigt att de handikappade också får del
            av de ökade resurser som regeringen satsar för att minska arbetslösheten.
            Det är viktigt att dessa grupper handikappade får en ökning av
            det stöd som är riktat till dem.
          </note>
          <note>
            Det är glädjande att konstatera att vi är så eniga i denna kammare
            i dessa viktiga frågor som gäller stöd till handikappades möjligheter
            att få arbete. Vi har ju annars olika åsikter och framför dem
            ofta med stor emfas.
          </note>
          <note>
            När det gäller den yrkesinriktade rehabiliteringen har riksrevisionsverket
            inlett en granskning av arbetsmarknadsinstitutens roll och finansiering.
          </note>
          <note>
            Man räknar med att denna granskning blir klar i slutet av 1992.
            Därefter återkommer regeringen snarast under 1993 med förslag
            till effektivisering av verksamheten.
          </note>
          <note>
            Utskottet tillstyrker regeringens förslag om att ta bort den
            sedan år 1986 bedrivna verksamheten med strukturstöd för byggarbetsmarknaden.
            Utskottet har här samma åsikt som AMS, dvs. att samma regler skall
            gälla för dessa byggnadsarbetare som gäller för andra arbetshandikappade.
          </note>
          <note>
            I många motioner behandlas frågan om lönebidrag inom kultursektorn,
            t.ex. för landsarkiv, kulturvårdsföretag, Stiftelsen Föremålsvård
            i
          </note>
          <note>
            Kiruna m.m. Utskottet anser att regeringens åtgärd att tillsätta
            en arbetsgrupp, gemensam för kulturoch arbetsmarknadspolitik,
            är till fyllest. Förslag från arbetsgruppen skall enligt kulturministern
            redovisas i nästa års budgetproposition.
          </note>
          <note>
            Vad gäller denna del av utskottets betänkande finns som hörts
            tidigare här i debatten, reservationer från
          </note>
          <note>
            Ny demokrati och Laila Strid-Jansson om att arbetsmarknadsinstituten
            skall läggas ned liksom länsarbetsnämnderna.
          </note>
          <note>
            Utskottet hänvisar till den granskning av AMI som pågår och till
            att arbetsmarknadsministern nästa år återkommer med förslag om
            förändringar, när granskningen väl är färdig. Det tycker vi är
            till fyllest i detta fall. Man kan därmed uppnå de effektiviseringar
            som man hoppas på.
          </note>
          <note>
            Marianne Anderssons särskilda yttrande om äldre arbetstagares
            situation på arbetsmarknaden känner utskottet sympati för, och
            vi understryker det viktiga i att man inom företag och förvaltningar
            uppmärksammar behovet av kompetensutveckling för medelålders och
            äldre. Dock anser utskottet i detta fall att lönebidrag skall
            vara förbehållna handikappade.
          </note>
          <note>
            En stor del av detta betänkande gäller Samhall.
          </note>
          <note>
            Utskottet godkänner regeringens förslag att ombilda Samhall från
            en stiftelse till ett aktiebolag från den 1 juli 1992 -- till
            på köpet ett halvår tidigare än socialdemokraterna föreslår i
            en motion.
          </note>
          <note>
            När det gäller resultat för Samhall och dess verksamhet vet vi
            att man vill ha en minsta sysselsättningsvolym på 31,9 miljoner
            arbetstimmar, att minst 40 % av nyrekryteringen skall avse de
            prioriterade grupperna -- och här skall understrykas att det rör
            sig om minst 40 %.
          </note>
          <note>
            Utskottet och regeringen vill också ha effektivitetsförbättringar,
            som under en femårsperiod skall medföra en nedtrappning av statens
            ersättning från 110,6 % av lönekostnaden till 100 %.
          </note>
          <note>
            Det är att betrakta som ett bra steg såväl för de handikappade
            som för Samhall och staten.
          </note>
          <note>
            Ersättningen föreslås utgå i fast krontalsbelopp.
          </note>
          <note>
            Denna bidragskonstruktion skall ge incitament att effektivisera
            verksamheten, vilket förbättrar möjligheterna att anställa flera
            handikappade.
          </note>
          <note>
            För en stund sedan hörde vi att Karl-Erik Persson menar att nyrekryteringen
            till 50 % skall ske från prioriterade handikappgrupper. Om det
            kan då sägas att en överenskommelse om 50 % tidigare har gällt
            men att utfallet av detta blev skiftande på olika håll i landet.
            Många delar nådde inte upp till 50 %.
          </note>
          <note>
            Det rörde sig dessutom inte alltid om samma grupper.
          </note>
          <note>
            Därefter har Samhall och AMS enats om en stramare definition
            och om att minst 40 % av nyrekryteringen skulle komma från dessa
            grupper.
          </note>
          <note>
            Men jag tycker att det är viktigt att det ju rör sig om minst
            40 %.
          </note>
          <note>
            Jag kan också för Karl-Erik Persson poängtera att utskottet med
            undantag för Vänsterpartiets representant är helt enigt på den
            här punkten.
          </note>
          <note>
            Jag tycker att det blir litet grand av sifferexercis när man
            diskuterar 40 eller 50 %. Från utskottsmajoritetens sida talas
            det om ''minst
          </note>
          <note>
            40 %'' med en strängare definition. Karl-Erik
          </note>
          <note>
            Persson säger att man i det här fallet kan tala om ett A- och
            ett B-lag beroende på om det är 40 eller
          </note>
          <note>
            50 % -- det tycker jag är att hårdra diskussionen kring de här
            siffrorna.
          </note>
          <note>
            Utskottsmajoriteten har alltså sagt att det skall vara minst
            40 %. Blir det fler är det bara tacknämligt, men det väsentliga
            är att man ser det som viktigt att uppnå 40 %, och då kanske man
            i någon mån rör sig med en annan definition än Karl-Erik Persson
            gör.
          </note>
          <note>
            Med det här ber jag, herr talman, att få yrka bifall till utskottets
            hemställan.
          </note>
          <note type="speaker">
            Anf. 39 KARL-ERIK PERSSON (v) replik:
          </note>
          <note>
            Herr talman! Jag vet inte om det är att hårdra det.
          </note>
          <note>
            Vi anser att det skulle ha kunnat skrivas in att vi vill ha 50
            %. Uppnår man inte det resultatet är det ju ingenting att göra
            åt.
          </note>
          <note>
            Jag tror inte att det är någon större skillnad mellan våra synsätt,
            eftersom utskottet har uttalat att det skall vara minst 40 %.
            Blir det en större andel är det bara bra, sägs det. Förhoppningen
            är att det blir på det sättet, så att man ser till att de här
            grupperna får en större möjlighet.
          </note>
          <note>
            Det kan inte vara riktigt att man definitivt stänger ute en grupp
            människor i samhället -- de här människorna har ingen möjlighet
            att komma ut på den ordinarie arbetsmarknaden. Som också Kent
          </note>
          <note>
            Olsson sade är arbetsmarknadsläget i dag svårt även för dem som
            är friska. Värre är det för dem som har någon typ av handikapp.
            Därför skulle det, menar jag, inte alls ha skadat om man hade
            skrivit in att det skall röra sig om 50 %. Om man i vissa delar
            av landet sedan inte uppnår den målsättningen är det en annan
            sak. Det hindrar inte att man hade kunnat ha den målsättningen.
          </note>
          <note type="speaker">
            Anf. 40 KENT OLSSON (m) replik:
          </note>
          <note>
            Herr talman! Jag kan konstatera att Karl-Erik
          </note>
          <note>
            Persson i princip är överens med utskottet om skrivningen: Uppnår
            man 40 % är det bra, uppnår man en större andel är det ännu bättre.
            Därom har vi då inga skilda åsikter. Jag noterar att man då kan
            säga att vi i princip är överens.
          </note>
          <note type="speaker">
            Anf. 41 LAHJA EXNER (s):
          </note>
          <note>
            Herr talman! Vi socialdemokrater i arbetsmarknadsutskottet har
            ställt oss bakom betänkande nr 16 i dess helhet och godtar därmed
            de åtgärder som föreslås i budgetpropositionen och i proposition
            nr 91 samt anslagen till dessa. Vi ställer oss dessutom bakom
            förslagen till anslag på tilläggsbudget II, bil. 8 till proposition
            125.
          </note>
          <note>
            Många människor i vårt land har arbetshandikapp av olika slag.
            Det kan vara fysiska handikapp, psykiska handikapp, förståndshandikapp
            eller socialmedicinska handikapp, eller t.o.m.
          </note>
          <note>
            kombinationer av dessa. Vår uppfattning är klar och entydig:
            Varje individ skall ha rätt att efter sin egen förmåga med eget,
            avlönat arbete svara för sin försörjning och känna att hon eller
            han behövs och dessutom är efterfrågad.
          </note>
          <note>
            Vi menar att det i dag är viktigare än någonsin att vi politiker
            i Sveriges riksdag ger klara besked till alla aktörer på arbetsmarknaden
            att arbetslinjen gäller för de arbetshandikappade, även i detta
            kärva arbetsmarknadsläge.
          </note>
          <note>
            Vi anser också att de 12,5 miljarder kronor som anslås för åtgärder
            till arbetshandikappade är väl använda pengar.
          </note>
          <note>
            Vi har i betänkandet behandlat bl.a. några motioner om lönebidrag
            till anställda inom kulturinstitutioner. Sådana motioner har vi
            haft också under tidigare år. Det är naturligtvis viktigt att
            de problem som aktualiseras i dessa motioner får en rimlig lösning
            utan att de arbetshandikappade drabbas av försämringar.
          </note>
          <note>
            De flexibla lönebidragen tillämpas nu i hela landet och diskuteras
            ganska mycket. Det är naturligtvis viktigt att den nya formen
            av lönebidrag löpande förs upp bl.a. av arbetsmarknadsmyndigheterna
            och efter en tid utvärderas.
          </note>
          <note>
            Herr talman! Med dessa ord vill vi socialdemokrater ställa oss
            bakom betänkande
          </note>
          <note>
            AU16.
          </note>
          <note type="speaker">
            Anf. 42 MARIANNE JÖNSSON (c):
          </note>
          <note>
            Herr talman! Som har framgått av tidigare inlägg föreligger det
            i stort sett enighet bland oss ledamöter här i riksdagen när det
            gäller betänkande nr 16 från arbetsmarknadsutskottet.
          </note>
          <note>
            Vi menar att det är viktigt att arbetslivet görs tillgängligt
            för människor med funktionshinder.
          </note>
          <note>
            Som Lahja Exner sade görs det, trots att arbetsmarknadsläget
            är mycket kärvt, kraftfulla satsningar för att mildra verkningarna
            av den svåra arbetslösheten, så att inte de arbetshandikappade
            skall bli lidande. Arbetsmarknadsministern betonar särskilt i
            propositionen att de arbetshandikappade inte får trängas undan
            eller ställas åt sidan i kön när antalet arbetssökande ökar. Det
            får man lov att inpränta i samtliga aktörer.
          </note>
          <note>
            Det är ett stort belopp som satsas på de här åtgärderna. Det
            är viktigt att vi är eniga om detta --
          </note>
          <note>
            det är väl använda pengar.
          </note>
          <note>
            Den svenska arbetsmarknadspolitiken bygger på målsättningen Arbete
            åt alla. Det innebär i grunden att alla människor skall ha rätt
            till arbete, oberoende av att man har olika förutsättningar eller
            förväntningar eller är i behov av olika stödinsatser.
          </note>
          <note>
            Det råder som jag tidigare nämnde stor enighet och stor samstämmighet
            om de åtgärder som står till buds. Här finns två reservationer
            från Ny demokrati. De har bemötts av Kent Olsson.
          </note>
          <note>
            Det har aviserats att det i nästa budgetproposition kommer förslag
            om de förändringar som behöver göras för att få en så bra verksamhet
            som möjligt.
          </note>
          <note>
            Som Laila Strid-Jansson säger, förefaller det inte rimligt och
            rationellt att hantera människor i en svår arbetsprövningssituation
            så att de blir skickade från det ena stället till det andra, utan
            det är viktigt att få till stånd en bra utformning av verksamheten.
          </note>
          <note>
            Flexibla lönebidrag har nämnts här tidigare, och det var en reform
            som riksdagen antog i fjol. Det har väckts motioner, då många
            är oroliga för att det med det nya systemet skall uppstå sådana
            situationer att arbetshandikappade kommer i kläm.
          </note>
          <note>
            Därför pågår det nu en interdepartemental översyn, och regeringen
            kommer inför nästa års budgetproposition att dra slutsatser av
            den översynen och föreslå åtgärder som vi här i riksdagen får
            ta ställning till.
          </note>
          <note>
            Jag vill också säga några ord om Samhall och
          </note>
          <note>
            Samhalls verksamhet. Vi har i dag att ta ställning både till
            anslag till Samhallsgruppens verksamhet och till proposition 91,
            som efter en översyn av f.d.
          </note>
          <note>
            ministern Sven Hulterström ligger till grund för förslaget. Från
            den 1 juli skall verksamheten bedrivas i aktiebolagsform, och
            målsättningen är att Samhalls verksamhet skall förbehållas dem
            som har det svårast på arbetsmarknaden. Karl-Erik
          </note>
          <note>
            Persson har tagit upp det i en meningsyttring. Det är mycket
            viktigt att verksamheten kommer de grupper till godo som är i
            allra störst behov av den, som det står i Samhalls målsättning.
            Vissa grupper har definierats, och AMS och Samhall har sedan
          </note>
          <note>
            1987 varit överens om vilka grupper som skall prioriteras. Detta
            har tillämpats olika i olika delar av landet, och verksamheten
            har inte kommit de arbetshandikappade till godo på det sätt som
            varit önskvärt.
          </note>
          <note>
            Därför har resultatkraven stramats upp, och nu nämns 40 %. Som
            Kent Olsson sade, är det minst
          </note>
          <note>
            40 %, och det innebär också en stramare definition och en mycket
            tydligare precisering av dessa grupper. Det är mycket viktigt
            att göra det. Här kommer nya grupper ut på arbetsmarknaden med
            behov av stödåtgärder. När institutionerna avvecklas kommer både
            utvecklingsstörda och psykiskt sjuka att vara i behov av Samhalls
            resurser, och då är det mycket viktigt att Samhalls utbud kommer
            de grupperna till hjälp.
          </note>
          <note>
            Samhall har arbetat målmedvetet för att öka övergångarna till
            annat arbete, och detta har diskuterats mycket. Genom arbetskonsulter
            och motivationshöjande insatser men också genom utvecklingen på
            Samhall med tekniska hjälpmedel har man nått lyckade resultat.
            Det ligger ett ansvar på både Samhall och arbetsförmedlingen att
            arbeta med de här övergångarna. Man nämner nu i resultatkraven
            att det skall vara minst 3 % av de anställda som under budgetåret
            1992/93 skall övergå till arbete på den reguljära marknaden. Till
            att börja med var det inte mer än 1 % i övergångar, och det var
            klart utsagt från riksdagen och arbetsmarknadsmyndigheterna att
            ett större omlopp måste komma till stånd för de här anställningarna
            och övergångarna.
          </note>
          <note>
            Samhall har under de år som man har verkat utvecklats från att
            vara en skyddad verkstad i kommunal regi och landstingsregi till
            att bli ett modernt aktiebolag, som föreslås i dag, från den 1
          </note>
          <note>
            juli 1992 -- t.o.m. ett halvår tidigare än vad socialdemokraterna
            önskade i sin motion.
          </note>
          <note>
            Som den särskilde utredaren av Samhalls verksamhet har redovisat,
            har det under de tolv år som stiftelsen Samhällsföretag -- som
            det ursprungligen hette innan det döptes om till
          </note>
          <note>
            Samhall -- verkat, pågått en ständig översyn av affärsidéer och
            de branscher man har haft. Man har anställt produktutvecklare
            och marknadsförare, men fortfarande är 70 % av Samhalls produktion
            legotillverkning. Man har nu mer och mer ökat satsningarna på
            service- och tjänstesektorn, och det har varit mycket lyckosamt
            för verksamheten, då det har lett till att valmöjligheterna för
            den enskilde har ökat. Inte minst har detta visat sig vara mycket
            betydelsefullt för gruppen utvecklingsstörda, som på detta sätt
            får meningsfulla sysselsättningar som passar deras speciella läggning.
            Trädgårdsmästeri, serveringar och catering över hela landet är
            bara några exempel på hur Samhall har lyckats slå sig in på ett
            nytt område med framgång.
          </note>
          <note>
            Talet om osund konkurrens och otillbörlig prissättning, som förekom
            i början av 80-talet, av
          </note>
          <note>
            Samhalls verksamhet har blivit lågmält. När NO
          </note>
          <note>
            yttrade sig över Hulterströms utredning om verksamheten nämnde
            man bara ett antal ärenden som gällde Samhall som anmälts de senaste
            åren.
          </note>
          <note>
            I dag arbetar Samhall både mot en inhemsk och mot en internationell
            marknad. Förädlingsvärdet har ökat, och statens bidrag har minskat.
          </note>
          <note>
            Målsättningen, som framgår av resultatkraven, är att man under
            en femårsperiod skall kunna gå ned till 100 % statliga bidrag
            av lönekostnaderna. I sista numret av Samhalls magasin Arbetsliv
            skriver koncernchefen: Omvärlden får den bild av oss som vi förtjänar.
          </note>
          <note>
            När Samhall nu från halvårsskiftet bolagiseras kommer det med
            stor sannolikhet att innebära höjd effektivitet och bättre resursutnyttjande,
            men det kommer också att betyda att de anställdas självkänsla
            utvecklas. Man kommer att känna sitt värde som anställd i ett
            bolag av Samhalls kvalitet och storlek. Man producerar angelägna
            varor och tjänster, och man bidrar därmed till vårt samlade välstånd
            här i landet.
          </note>
          <note>
            Med det, herr talman, ber jag att få yrka bifall till hemställan
            i betänkandet AU16 och avslag på motionerna.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 6 §.)
          </note>
          <note>
            5 § Skadestånd på grund av olovlig stridsåtgärd
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1991/92:AU7 Skadestånd på grund av olovlig stridsåtgärd (prop.
            1991/92:155).
          </note>
          <note type="speaker">
            Anf. 43 STEN ÖSTLUND (s):
          </note>
          <note>
            Herr talman! När vi i dag har att behandla regeringens proposition
            och arbetsmarknadsutskottets betänkande med förslag om minst en
            tiodubbling av skadestånden vid olovliga stridsåtgärder, vanligen
            benämnda vilda strejker, finns det skäl att sätta in den behandlingen
            i ett större sammanhang och belysa vad som i övrigt har skett
            och sker på arbetslivets och på arbetsrättens område.
          </note>
          <note>
            Först vill jag understryka att det för oss socialdemokrater är
            en självklarhet att ingångna avtal skall hållas. Den utredning
            som ligger till grund för majoritetens förslag tillsattes under
            den socialdemokratiska regeringsperioden på 80-talet.
          </note>
          <note>
            Bland de förslag som utredningen lade fram var också förslag
            om översyn av arbetsgivarnas skadeståndsansvar, vilket den nuvarande
            regeringen och utskottsmajoriteten inte brytt sig om.
          </note>
          <note>
            Som om inte det vore nog har också utskottet, efter ett motionsförslag,
            skärpt lagstiftningen genom ändringar i lagstiftningens överläggningsregler,
            som framgår av utskottets betänkande.
          </note>
          <note>
            Mycket har hänt sedan utredningen om spelreglerna på arbetsmarknaden
            tillsattes på 80-
          </note>
          <note>
            talet, inte minst för parternas ansvarstagande och då särskilt
            de fackliga organisationerna, som har tagit ett stort, för att
            inte säga unikt, ansvar för läget på arbetsmarknaden genom det
            s.k.
          </note>
          <note>
            Rehnbergavtalet.
          </note>
          <note>
            Under senare delen av 80-talet inledde den dåvarande socialdemokratiska
            regeringen ett omfattande förnyelsearbete på arbetslivets område.
            Det inleddes med tillsättandet av arbetsmiljökommissionen, och
            därefter beslutades om bl.a. följande:
          </note>
          <note>
            --Arbetslivsfonden inrättades för att ekonomiskt stödja en förändring
            av arbetsplatserna och en aktiv rehabilitering.
          </note>
          <note>
            --Produktivitetsdelegationen tillsattes för att analysera produktivitetens
            utveckling.
          </note>
          <note>
            --Ändringar i lagstiftningen gjordes som tydliggör arbetsgivarnas
            ansvar för arbetsmiljöarbetet, ökar aktiviteten inom området ute
            på arbetsplatserna samt renodlar företagshälsovårdens roll.
          </note>
          <note>
            --Rehabiliteringsverksamheten organiserades, för att en snabb
            rehabilitering skulle komma till stånd, och en särskild rehabiliteringspenning
            infördes som garanterar lön under rehabiliteringsperioden.
          </note>
          <note>
            --Arbetarskyddsstyrelsen fick kraftigt ökade resurser för sin
            tillsynsverksamhet, och försäkringskassorna fick ekonomiska möjligheter
            till rehabiliterande insatser.
          </note>
          <note>
            --Förslag utarbetades om s.k. personalekonomiska bokslut.
          </note>
          <note>
            --En översyn inleddes rörande flexibla arbetstider och kompetensutveckling
            i arbetslivet.
          </note>
          <note>
            --Direktiv för en översyn av arbetsrätten antogs.
          </note>
          <note>
            Den tidigare socialdemokratiska regeringen tillsatte i augusti
            1991 en parlamentarisk utredning -- som skulle ha letts av Anna-Greta
          </note>
          <note>
            Leijon -- som fick till uppdrag att göra en övergripande översyn
            över arbetsrätten. Syftet med utredningen var att analysera erfarenheterna
            av 70-
          </note>
          <note>
            talets arbetsrättsreformer, beakta de förändringar som skett
            sedan dess i arbetsliv och samhälle jämte den internationalisering
            som nu sker samt föreslå förändringar för framtiden.
          </note>
          <note>
            Målsättningen skulle vara ett fortsatt demokratiskt arbetsliv
            med ett verkligt inflytande för löntagarna och deras fackliga
            organisationer. En övergripande ambition var att finna regler
            som stimulerar till att kollektivavtal träffas om ett konkret
            och decentraliserat inflytande för löntagarna.
          </note>
          <note>
            Beträffande lagen om anställningsskydd framhölls i direktiven
            att det var angeläget att befästa lagens grundläggande principer,
            om behov av detta visade sig finnas. Det var en del av de åtgärder
            och beslut som den socialdemokratiska regeringen stod bakom.
          </note>
          <note>
            I den nuvarande regeringens proposition om småföretagspolitiken
            i höstas anmäldes att regeringen kommer att ändra i direktiven
            och ge den arbetsrättsliga utredningen i uppdrag att med förtur
            behandla vissa frågor rörande småföretagen, nämligen
          </note>
          <note>
            --vidgad möjlighet till provanställning,
          </note>
          <note>
            --förbud mot blockad mot företag utan anställda,
          </note>
          <note>
            --avskaffande av vetorättsreglerna i medbestämmandelagen,
          </note>
          <note>
            --förändring av turordningsreglerna vid uppsägning,
          </note>
          <note>
            --minskad skyldighet för arbetsgivare att betala skadestånd.
          </note>
          <note>
            Aviseringen i denna proposition följdes senare upp genom de ändrade
            direktiven. Kursen lades helt om för inriktningen av det arbetsrättsliga
            utvecklingsarbetet.
          </note>
          <note>
            Tyvärr tvingas vi konstatera att dessa förslag helt ligger i
            linje med regeringens politik, som tydligen går ut på att minska
            löntagarnas anställningsskydd och möjligheter till inflytande
            på arbetsplatsen. De fackliga organisationerna skall försvagas
            och arbetsgivarnas ställning stärkas.
          </note>
          <note>
            I olika andra sammanhang har avisering skett om liknande förändringar,
            och i en del fall har också beslut fattats.
          </note>
          <note>
            Uppsägning har skett av ILO-konventionen om arbetsförmedling,
            i syfte att tillåta vinstgivande privat arbetsförmedlingsverksamhet.
          </note>
          <note>
            Utredningen om A-kassorna och om huvudmannaskapet för dessa,
            som i dag ligger hos de fackliga organisationerna, har tillsatts.
          </note>
          <note>
            Bidragen till företagshälsovården dras in.
          </note>
          <note>
            Lönegarantin, som i och för sig behöver ses över, föreslås sänkas
            till en så låg nivå att den inte kommer att täcka många anställdas
            lönefordran vid konkurs.
          </note>
          <note>
            I en särskild proposition om sysselsättning för unga läggs förslag
            om ungdomspraktik. Det har nu beslutats av den borgerliga majoriteten
            i arbetsmarknadsutskottet, i stort sett enligt regeringens förslag.
            Det innebär att de unga inte får någon anställning utan att de
            i princip ''lånas ut''
          </note>
          <note>
            gratis till företagen. De har naturligtvis heller ingen form
            av anställning hos den instans som blir deras egentliga uppdragsgivare,
            arbetsförmedlingen. En särskild lag har aviserats i utskottet
            som skall förhindra att de kan kräva avtalsenliga rättigheter
            och avtalsenlig lön om de placeras på egentliga arbeten.
          </note>
          <note>
            I två propositioner i höstas aviserades införandet av ett s.k.
            öppet register för svenskflaggade fartyg. I
          </note>
          <note>
            en departementspromemoria har det utvecklats i stort sett helt
            enligt redareföreningens förslag och kommer, om det införs, att
            innebära att tusentals svenska arbetstagare kan sägas upp utan
            annan grund än att lagen ger arbetsgivarna rätt att i stället
            använda sig av s.k. lågprisbesättningar, som kommer att få arbeta
            efter sina hemländers lönenivåer och helt utan någon form av arbetsrättsligt
            skydd från gällande svensk lag, trots att arbetet utförs på svenska
            arbetsplatser.
          </note>
          <note>
            Herr talman! Det ansvarstagande som den fackliga rörelsen visat
            i vårt land, inte minst genom
          </note>
          <note>
            Rehnbergsavtalet, har lönats mycket illa av den borgerliga regeringen
            och majoriteten i riksdagen.
          </note>
          <note>
            Det jag nu helt kort har gått igenom visar i stället på det ena
            örfilsliknande förslaget efter det andra sedan regeringsskiftet
            i höstas. Vad som emellertid känns igen på punkt efter punkt är
            alla de krav som
          </note>
          <note>
            SAF har formulerat i sin skrift ''SAF:s uppfattning om den framtida
            arbetsrätten''.
          </note>
          <note>
            Det är, herr talman, ingen överdrift att påstå att balansen mellan
            parterna på den svenska arbetsmarknaden kraftigt håller på att
            rubbas, och det är måhända med tanke på den insikten som det nu
            hastar för den borgerliga regeringen att få igenom höjda skadeståndsregler
            vid olovliga konflikter.
          </note>
          <note>
            Man kan ju aldrig veta vilka människors reaktioner i kritiska
            situationer blir om de blir medvetna om att deras möjligheter
            att genom sina fackliga organisationer göra sina krav och uppfattningar
            gällande kraftigt har beskurits. Annars hade det ju varit naturligt
            att låta även denna fråga prövas i den arbetsrättsliga utredning
            som nu påbörjats.
          </note>
          <note>
            I detta, enligt vår mening, destruktiva omdaningsarbete är det
            uteslutet för oss att delta.
          </note>
          <note>
            Med det anförda, herr talman, yrkar jag bifall till den socialdemokratiska
            reservationen och avslag på utskottets hemställan.
          </note>
          <note type="speaker">
            Anf. 44 LARS-OVE HAGBERG (v):
          </note>
          <note>
            Herr talman! Vi har här hört Sten Östlund beskriva vår nuvarande
            regerings elände. Han beskrev också en del förslag till öppningar
            som väntar oss på arbetsmarknaden framöver, och han refererade
            även till linjen i vad avser medbestämmande på arbetsmarknaden.
          </note>
          <note>
            Man har sagt att det har funnits jämställda parter och att det
            har tagits ansvar -- Rehnbergsavtal, osv.
          </note>
          <note>
            Och nu upptäcker man att det var SAF som bestämde.
          </note>
          <note>
            Jag är naturligtvis glad att Socialdemokraterna i dag tar avstånd
            ifrån det här. Jag känner mig ändå i denna stund litet beklämd
            eftersom jag vet att f.d.
          </note>
          <note>
            statsrådet, f.d. arbetsmarknadsministern, sedermera ordförande
            för arbetsmarnadsutskottet, beställde den utredning som nu ligger
            till grund för det borgerliga förslaget. Det är faktiskt på det
            sättet, vilket måste kännas särskilt tungt i denna stund.
          </note>
          <note>
            Inte nog med det. Den förra regeringen föreslog
          </note>
          <note>
            5 000 kr. i strejkböter en gång i tiden. Sten Östlund påvisar
            vilka svårigheter fackföreningsrörelsen i dag har. Jag hoppas
            att den kan glömma det som har hänt och kan kämpa vidare. Det
            behövs.
          </note>
          <note>
            Rapporterna om kvinnolöner visar att dessa löner inte alls hänger
            med i den rättvisa och jämlika utveckling som var tänkt en gång
            i tiden och som alla säger sig vilja ha.
          </note>
          <note>
            Den som har varit i arbetslivet vet att det där förhandlas och
            stiftas avtal. Detta till trots är det kvinnor som får sämre lön.
            Det kan t.o.m. bli konflikt om tolkningen under avtalstid. Det
            finns en enorm gråzon av människor som känner sig förorättade
            och som säger att det nu får vara nog.
          </note>
          <note>
            I ett sådant läge säger nuvarande regering mycket klart: Kläm
            till dem, dvs. dessa människor får inte något stöd. Det finns
            ökande spänningar på arbetsplatserna. De beror på bl.a. minskning
            av industrisektorn med 150 000 personer under loppet av tre år,
            den kommande kommunkrisen som kanske innebär 60 000-70 000 färre
            arbetsplatser, den allmänna arbetslösheten och nedläggning av
            företag och myndigheter.
          </note>
          <note>
            Om man inte är överens under kollektivavtalstiden är det den
            som har den juridiska rätten på arbetsplatsen som bestämmer. Skulle
            någon drista sig till att säga att nu får det vara nog, jag vill
            inte jobba i dag, jag tycker att jag har blivit orättvist behandlad,
            så blir det minst 2 000 kr. i böter på en gång. Det här bygger
            då på att man som två likvärdiga parter skall respektera ingångna
            avtal.
          </note>
          <note>
            Som jag har sagt från den här talarstolen i 20 års tid är det
            inte på detta sätt. Det visar sig mycket klart att sedan man har
            tecknat avtalet bestämmer egentligen den som har det juridiska
            ansvaret. Jag vet inte om § 32 i Arbetsgivareföreningens stadgar
            finns kvar. Men arbetsdomstolen har sagt att innebörden är att
            den som har den juridiska äganderätten till arbetsplatsen bestämmer
            vad man skall göra, hur man lägger ner företag och hur man ändrar
            villkor. Så finns det ett avtal som inte täcker alltsammans, och
            det blir konflikter. Då har man valt att återigen stärka den som
            har den juridiska rätten att bestämma på arbetsplatsen. Det är
            en beklaglig förstärkning.
          </note>
          <note>
            I andra sammanhang talar regeringen också om att nu måste vi
            få fart på tillväxten, nu måste vi ha medarbetare som verkligen
            jobbar på. Vilka är dessa medarbetare? Får vi nu en bättre arbetsmarknad,
            en bättre produktivitet av dem som finns på arbetsmarknaden, som
            jag vill ha?
          </note>
          <note>
            Uppfinningsrikedomen flödar, och nu tar man ansvar när man gång
            efter annan klämmer till, kanske just i den symbolfråga som det
            under lång tid har gällt. Är det piskan och moroten som är borgerlighetens
            bästa vapen för att få till stånd denna tillväxt? Borde det egentligen
            inte vara så att man genom den demokratiska rätten låter dem som
            befinner sig på arbetsplatserna ta det ansvar som de kan ta och
            inte tvingar dem att göra det?
          </note>
          <note>
            Jag finner alltså att det är en helt orimlig åtgärd att höja
            skadeståndet. Jag tycker att man skall respektera ingångna avtal,
            men det är inte bara en part som skall respektera avtalen. Som
            lagstiftningen nu är utformad kommer det att bli fråga om bedömning
            av en part, medan man inte bedömer den andra parten, som har den
            juridiska rätten att göra i stort sett vad som helst i det här
            fallet.
          </note>
          <note>
            Med det, herr talman, ställer jag mig bakom hemställan i den
            socialdemokratiska reservationen.
          </note>
          <note type="speaker">
            Anf. 45 CHARLOTTE CEDERSCHIÖLD (m):
          </note>
          <note>
            Herr talman! Pacta sunt servanda. Avtal skall hållas. Respekten
            för ingångna avtal skall upprätthållas. Detta är en enkel princip
            som alla demokratiska partier borde hålla styvt på. Det är en
            väsentlig ingrediens i ett demokratiskt fritt samhälle som bl.a.
            måste bygga på fri avtalsrätt och rättssäkerhet.
          </note>
          <note>
            Den som håller på respekten för de avtalsslutande parterna inser
            också att avtalsbrott inte kan tillåtas ske utan konsekvens. Avtalsbrott
            måste leda till en sanktion eller påföljd som på något sätt märks.
            Så är det inte i dag.
          </note>
          <note>
            Lagen måste markera att fredsplikt gäller till dess avtalet löpt
            ut. Striden skall utkämpas innan avtal träffas. Det är svårt att
            förstå varför
          </note>
          <note>
            Socialdemokraterna och Vänsterpartiet slår vakt om denna typ
            av avtalsbrott. Omtänksamheten om de avtalsslutande parterna borde
            i stället leda till att man slog vakt om avtalet och parternas
            rätt att sluta avtal, avtal som skall respekteras, nämligen det
            som är majoritetens uppfattning.
          </note>
          <note>
            Sanktionsreglerna riktar sig ju mot medvetna angrepp i syfte
            att tvinga fram en ändring i redan träffade uppgörelser.
          </note>
          <note>
            Nuvarande sanktionsbelopp på 200 kr. har ingen avhållande effekt.
            Det anser både remissinstanserna och utskottet. Om angrepp på
            avtalen accepteras eller tillåts ske utan sanktion riskeras inte
            bara sanktionssystemets betydelse utan även förtroendet för den
            fackliga organisationen. Skadeståndsbeloppen måste ha en avhållande
            effekt för att markera fredspliktens betydelse -- en tanke som
            den socialdemokratiska regeringen inte föreföll helt främmande
            för, då man i februari 1990 föreslog en sanktion på 5 000 kr.,
            dvs. två och en halv gånger så mycket som den summa som nu föreslås.
            Regeringen lyckades dock inte få det förslaget genom riksdagen,
            även om skälet inte var höjden på beloppet.
          </note>
          <note>
            Avtalsbrott kan många gånger medföra betydande förluster för
            arbetsgivaren. I det perspektivet framstår den nu föreslagna sanktionen
            inte som orimlig. Det gör däremot sanktionen 200 kr. som gäller
            i dag.
          </note>
          <note>
            Majoritetens principiella ståndpunkt delas av remissinstanserna
            justitiekanslern, hovrätten för västra Sverige, konjunkturinstitutet,
            juridiska fakultetsstyrelsen vid Uppsala universitet, arbetsdomstolen,
            SCB, statens förlikningsmannaexpedition, statens arbetsgivarverk,
            Kommunförbundet,
          </note>
          <note>
            Landstingsförbundet, Företagarnas riksorganisation, Arbetsgivarföreningen
            SFO,
          </note>
          <note>
            Kooperationens förhandlingsorganisation, TCO
          </note>
          <note>
            och SACO. Endast LO har avvikande synpunkt. Ur ett helhetsperspektiv
            är det sällan man träffar på så eniga remissinstanser, dvs. femton
            för regeringslinjen och en emot.
          </note>
          <note>
            Beloppet 200 kr. föreslås höjas till 2 000 kr. som riktmärke.
            Det finns remissinstanser som ifrågasätter om det är tillräckligt
            högt och som vill gå längre, precis som den socialdemokratiska
            regeringen i februari 1990 -- till 5 000 kr. Det finns även de
            som vill återgå till den ursprungliga principen från 1928, dvs.
            en sanktion motsvarande en månadslön. Vid föredragningen i utskottet
            framhölls också att liknande tankegångar legat bakom sanktionsreglerna
            i vårt grannland Norge, där man började med 25 000 kr. Men det
            finns även i remissvaren de som vill ha summan 200 kr. kvar, som
            1928, men då anpassad till penningvärdesförsämringen, vilket skulle
            innebära
          </note>
          <note>
            3 900 kr. Andra ville få samma effekt som det ursprungliga beloppet
            hade, och det skulle innebära 6 600 kr., eftersom industriarbetarlönerna
            har höjts avsevärt under dessa år.
          </note>
          <note>
            Remissinstanserna låg sammanfattningsvis i flera fall på högre
            belopp än vad utskottet nu föreslår.
          </note>
          <note>
            Regeringen har nöjt sig med att stanna vid 2 000 kr.
          </note>
          <note>
            samt angivit att detta skall vara ett riktmärke, men att skälig
            hänsyn skall tas till förhållandena i det enskilda fallet, och
            det är viktigt. Här finns således både prutmån och möjlighet att
            backa på ytterligare. Skulle regeringen inte ha följt skälighetslinjen
            utan i stället angivit beloppet direkt i lagen, så hade man riskerat
            en stel rättsutveckling, avgränsningsproblem och framför allt
            en sämre nyansering i det enskilda fallet.
          </note>
          <note>
            Den nuvarande sanktionens anpassningseffekt har aldrig lett till
            högre sanktion än 600 kr., vilket givetvis inte motsvarar önskemålet
            om en preventiv effekt. Det är även mer önskvärt att sanktionen
            fungerar än att grövre åtgärder som uppsägning eller t.o.m. avskedande
            skulle bli aktuella.
          </note>
          <note>
            Arbetsgivare drabbas ofta av påtagliga ekonomiska förluster vid
            olovliga strejker, varför en höjning av skadeståndsbeloppet inte
            kan anses ändra någon balans på arbetsmarknaden som
          </note>
          <note>
            Socialdemokraterna hävdar.
          </note>
          <note>
            Det finns heller ingen anledning att inte lösa frågan nu. Den
            har en förhållandevis avgränsad problematik jämfört med annan
            arbetsrätt.
          </note>
          <note>
            Socialdemokraterna motiverar sin uppfattning att avstå från en
            märkbar sanktion med hänvisning till antalet strejkfall. Det är
            en märklig logik, men inte ovanlig i socialdemokratiska motiveringar.
            Skulle man mäta straffsanktion efter brottsantal skulle det leda
            till väsentliga höjningar av straffet för våldtäkt t.ex., och
            några sådana har man inte sett
          </note>
          <note>
            Socialdemokraterna lägga fram förslag om, för att inte tala om
            straffhöjningarna för trafikförseelser.
          </note>
          <note>
            Att ha antalet brottsfall som ledstjärna vid sanktionsmätning
            synes inte majoriteten värdigt en rättsstat.
          </note>
          <note>
            Med anledning av en moderatmotion har utskottet markerat att
            den olovliga strejken inte skall erkännas som påtryckningsmedel.
            Den som upptar överläggningar efter utbruten olovlig strejk skall
            inte undgå skadeståndssanktion på grund av detta.
          </note>
          <note>
            Ur rättsäkerhetssynpunkt skulle det vara stötande.
          </note>
          <note>
            Av samma skäl kan det inte godtas att den som återgår i arbete
            efter olovlig strejk skulle undantas från sanktionssystemet. Behovet
            av respekt för avtal och sanktion även i dessa fall har påtalats
            av arbetsdomstolen och lagrådet.
          </note>
          <note>
            Mot denna bakgrund yrkar jag bifall till hemställan i arbetsmarknadsutskottets
            betänkande AU11 med anledning dels av propositionen, dels av motionen
            av Birger Hagård samt avslag på den socialdemokratiska reservationen
            och meningsyttringen från Vänsterpartiet.
          </note>
          <note type="speaker">
            Anf. 46 LARS-OVE HAGBERG (v):
          </note>
          <note>
            Herr talman! Charlotte Cederschiöld lämnar frågan om jämvikten
            i arbetslivet helt åt sidan. Det förstår jag. Den värnar man inte
            om och vill inte ens komma i närheten av, eller göra ens ett försök.
          </note>
          <note>
            Alla som över huvud taget har varit i arbetslivet är nog på det
            klara med att om man tecknar ett avtal så har man tänkt sig hur
            styrkeförhållandena skall vara och hur långt man har kommit. Det
            är fråga om avtal av olika längd, som utsätts för olika påfrestningar,
            och det blir helt nya situationer. Det görs tolkningar, och gråzoner
            uppstår.
          </note>
          <note>
            Den typ av förändringar i arbetsrätten som regeringen föreslår
            innebär att det är den som har den juridiska äganderätten som
            har allt tolkningsföreträde och bestämmer allt.
          </note>
          <note>
            Jag trodde kanske att det hos Moderaterna fanns en tanke om att
            man har ett arbetsliv, och där skall man ha en bra produktivitet,
            bra medarbetare som tar ansvar, och det skall spira av utvecklingsglädje.
          </note>
          <note>
            Nej, inte i Moderaternas samhälle. Där skall man klämma till
            människorna ordentligt. Det är ungefär det som jag ser framför
            mig.
          </note>
          <note>
            Charlotte Cederschiöld kan inte ge ett exempel på att vilda strejker
            har varit ett samhällsproblem. Ge mig ett enda exempel på när
            de har varit ett samhällsproblem.
          </note>
          <note>
            Jag är oerhört glad över att antalet vilda strejker är litet.
            Det kan ju betyda att förhandlingssystemet fungerar. Det kan ju
            också vara på det sättet att jag tycker att det skulle ha varit
            fler rent sakligt, nämligen att de anställda skulle ha fått ut
            mycket mer av förhandlingarna. Men de människor som finns i arbetslivet
            avgör hur de vill hantera detta.
          </note>
          <note>
            Jag vill alltså få svar på om vilda strejker har varit ett problem.
            Om de inte har varit det, undrar jag varför man ger sig in på
            detta.
          </note>
          <note>
            Detta är en viktig fråga, därför att om de inte har varit ett
            problem, är detta en rent ideologisk fråga för regeringen. Då
            faller det mycket tillbaka på denna regering om friden i arbetslivet
            inte kommer att bestå efter den 1 april 1993.
          </note>
          <note type="speaker">
            Anf. 47 CHARLOTTE CEDERSCHIÖLD (m):
          </note>
          <note>
            Herr talman! Arbetsrättsutredningen har fått direktiv att lägga
            fram sitt resultat mycket snabbt.
          </note>
          <note>
            Den skall arbeta snabbare än vad som är normalt när det gäller
            en utredning av denna omfattning.
          </note>
          <note>
            Det borde väl glädja både herr Hagberg och herr
          </note>
          <note>
            Östlund.
          </note>
          <note>
            Jag är glad över att herr Hagberg intresserar sig för produktiviteten.
            Det gör denna regering också. Det är en allvarlig fråga i vårt
            land. Dålig produktivitet drabbar nämligen lönerna, vår standard
            och allt annat. Vi måste därför få en bättre produktivitet.
          </note>
          <note>
            Varför har vi hamnat i detta läge? Det beror på den ekonomiska
            politik som Socialdemokraterna med stöd av Vänsterpartiet har
            fört under många år i vårt land. Denna politik måste vi nu städa
            i. Men det är roligt om herr Hagberg kommer att vara med och driva
            den politik som leder till högre produktivitet.
          </note>
          <note>
            Herr Hagberg, detta är en fråga som handlar om rättssäkerhet.
            Det är en princip. Jag håller med om att vilda strejker inte är
            något samhällsproblem. Vi får hoppas att de inte kommer att bli
            det heller.
          </note>
          <note>
            Men detta är en rättssäkerhetsfråga. Om man bryter avtal, skall
            det också bli någon form av sanktion.
          </note>
          <note>
            Jag hoppas att herr Hagberg inte anser att 200 kr.
          </note>
          <note>
            är en rimlig nivå. Det framkommer i varje fall inte i motionerna,
            och det har inte heller framkommit i utskottsarbetet, att någon
            är beredd att kämpa för en nivå på 200 kr. Den anses av de flesta
            inte ha någon effekt. Vad debatten handlar om är egentligen principen
            -- om man skall ha en sanktion eller inte. Den som håller på rättssäkerheten,
            att avtal skall hållas, anser att det bör finnas någon form av
            sanktion.
          </note>
          <note type="speaker">
            Anf. 48 LARS-OVE HAGBERG (v):
          </note>
          <note>
            Herr talman! Fru Cederschiöld, jag vill bara säga att Socialdemokraterna
            själva får svara för sin politik. Vi har inte stött någon ekonomisk
            politik som har lett till sådana försämringar.
          </note>
          <note>
            Beträffande arbetslivet och produktiviteten vill jag säga att
            jag under hela mitt liv har ägnat mig åt att försöka få fart i
            industrin genom att vara kreativ och hitta nya idéer. Det är en
            förutfattad mening från moderater och nydemokrater att det är
            bara företagsägarna som sysslar med detta.
          </note>
          <note>
            Erfarenheten är att de anställda är oerhört intresserade av att
            just deras bransch, arbetsplats eller hembygd har ett bra arbetsliv.
          </note>
          <note>
            Jag anser att det är en onödig insats, onödig byråkrati, att
            ge sig in i detta. Jag skulle vilja ställa en fråga. Granskas
            den andra parten likadant när man hamnar i gråzonen och utanför
            avtalet vid nedläggningar, förändringar av driftsformer, m.m.?
          </note>
          <note>
            Vad händer då, fru Cederschiöld?
          </note>
          <note type="speaker">
            Anf. 49 CHARLOTTE CEDERSCHIÖLD (m):
          </note>
          <note>
            Herr talman! Det är naturligtvis en bedömning.
          </note>
          <note>
            Det finns i detta sammanhang även en skälighetsregel, precis
            som i Norge, som är mycket viktig. I Danmark har man hårdare åtgärder.
            Där har man sanktioner på upp till 30 000 kr., vilket är mycket
            högt. I Norge har man alltså en skälighetsregel, vilket vi nu
            har med. Det är en mycket viktig del att man gör en bedömning
            i det enskilda fallet. Det är den möjligheten som nu förstärks.
          </note>
          <note>
            Jag begär inte att herr Hagberg skall ta ansvar för socialdemokratisk
            politik. Men ett faktum är att
          </note>
          <note>
            Vänsterpartiet i många ekonomiska frågor har gett den socialdemokratiska
            politiken sitt stöd.
          </note>
          <note>
            Däremot får herr Hagberg kanske ta ansvar för
          </note>
          <note>
            Vänsterpartiets motion just i detta ärende. Där sägs det t.ex.
            att det skulle behövas avbetalningsplaner för att människor skall
            klara detta. Den typen av resonemang är ju faktiskt, med förlov
            sagt, förhållandevis löjlig. Den som har ett förvärvsarbete, vilket
            är förutsättningen för att man skall hamna i denna situation,
            får i allmänhet någon lön som är så pass hög att man klarar att
            betala 2 000 kr. Det är ju inte ens en veckolön av en normalinkomst.
            Dessutom kommer detta att kombineras med denna utbyggda skälighetsregel.
          </note>
          <note>
            Jag tycker att herr Hagberg skall titta litet närmare på Vänsterpartiets
            politik, eftersom det, enligt min uppfattning, behöver städas
            litet i den.
          </note>
          <note>
            I motionen kritiseras också regeringen för att uttala sig kränkande
            om facket. Detta har man nöjet att läsa den dag då LO:s ledare
            och chef går ut och uttalar sig så kränkande om kvinnor som kollektiv
            att det som han säger ligger under den nivå som prostituerade
            skulle ta i sin mun. Jag tycker därför att herr Hagberg skall
            gå hem och skriva om
          </note>
          <note>
            Vänsterpartiets motion tills dessa frågor skall behandlas i riksdagen
            nästa gång.
          </note>
          <note type="speaker">
            Anf. 50 LARS-OVE HAGBERG (v):
          </note>
          <note>
            Herr talman! Jag vill bestämt dementera att Stig
          </note>
          <note>
            Malm skulle ha haft något med denna motion att göra. Om han skulle
            lägga sig i den, skulle han åka ut ur rummet. Jag delar helt fru
            Cederschiölds uppfattning om denna typ av uttalanden. Därför kan
            vi lämna det därhän. Socialdemokratin får alltså sköta sitt.
          </note>
          <note>
            Beträffande Vänsterpartiets ansvar vill jag säga följande. I
            dag sitter de arbetande fast i lån, oerhörda utgifter för hyror
            som höjs, m.m. Vid en inställelse av arbetet förlorar de lön.
            Jag har inte krävt någon lön. Om någon döms till skadestånd på
            över 2 000 kr. kanske en avbetalningsplan kan behövas. Detta kanske
            är litet främmande för en moderatpolitiker, att känna till att
            det finns människor som befinner sig i en sådan situation att
            de inte har ett öre över att betala något med. Men så är det i
            det svenska samhället.
          </note>
          <note>
            Frågan är emellertid om detta är nödvändigt. Är detta en demonstrationsåtgärd
            från en borgerlig regering mot de arbetande, eller är det en skälig
            bedömning av att rättssäkerheten måste stärkas, att det är oerhört
            viktigt för respekten? Respekten för vad? Är det för att Birger
            Hagård skall känna att vi nu har respekt i arbetslivet, eller
            är det de anställda som skall utöva allt detta, som skall känna
            att detta arbetsliv skall vara demokratiskt och rättvist? Jag
            har en känsla av att det är fråga om den typ av synpunkter på
            rättsäkerheten som Birger Hagård har, att man skall straffa den
            som hamnar utanför.
          </note>
          <note>
            Fortfarande har fru Cederschiöld inte angett ett enda skäl för
            detta, inte bedömt den gråzon som finns och de oerhörda konflikter
            som kommer att uppstå. Alla vilda strejker som jag vet om har
            det funnits goda skäl för, t.ex. dålig arbetsledning, dålig hantering
            av problem i arbetslivet, osv. De som utsätts för detta kan väl
            i varje fall inte stoppas genom att ha hotet om böter över sig
            hela tiden. De agerar utifrån sin egen situation. Om de har en
            dålig situation, reagerar de mot den. Vad görs mot de dåliga företagsledningarna,
            ägarnas dåliga hantering av planering, avskedanden, lönesättning,
            inte minst när det gäller kvinnor? Dessa frågor får jag inget
            svar på.
          </note>
          <note type="speaker">
            Anf. 51 STEN ÖSTLUND (s):
          </note>
          <note>
            Herr talman! Såväl fru Cederschiöld som Lars-Ove
          </note>
          <note>
            Hagberg har ju berört historien om 5 000-
          </note>
          <note>
            kronorsförslaget som den socialdemokratiska regeringen lade fram
            för några år sedan. Märk väl att det då var en helt annan situation
            på arbetsmarknaden. Det var inget bra förslag. Jag var en av dem
            som såg till att det socialdemokratiska förslaget ändrades. Förslaget
            om att höja skadeståndet vid olovlig konflikt från 200 kr. till
          </note>
          <note>
            5 000 kr. togs tillbaka. Och jag var alltså en av dem som medverkade
            till det. Det har förbigåtts ganska mycket i den debatt som har
            förts.
          </note>
          <note>
            Herr talman! Charlotte Cederschiöld säger att om man skall ha
            påföljder skall de också vara kännbara. Det är innebörden i det
            som hon säger.
          </note>
          <note>
            2 000 kr. skulle då vara ett lämpligt belopp.
          </note>
          <note>
            Jag är inte säker på hur stort beloppet är. Men den attityd som
            Charlotte Cederschiöld har är i alla fall litet märklig. 2 000
            kr. är knappt en veckolön, säger hon. Efter skatt är det nog bra
            mycket mer än en veckolön för ett vårdbiträde eller en handelsanställd.
            Det är kanske nästa halva månadslönen.
          </note>
          <note>
            Om strejkböterna för löntagarna behöver skärpas, och skadestånden
            är viktiga, varför måste man då uppdra åt den arbetsrättsliga
            utredningen att minska skyldigheten för arbetsgivarna att betala
            skadestånd när de bryter mot de avtal och lagar som de har att
            följa?
          </note>
          <note>
            Det är tydligen skillnad på äpplen och päron. Det finns ett annat
            uttryck, men jag skall inte använda det i kammaren.
          </note>
          <note>
            Varför kan man inte låta den arbetsrättsliga utredningen titta
            på frågan? I det ena fallet, då det gäller arbetsgivarna, måste
            det utredas, men då det gäller löntagarna slår Moderaterna till
            på en gång.
          </note>
          <note>
            Det behövs inte ens en snabbutredning. Man bortser dessutom i
            det fallet från den första utredningen, den Niklassonska, som
            sade att arbetsgivarnas skadeståndsskyldighet också bör ses över
            i sammanhanget. Därför bör allting skjutas upp.
          </note>
          <note>
            Som jag sade i mitt inledningsanförande är det, mot bakgrund
            av alla de andra åtgärder som regeringen har föreslagit på arbetslivets
            och arbetsrättens område, uteslutet för oss socialdemokrater att
            delta i det destruktiva arbete som för närvarande pågår över hela
            fältet under den nuvarande regeringen och med den nuvarande majoriteten
            i riksdagen.
          </note>
          <note type="speaker">
            Anf. 52 CHARLOTTE CEDERSCHIÖLD (m):
          </note>
          <note>
            Herr talman! Det är intressant att höra att oppositionen inte
            går in i den principiella debatten, den som ligger bakom förslaget.
            Arbetsdomstolen och lagrådet har ju berört den principiella diskussionen,
            varför det behövs en sanktion. En stor del av betänkandet handlar
            just om skälen till det. Även tidigare debatter i det här ämnet
            har handlat om detta. Det är ett ämne som oppositionen inte är
            så benägen att gå in på, nämligen om sanktionen är tillräcklig
            som den är eller om det behövs någon sanktion. Det är inget tal
            om i debatten att en 200-kronorssanktion är tillräcklig eller
            vad den i annat fall skall ligga på.
          </note>
          <note>
            Skälighetsregeln gör att man har möjlighet att frångå det beloppet,
            både uppåt och neråt, så det ligger inte fast utan kan anpassas
            i det individuella fallet.
          </note>
          <note>
            Det är möjligt att herr Östlund inte har varit så inkonsekvent
            som många andra socialdemokrater i denna fråga. I så fall är det
            glädjande. Men vissa socialdemokraters bedömning har växlat från
            att sanktionen skulle vara lika hög som en arbetarlön eller endast
            200 kr., vilket skulle vara en ordentlig urholkning. Den har växlat
            från 2 000 kr. enligt den
          </note>
          <note>
            Niklassonska utredningen, som i och för sig inte slogs fast,
            till 5 000 kr. i februari 1990. Och nu kommer man att rösta för
            att 200 kr. skall ligga kvar, dvs. omröstningen kommer att innebära
            att man inte tycker att det skall vara någon sanktion.
          </note>
          <note>
            Man tar alltså ställning i den principiella frågan och anser
            att det inte bör vara någon sanktion för avtalsbrott. Förslaget
            innebär faktiskt att det skall vara en sanktion vid avtalsbrott,
            vilket vi tycker är viktigt. Det skulle man ju önska att alla
            demokratiska partier tyckte i en rättsstat.
          </note>
          <note>
            Jag undrar om herr Östlund kan lova att
          </note>
          <note>
            Socialdemokraterna kommer att sluta att hatta i den här frågan
            och kommer att hålla sig till en linje, att inte något nytt bud
            gäller om
          </note>
          <note>
            Socialdemokraterna skulle komma i majoritetsställning. Man har
            en känsla av att
          </note>
          <note>
            Socialdemokraternas ställningstagande inte bara påverkas av opportunistiska
            aspekter utan även av om man befinner sig i majoritetsställning
            eller inte.
          </note>
          <note type="speaker">
            Anf. 53 STEN ÖSTLUND (s):
          </note>
          <note>
            Herr talman! Det är alldeles riktigt att vi inte kommer att delta
            i beslut som kommer att höja skadestånden för löntagarna, samtidigt
            som regeringen har uppdragit åt den arbetsrättsliga utredningen
            att se över om skadeståndskyldigheten för arbetsgivarna kan minskas.
            I det arbetet deltar inte vi socialdemokrater.
          </note>
          <note type="speaker">
            Anf. 54 CHARLOTTE CEDERSCHIÖLD (m):
          </note>
          <note>
            Herr talman! Det är intressant att höra att
          </note>
          <note>
            Socialdemokraterna inte vill höja skadestånden. Ni säger att
            det inte skall vara någon sanktion. Ni kanske tycker att man skall
            ge betalt i stället. Man börjar nästan undra, eftersom ni över
            huvud taget inte har någon förståelse för rättssäkerhetsargumentet.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 6 §.)
          </note>
          <note>
            6 § Arbetslivsfrågor
          </note>
          <note>
            Föredrogs
          </note>
          <note>
            arbetsmarknadsutskottets betänkande
          </note>
          <note>
            1991/92:AU12 Arbetslivsfrågor (prop. 1991/92:100
          </note>
          <note>
            delvis och 1991/92:98).
          </note>
          <note type="speaker">
            Anf. 55 KJELL NILSSON (s):
          </note>
          <note>
            Herr talman! I nu föreliggande betänkande från arbetsmarknadsutskottet
            behandlas arbetslivsfrågor. Vi är vana numera i denna kammare
            och i vårt land i övrigt att dagligen höra hur man drar ned på
            olika saker och försämrar välfärden. Neddragningarna har nu också
            börjat drabba det område som behandlas under arbetslivsfrågor,
            dvs. arbetsmiljö, arbetsskyddslagstiftning osv.
          </note>
          <note>
            Vi socialdemokrater har en helt annan syn här. Vi menar att i
            stället för att dra ned på allting och försämra arbetsmiljön måste
            vi se till att arbetsmiljön blir bättre. Vi måste ha en offensiv
            för ett bättre arbete, ett arbetets förnyelse, det vi socialdemokrater
            kallar för det goda arbetet. Alla de utredningar som har förekommit
            under senare tid har påpekat att just arbetsorganisationen, hur
            man organiserar själva jobbet ute på arbetsplatserna, är det väsentliga
            för om människor skall drabbas av det vi nu har de största problemen
            med, nämligen belastningsskador och liknande.
          </note>
          <note>
            I vårt land är arbetsmiljöarbetet uppbyggt på ett mycket bra
            sätt. Runt om i världen avundas man den organisation som vi har.
            Den bygger på att alla deltar i arbetsmiljöarbetet ute på arbetsplatserna,
            såväl arbetsgivare och deras representanter som samtliga anställda.
            Det är varje anställds egen skyldighet att se till att arbetsmiljöarbetet
            hålls uppe. För att hjälpa till med detta har vi en skyddsombudsorganisation,
            med skyddsombud och skyddskommittéer samt regionala skyddsombud.
            När det blir för jobbigt för skyddskommittéerna har man möjlighet
            att utnyttja företagshälsovården, som är en utmärkt resurs i arbetsmiljöarbetet.
            Alla skall vara arbetsmiljömedvetna i det svenska arbetsmiljöarbetet.
          </note>
          <note>
            Detta förutsätter en rejäl utbildning av de berörda personerna.
            Fackföreningsrörelsen har i alla år lagt ner mycket pengar på
            utbildning av skyddsombud för det goda arbetet. Nu vill man dra
            ned också på detta enligt propositionen.
          </note>
          <note>
            I kompletteringspropositionen sägs att man skall lyfta över pengar
            från arbetarskyddsavgiften för att förstärka statens inkomstsida.
            I propositionen sägs vidare att arbetslivsfonden skall tappas
            på 2
          </note>
          <note>
            miljarder kronor som behövs bättre på annat håll.
          </note>
          <note>
            Men arbetslivsfonden kom ju till för att utöver de sedvanliga
            anslagen bidra till att man skall kunna åstadkomma en bättre arbetsmiljö
            i vårt arbetsliv.
          </note>
          <note>
            Herr talman! I reservation 1 tar vi upp arbetsorganisationens
            betydelse och det arbetsinnehåll som måste finnas ute på arbetsplatserna.
            Både kompetensutredningen och produktivitetsdelegationen har påpekat
            att dessa två saker, arbetsorganisationen och arbetsinnehållet,
            utgör det allra viktigaste om vi skall kunna få en bättre produktivitet
            ute i verksamheterna.
          </note>
          <note>
            Kompetensens utveckling är av allra stösta betydelse. Parterna
            har här naturligtvis ett stort ansvar, men vi socialdemokrater
            menar att staten som arbetsgivare måste ta ett större och längre
            gående ansvar för att stimulera förändringsarbetet.
          </note>
          <note>
            Vi menar att staten som arbetsgivare skall se till att både arbetsorganisationen
            och annat inom arbetslivet förbättras ute på arbetsplatserna.
            Vi vill att ett nationellt råd skall tillsättas för att utarbeta
            det goda arbetet och se till att vi får en bättre situation på
            arbetsplatserna.
          </note>
          <note>
            Vi tycker också att de personalekonomiska redovisningarna är
            betydelsefulla. Det är viktigt för arbetsmiljöarbetet att kostnaderna
            för den enskilde arbetsgivaren, som uppstår på grund av dåliga
            arbetsmiljöer, dokumenteras på ett bra sätt. Då kan vi åtgärda
            de dåliga arbetsmiljöerna på ett bättre sätt än tidigare. Det
            skall vara lagstiftat att det skall finnas personalekonomiska
            redovisningar.
          </note>
          <note>
            I reservation 3 tar vi upp kanske den viktigaste av alla dessa
            frågor. Nu föreslås att det statliga stödet till företagshälsovården
            skall bort. När vi byggde upp företagshälsovården sade vi, att
            om vi skall kunna göra det på ett smidigt sätt och inte avlöva
            annan sjukvård, måste vi bygga upp den successivt och stegvis.
            Därför blev det inget obligatorium. Vi har nu nått 80-procentig
            täckning inom företagshälsovården. Nu vill man ta bort det statliga
            stödet till företagshälsovården.
          </note>
          <note>
            Arbetsgivareföreningen säger upp företagshälsovårdsavtalet med
            både LO och PTK.
          </note>
          <note>
            Många är oroliga för att detta kommer att innebära att arbetsgivaren
            tar bort resurser från företagshälsovården och på ett markant
            sätt försämrar arbetsmiljöarbetet ute på arbetsplatserna.
          </note>
          <note>
            Företagshälsovården har till uppgift att förebygga skador och
            sjukdomar och hjälpa till med rehabiliteringen. Vi beslöt för
            ett litet tag sedan i denna kammare att arbetsgivaren redan efter
            fyra veckor är skyldig att sätta upp rehabiliteringsprognoser
            för arbetsskadade. Detta blir omöjligt om inte företagshälsovården
            kan hjälpa till. Vi går med på att statsbidraget till företagshälsovården
            avvecklas under förutsättning att riksdagen beslutar om ett obligatorium
            för företagshälsovården.
          </note>
          <note>
            Reservation 5 handlar om MBL-medlen.
          </note>
          <note>
            Regeringen föreslår att de skall avvecklas. De har gått till
            utbildning av anställda i mycket viktiga frågor. Det arbete som
            nu pågår med arbetsorganisation och annat och de förändringar
            som nu genomförs inom arbetsrättsområdet gör att utbildningsbehovet
            kommer att bli ännu större.
          </note>
          <note>
            MBL-medlen behövs bättre nu än någonsin.
          </note>
          <note>
            Mycket av MBL-medlen har gått till att se hur vi skall kunna
            förnya arbetslivet. De har gått till arbetet med jämställdhet
            som vi i vårt land har kommit ganska långt med. Vi behöver arbeta
            vidare på det området. Det finns ingen anledning att nu låta det
            arbetet avta.
          </note>
          <note>
            I reservation 5 yrkar vi avslag på förslaget om att avveckla
            MBL-medlen. I reservation 6 tar vi upp finansiering av arbetarskyddsverket
            och arbetsmiljöinstitutet. Vi kan inte tillstyrka det förslag
            som nu ligger om finansieringen av både arbetarskyddsverket och
            arbetsmiljöinstitutet. Vi yrkar avslag på förslaget.
          </note>
          <note>
            Herr talman! Jag yrkar bifall till samtliga socialdemokratiska
            reservationer som är fogade till betänkandet.
          </note>
          <note type="speaker">
            Anf. 56 KARL-ERIK PERSSON (v):
          </note>
          <note>
            Herr talman! Arbetsmiljön är en grundläggande miljöfråga. Problem
            i de yttre miljön har samband med problem i arbetsmiljön. Därför
            kommer arbetsmiljöförbättrande åtgärder också att positivt bidra
            till en bättre miljö i stort. De anställda och deras organisationer
            har god kännedom om råvarors och processers miljöpåverkan när
            det gäller arbetsmiljön och den yttre miljön. Därför är det allvarligt
            att arbetsmiljöproblemen och därmed följande arbetsskador och
            sjukdomar inte åtgärdas.
          </note>
          <note>
            Under 1980-talet har det s.k. ohälsotalet -- dvs. det genomsnittliga
            antalet dagar per försäkrad som ersatts med sjukpenning, arbetsskadesjukpenning
            eller förtidspensionering/sjukbidrag -- ökat kraftigt. Kvinnorna
            står för två tredjedelar av den ökade sjukfrånvaron under 80-talet.
            Skillnaderna mellan kvinnor och män vad gäller ohälsotalet har
            ökat. Det finns troligtvis ett samband med att det också är kvinnorna
            som svarar för den största delen av arbetskraftsökningen.
          </note>
          <note>
            År 1990 bröts trenden med det ökande ohälsotalet.
          </note>
          <note>
            Det är emellertid omöjligt att dra entydiga slutsatser av ett
            enstaka års minskning. Man måste hålla i minnet att statistiken
            baserar sig på anmälningar som skall ligga till grund för ekonomiska
            ersättningar till enskilda människor.
          </note>
          <note>
            Förändringar sker i människornas sätt att anmäla till myndigheterna,
            och villkoren för ersättningarna förändras ständigt. Dessutom
            har konjunkturläget med stor sannolikhet betydelse för sjuktalet.
            Det finns undersökningar som pekar mot att det höga tempo som
            pressades fram under den överhettade högkonjunkturen ledde till
            ökad sjukdom.
          </note>
          <note>
            Sett över 1980-talet som helhet kan man konstatera att sjuktalet
            ökar, liksom arbetsskadorna och förtidspensioneringarna. Både
            sjuktalet -- antalet anmälda sjukdagar till försäkringskassan
            -- och antalet arbetssjukdomar har ökat mer bland kvinnor än bland
            män. Kostnaderna för dessa upskattas, förutom produktionsbortfallet,
            till drygt
          </note>
          <note>
            60 miljarder kronor per år. Därutöver betalar samhället 3 miljarder
            per år till förbättringar av arbetsmiljön.
          </note>
          <note>
            Antalet förtidspensionärer har ökat under hela
          </note>
          <note>
            1980-talet och utgör i dag ca 350 000 människor.
          </note>
          <note>
            Drygt 50 000 förtidspensioneras årligen. Ca 180 000
          </note>
          <note>
            arbetsskador anmäls varje år. Därtill kommer de mänskliga kostnaderna
            som inte kan beräknas, men som är oerhört stora.
          </note>
          <note>
            Dödligheten bland människor som slagits ut ur arbetslivet är
            tre fyra gånger högre än i andra motsvarande grupper.
          </note>
          <note>
            Största delen av de sjukdomar och skador som förorsakar sjukskrivningar
            kan hänföras till arbetsmiljön.
          </note>
          <note>
            Hälsan är också en klassfråga. LO-grupperna får i större utsträckning
            än andra arbetssjukdomar. De vårdas längre på sjukhus och de förtidspensioneras
            mest.
          </note>
          <note>
            Gårdagens arbetsmiljörisker i form av bristande skyddsanordningar
            med risk för fysiska skador i jobbet finns delvis kvar. Samtidigt
            har andra och nya risker uppstått. Stress, belastningsskador och
            psykosociala faktorer blir allt påtagligare sjukdomsorsaker. En
            kraftig ökning av antalet anmälda arbetsskador av psykosocial
            typ har uppstått under 1980-talet.
          </note>
          <note>
            Stressframkallade sjukdomar, exempelvis i form av hjärt-kärlsjukdomar,
            är långt vanligare inom arbetarklassen än bland tjänstemän och
            företagare.
          </note>
          <note>
            Dessa klassbundna skillnader i hälsotillstånd har ökat under
            1970- och 1980-talen.
          </note>
          <note>
            Nya typer av miljörisker drabbar stora grupper.
          </note>
          <note>
            Dålig inomhusventilation i bl.a. kontors- och industribyggnader
            gör att bakterier och mögel framkallar allergier.
          </note>
          <note>
            Oregelbundna arbetstider och skiftarbete sliter hårdare på människor
            än arbete under dagtid. Av hälsoskäl skulle därför en daglig arbetstidsförkortning
            vara ett bra verktyg mot utslitning av arbetskraften.
          </note>
          <note>
            Det är uppenbart att ackordsarbete ökar risken för förslitningar
            och arbetsskador. Men även inom den offentliga sektorn skapar
            bristen på tid ökad risk för belastningsskador. I dag löser många
            kvinnor problemen med dålig arbetsmiljö genom att jobba deltid.
            De tar själva ansvaret för något som borde vara samhällets sak.
            För att komma till rätta med dessa problem skulle, som vi ser
            det från
          </note>
          <note>
            Vänsterpartiets sida, en ökad möjlighet för skyddsombuden att
            ingripa behövas både när det gäller miljölagstiftning och miljöåtgärder.
            Men detta förbiser man i utskottets betänkande.
          </note>
          <note>
            En annan fråga som tas upp i detta betänkande är minskade resurser
            till arbetsmiljöinstitutet.
          </note>
          <note>
            Ytterligare en sak som man tar upp är arbetslivscentrum. Vi har
            fått vår motion avstyrkt med en motivering som jag anser vara
            konstigt uttryckt i utskottets betänkande. Man skriver så här
            på s. 18: ''Utskottet anser att det inte finns skäl för riksdagen
            att på grund av den nu föreliggande motionen riva upp sitt tidigare
            beslut och avstyrker motion A226.''
          </note>
          <note>
            Jag måste fråga utskottets företrädare om man inte skall följa
            riksdagens tidigare fattade beslut. I
          </note>
          <note>
            arbetsmarknadsutskottets betänkande
          </note>
          <note>
            1990/91:AU16 angavs vikten av att kvinnoforskningen vid arbetslivscentrum
            bevarades. Till detta betänkande fogades en meningsyttring av
            ledamöterna Elver Jonsson,
          </note>
          <note>
            Anders G. Högmark, Mona Saint Cyr, Charlotte
          </note>
          <note>
            Branting och Erik Holmkvist. De angav i ett särskilt yttrande:
            Vi vill dock understryka vikten av att den kompetens och det kunnande
            i fråga om kvinnoforskning som har byggts upp i arbetslivscentrum
            tas till vara vid en kommande omorganisation.
          </note>
          <note>
            Man gjorde en omorganisation av arbetslivscentrum. Verksamheten
            minskades från sju heltidsforskare till tre, och informationstjänsten
            togs bort helt. Man rev upp ett tidigare fattat riksdagsbeslut
            utan att någon över huvud taget gjorde någonting. När vi motionerar
            i detta ärende får vi motionen avstyrkt med motiveringen att man
            inte river upp beslut.
          </note>
          <note>
            Man kan fråga sig om det inte finns något behov av den kvinnoforskning
            som bedrivs vid arbetslivscentrum. Som jag ser det har de gjort
            ett bra arbete och det har varit en väl fungerande enhet. Detta
            slår man nu sönder.
          </note>
          <note>
            I den motion som vi har avgett föreslår vi en omorganisation.
            Vi har också föreslagit att man skall lägga ned arbetslivscentrum
            när det aktuella beslutet rivs upp och i stället omorganiserar
            till ett rent kvinnoforskningsinstitut. Detta förslag har avstyrkts
            med en formulering som omfattar två och en halv rad. Jag ser det
            som mycket bekymmersamt att man inte gör något åt detta. Det skulle
            vara roligt att veta hur utskottets företrädare motiverar sitt
            avslagsyrkande.
          </note>
          <note>
            Med detta, herr talman, yrkar jag givetvis bifall till den meningsyttring
            som jag har fogat till detta betänkande vad avser mom. 3, 10 och
            22.
          </note>
          <note type="speaker">
            Anf. 57 HARALD BERGSTRÖM (KDS):
          </note>
          <note>
            Herr talman! Kammaren har i dag att ta ställning till arbetsmarknadsutskottets
            betänkande AU12, där ämnesområdet är arbetslivsfrågor.
          </note>
          <note>
            Dokumentet som ligger till grund för betänkandet är dels budgetpropositionen
            och en lång rad motioner med anledning av denna, dels proposition
          </note>
          <note>
            98 och en motion med anledning av den.
          </note>
          <note>
            Budgetpropositionen tar i detta avsnitt i en översikt upp ett
            antal aktuella arbetslivsfrågor och ger regeringens syn på dessa.
            På samma sätt tar man upp mål och inriktning av arbetslivspolitiken
            under nästa budgetår.
          </note>
          <note>
            Vi har i utskottet konstaterat att det i väsentliga avseenden
            råder en samsyn om samspelet mellan å ena sidan arbetets innehåll,
            om kompetensutveckling för arbetstagare och om arbetsorganisationen,
            och å andra sidan produktivitetsutveckling och därmed näringslivets
            och företagens konkurrenskraft. Om dessa förhållanden råder en,
            som jag nämnde, betydande samsyn. Det är när vi börjar granska
            metoderna för att påverka utvecklingen i en önskvärd färdriktning
            som avsevärda skillnader blir synliga. Jag skall inte närmare
            gå in på detta, utan nöja mig med att konstatera att med den s.k.
            svenska modellen har också arbetsmarknadens parter härvidlag fortfarande
            ett stort ansvar.
          </note>
          <note>
            Herr talman! Arbetsmiljön är ett område där stora förbättringar
            har åstadkommits under de senaste åren. Men mycket finns fortfarande
            ogjort.
          </note>
          <note>
            Arbetslivsfonden spelar här en central roll. Av fondens verksamhet
            under 1991 var de flesta projekt som fonden stöttade och gav bidrag
            till inom området arbetsorganisation. Det gällde bl.a.
          </note>
          <note>
            förändring av produktionsuppläggning. Det var nya modeller för
            arbetsrotation och det var naturligtvis många olika program för
            kompetensutveckling.
          </note>
          <note>
            För dem som är med i ett program möjliggörs oftast ett ökat ansvarstagande
            för den produktion man är involverad i. När man tar på sig ett
            större ansvar, ger det ett ökat inflytande över den egna arbetssituationen.
          </note>
          <note>
            I början av veckan hade jag tillfälle att följa några föreläsningar
            i en konferens med anledning av att arbetsmiljöfonden firade sin
            20-åriga tillvaro.
          </note>
          <note>
            Inbjudna var också representanter för våra nordiska grannländers
            motsvarigheter. Det konstaterades enhälligt att det ofta var små
            investeringar inom något arbetsmiljöns område som gav stora förbättringar
            med snabb återbetalning av den gjorda investeringen. Och det är
            ju inte enbart företaget som gör vinster. Nej, förstahandsmålet
            är att människan/arbetstagaren gör hälsomässiga och trivselmässiga
            vinster, som direkt avspeglar sig i en ökande produktion och så
            gott som alltid i en minskad sjukfrånvaro. Under konferensen konstaterades
            vidare att det som i allmänhet bromsar utvecklingen på arbetsmiljöområdet
            inte är viljan att förbättra, utan det är kunskapen om hur och
            vad som skall och bör göras. Det som behövs är alltså både grundforskning
            och tillämpad forskning inom detta område.
          </note>
          <note>
            Våren 1991 beslutade riksdagen om ändringar i arbetsmiljölagen.
            Dessa har nu trätt i kraft, och de betyder bl.a. att arbetsgivarens
            ansvar för arbetsmiljö och rehabilitering har ökat. Detta medför
            att betydelsen av samverkan mellan arbetstagare och arbetsgivare
            i det lokala arbetet med arbetsmiljön lyfts fram och förstärkts.
            Det är bra.
          </note>
          <note>
            Herr talman! Regeringen föreslår i budgetpropositionen att de
            generella statsbidragen till företagshälsovården dras in fr.o.m.
            årsskiftet
          </note>
          <note>
            1992/93. Storleken på bidraget var under 1991 i runda tal en
            miljard kronor.
          </note>
          <note>
            När företagshälsovården under 60-talet växte fram och började
            byggas ut fanns inte det system av vårdcentraler att tillgå som
            vi har i dagens samhälle.
          </note>
          <note>
            Det medförde att företagshälsovården kom att syssla med uppgifter
            som i dag utförs och skall utföras av vårdcentralerna inom vad
            som kallas primärvården. Såvitt jag har förstått var företagshälsovården
            ursprungligen menad och tänkt som en i huvudsak förebyggande hälsovård.
          </note>
          <note>
            Den var väl också tänkt att i ett intimt samarbete med arbetarskydd
            och yrkesinspektion söka minimera skaderiskerna på arbetsplatserna.
          </note>
          <note>
            I en intressant artikelserie granskar tidskriften
          </note>
          <note>
            Arbetsmiljö hur, som de säger,
          </note>
          <note>
            ''Arbetsmiljösveriges pengar flödar''. Man visar hur svårt det
            är att analysera användningen av de mycket stora resurser som
            just företagshälsovården fått tillgång till. Det rör sig om i
            storleksordningen
          </note>
          <note>
            3 miljarder per år, varav, som jag nämnde, statsbidraget var
            ca en tredjedel. Det är ca 10 000
          </note>
          <note>
            personer som jobbar inom Företagshälsan och som så att säga förbrukar
            dessa pengar.
          </note>
          <note>
            Jag skall inte orda mer om företagshälsovården, utan konstaterar
            att det är en majoritetsuppfattning i utskottet att statsbidraget
            skall dras in.
          </note>
          <note>
            Herr talman! Utskottets majoritet avstyrker motioner från såväl
            Socialdemokraterna som
          </note>
          <note>
            Vänsterpartiet, där det reses krav på en lagfäst skyldighet för
            alla företagare att tillhandahålla företagshälsovård för sina
            arbetstagare. Vi konstaterar att de argument mot en sådan lagfäst
            skyldighet som fanns för ett år sedan, och då anfördes av den
            dåvarande arbetsmarknadsministern som grund för avslag på en sådan
            skyldighet, också finns i dag.
          </note>
          <note>
            Herr talman! När MBL-lagarna infördes den 1
          </note>
          <note>
            januari 1977, beslutades det om medel för utbildning och information
            om de nya lagarna. Det var efter min mening helt korrekt i den
            då nya situation som facket stod inför. Men med förändring av
            argumenten för nya pengar år efter år är det betydande belopp
            som härigenom stöttat facklig verksamhet.
          </note>
          <note>
            Riksrevisionsverket har på den förra regeringens uppdrag granskat
            hur dessa medel har använts. I
          </note>
          <note>
            granskningen, som gjordes 1990, konstateras att det funnits,
            som man säger, endast en svag anknytning till MBL i den utbildning
            och information som förmedlats.
          </note>
          <note>
            Regeringen föreslår därför att MBL-medlen avvecklas. För budgetåret
            1992/93 föreslås likväl 75
          </note>
          <note>
            miljoner som en sista anvisning. Därefter är det slut.
          </note>
          <note>
            Utskottets majoritet ansluter sig till regeringens uppfattning.
            Min personliga reflektion är att med så stora bidrag under så
            lång tid borde facken vara fullärda, i varje fall tämligen fullärda.
            Och det bör de nog anses vara, eftersom de lyckats få behålla
            bidragen under så lång tid.
          </note>
          <note>
            Herr talman! Jag skall inte gå in på fler enskildheter utan nöjer
            mig med det jag tagit upp av detaljerna i utskottets betänkande.
          </note>
          <note>
            Jag vill avslutningsvis yrka bifall till utskottets hemställan
            i samtliga de 22 upptagna momenten.
          </note>
          <note type="speaker">
            Anf. 58 KJELL NILSSON (s) replik:
          </note>
          <note>
            Herr talman! Jag skulle vilja ställa ett par frågor till
          </note>
          <note>
            Harald Bergström. Harald Bergström säger att arbetslivsfonden
            är mycket betydelsefull. Hur motiverar då Harald Bergström att
            man tappar fonden på två miljarder kronor som går till helt annan
            verksamhet än pengarna är avsedda för?
          </note>
          <note>
            Harald Bergström sätter likhetstecken mellan företagshälsovården
            och vårdcentralerna. Det är verkligen att överdriva. Företagshälsovården
            skall bedriva förebyggande verksamhet. Den följer avtalet mellan
            SAF, LO och PTK, och det finns ett avtal med nästan exakt samma
            innehåll på den offentliga sektorn.
          </note>
          <note>
            Skulle det vara så att man inte utför den förebyggande verksamhet
            som stipuleras i avtalen, avgör arbetarskyddsstyrelsen om statsbidrag
            skall utgå eller inte. Börjar företagshälsovården likna en vårdcentral,
            kan jag försäkra Harald Bergström att då blir det inga pengar
            från arbetarskyddsstyrelsen till den verksamheten.
          </note>
          <note>
            Vi hade från början frågan uppe om det skulle vara ett obligatorium
            eller om man skulle bygga upp företagshälsovården med hjälp av
            stimulansåtgärder. Man sade då att om vi stiftar en lag om ett
            obligatorium, kommer sjukvården i landet att dräneras på läkare,
            sjuksköterskor och ingenjörer. Därför måste uppbyggnaden ske stegvis,
            och så bestämmde man sig för stimulansåtgärder.
          </note>
          <note>
            Den stora faran är nu att samtidigt som man tar bort stödet till
            företagshälsovården säger
          </note>
          <note>
            Arbetsgivareföreningen upp avtalet med LO och
          </note>
          <note>
            PTK. Tror inte Harald Bergström att det kommer att få till effekt
            att företagshälsovården minskar i betydelse? Och kommer det inte
            i så fall att innebära ett sämre arbetsmiljöarbete?
          </note>
          <note>
            Harald Bergström har ju en viss erfarenhet av bl.a.
          </note>
          <note>
            verkstadsindustrin. Kan vi utan stödet från företagshälsovården
            klara arbetsmiljöarbetet lika bra som vi klarar det i dag?
          </note>
          <note type="speaker">
            Anf. 59 HARALD BERGSTRÖM (kds) replik:
          </note>
          <note>
            Herr talman! När regeringen i kompletteringspropositionen föreslår
            att två miljarder skall tas ur arbetslivsfonden, bygger det på
            bedömningen att pengarna för närvarande kan användas på ett bättre
            sätt.
          </note>
          <note>
            När det gäller företagshälsovården är det ändå så,
          </note>
          <note>
            Kjell Nilsson, att under uppbyggnadsskedet gick bra mycket av
            resurserna just till att agera vårdcentral. Jag vet det av erfarenhet.
            Det blev redan där, som jag upplever det, en snedvridning.
          </note>
          <note>
            När vårdcentralerna så småningom kom till i landstingens och
            i primärvårdens regi, var det litet svårt att backa.
          </note>
          <note>
            Det är ett faktum, Kjell Nilsson, att kostnaden per besök inom
            företagshälsovården är ganska hög.
          </note>
          <note>
            Det rör sig om mellan 1 000 och 2 000 kr. per besök.
          </note>
          <note>
            Visserligen är det föreslaget att det generella statsbidraget
            till företagshälsovården skall försvinna, men vad jag inte nämnde
            i mitt huvudanförande var att det också är sagt i budgetpropositionen
            att man skall titta på företagshälsovårdens framtida organisation.
            Jag vill se vad det innebär innan jag går längre i mitt svar.
          </note>
          <note type="speaker">
            Anf. 60 KJELL NILSSON (s) replik:
          </note>
          <note>
            Herr talman! Jag tycker att det är ganska anmärkningsvärt att
            man först tar bort det statliga stödet till företagshälsovården
            och därefter utreder på vilket sätt företagshälsovården skall
            arbeta i framtiden. Det rimliga hade ju varit att man hade utrett
            först och lagt upp en organisationsplan och sedan sett efter om
            det går att minska stödet.
          </note>
          <note>
            Sedan är det så, Harald Bergström, att riksdagen skärpte reglerna
            vad gäller förebyggande verksamhet ganska rejält för ett par år
            sedan. Det innebär att det nu inte är möjligt att få statsbidrag
            --
          </note>
          <note>
            på ett ärligt sätt i varje fall -- om man inte bedriver tillräckligt
            mycket förebyggande verksamhet.
          </note>
          <note>
            När det gäller arbetslivsfonden var det faktiskt på det sättet
            att under de goda åren avstod löntagarna här i landet en del pengar,
            och för att inte övervinsterna skulle bli för stora i näringslivet
            skapades arbetslivsfonden, och det avsattes pengar till den. Avsikten
            var att vid sidan av de ordinarie anslagen förbättra arbetsmiljön
            i landet. Det var
          </note>
          <note>
            Socialdemokraterna, vpk och -- som enda parti på den borgerliga
            sidan -- Centern som drev igenom det, mot de andra partierna i
            riksdagen.
          </note>
          <note>
            De pengarna tar nu regeringspartierna och sätter in i en budgetförstärkning.
            Det är alltså att direkt ta pengar som är avsedda för ett annat
            ändamål. Det är pengar avsatta av löntagarna som nu konfiskeras.
          </note>
          <note>
            Att ni behöver pengar med tanke på det enorma budgetunderskott
            på 102 miljarder som ni har skapat, det förstår jag. Men jag kan
            inte begripa varför de som har de sämsta arbetsmiljöerna skall
            vara de som hjälper er att fylla igen det hålet.
          </note>
          <note type="speaker">
            Anf. 61 HARALD BERGSTRÖM (kds) replik:
          </note>
          <note>
            Herr talman! Jag är tacksam för det mycket fina betyg som Kjell
            Nilsson indirekt ger oss i det nuvarande regeringsunderlaget,
            att vi på litet mer än ett halvår skulle ha lyckats skapa ett
            så stort budgetunderskott.
          </note>
          <note>
            Nej, Kjell Nilsson, det är inte hela sanningen, utan vad vi gör
            är att rätta till en del skevheter som fanns före regeringsskiftet.
            Så vi behöver pengarna från arbetsmiljöfonden. Litet grand självkritik
            på den punkten kanske inte vore så obefogad.
          </note>
          <note>
            När det gäller företagshälsovården tycker jag nog inte att det
            är så felaktigt att man slimmar en organisation som uppenbarligen
            tycks ha litet för mycket pengar att röra sig med. Jag stämmer
            in i regeringens förslag. Vi tar bort en miljard och sätter i
            gång att kika på hur verksamheten skall se ut framöver.
          </note>
          <note type="speaker">
            Anf. 62 KARL-ERIK PERSSON (v) replik:
          </note>
          <note>
            Herr talman! Jag väntade mig inte få något bifall när jag talade
            för att skyddsombuden borde få utökade befogenheter.
          </note>
          <note>
            Jag ställde en fråga till Harald Bergström om arbetslivscentrum.
            Jag förstår att det kan vara problematiskt för honom att sätta
            sig in i den här diskussionen, eftersom han inte var med när riksdagen
            fattade beslut förra året. Man talade då om att arbetslivscentrum
            skall bedriva forskning och information, och det stod i utskottsbetänkandet
            att arbetslivscentrum skulle tillföras erforderliga resurser för
            att bedriva forskning med inriktning på kvinnor och arbetsliv.
          </note>
          <note>
            Jag anser att man inte fullföljer det riksdagsbeslut som då fattades,
            i och med att man nu reducerar antalet forskare från sju till
            tre och tar bort informationstjänsten. Det tycker jag strider
            direkt mot riksdagens beslut.
          </note>
          <note>
            Därför väckte jag min motion om att arbetslivscentrum skall få
            erforderliga resurser. Jag tycker att Harald Bergström som representant
            för regeringspartierna skall beakta detta och se till att riksdagens
            beslut fullföljs.
          </note>
          <note type="speaker">
            Anf. 63 HARALD BERGSTRÖM (kds) replik:
          </note>
          <note>
            Herr talman! Det är riktigt som Karl-Erik Persson säger att jag
            inte var med på den tiden det begav sig i fråga om de här sakerna,
            så jag har haft mycket att lära. Jag har fortfarande mycket att
            lära, men jag har alldeles nyss lärt mig att just nu tillsätts
            en professur i forskning rörande kvinnor och arbetsliv.
          </note>
          <note>
            Det torde väl vara en del av svaret på Karl-Erik
          </note>
          <note>
            Perssons fråga.
          </note>
          <note type="speaker">
            Anf. 64 KARL-ERIK PERSSON (v) replik:
          </note>
          <note>
            Herr talman! Då skall jag tala om för Harald
          </note>
          <note>
            Bergström att forsknings- och informationsenheten var en grundpelare
            i arbetsmiljöarbetet. När man bryter sönder den verksamheten,
            spelar det ingen roll om man sedan inrättar en professur. Man
            har ju ändå minskat det antal forskare som riksdagen tidigare
            har sagt skall finnas. Man kommer också att ta bort informationstjänsten,
            och även det strider mot riksdagens beslut förra året.
          </note>
          <note type="speaker">
            Anf. 65 KARIN PILSÄTER (fp):
          </note>
          <note>
            Herr talman! Klockan börjar bli mycket, och jag tror att många
            längtar hem, så jag skall inte bli så långrandig.
          </note>
          <note>
            Häromdagen kom nya dystra arbetslöshetssiffror.
          </note>
          <note>
            Över 200 000 personer är nu öppet arbetslösa och
          </note>
          <note>
            170 000 är föremål för olika arbetsmarknadspolitiska åtgärder.
            För alla dem känns det kanske som en lyxdebatt att då diskutera
            förbättringar i arbetslivet för dem som faktiskt har ett jobb.
          </note>
          <note>
            Jag kan förstå det, men samtidigt skall vi komma ihåg två saker:
            De allra flesta människor i Sverige har trots allt ett jobb att
            gå till. Och de övriga skall ha det. Därför får arbetet med att
            förbättra villkoren i arbetslivet inte tappa tempo. Och under
            nuvarande lågkonjunktur är tillfället kanske alldeles extra väl
            valt att investera i arbetsmiljöförbättringar och organisationsförändringar
            ute på arbetsplatserna.
          </note>
          <note>
            Under 80-talet har, som vi redan hört, tiden för frånvaro på
            grund av sjukdom, arbetsskador, förtidspension eller sjukbidrag
            ökat kraftigt.
          </note>
          <note>
            Alldeles speciellt har ohälsotalen för kvinnor ökat.
          </note>
          <note>
            Detta har säkert till viss del sin grund i ändrade villkor för
            ersättning och ökad benägenhet att anmäla skador. Men den stora
            ökningen består av arbetssjukdomar, beroende av belastningsskador,
            hos kvinnor. Det visar klart och tydligt att situationen på arbetsplatserna,
            framför allt för kvinnor, inte är som den skall vara.
          </note>
          <note>
            Bakom de höga frånvarosiffrorna finns ett stort personligt lidande
            för den som drabbas. Den utslagning som bristfälliga arbetsmiljöer
            ger innebär ofta isolering för den enskilde och svårighet att
            fungera även i andra roller, förutom det rent fysiska lidandet.
            Att åstadkomma bättre arbetsmiljöer är därför nödvändigt för ett
            bra personligt liv för människor.
          </note>
          <note>
            En bättre arbetsmiljö är också nödvändig för att på sikt öka
            arbetsutbudet. Skall fler komma ut i arbetslivet och fungera bra,
            krävs att både den fysiska arbetsmiljön, arbetsorganisationen
            och omgivningen är anpassade till människorna.
          </note>
          <note>
            Bättre arbetsmiljö är också nödvändig för livskraftiga företag
            och väl fungerande, kostnadseffektiv offentig sektor. Hög personalomsättning,
            stor frånvaro och otrivsel ger självklart sämre arbetsresultat.
          </note>
          <note>
            Nu pågår en omdaning i grunden av arbetslivet i och med att både
            företag och den offentliga sektorn befinner sig i vad man skulle
            kunna kalla för en decentraliseringsprocess. Beslutsfattandet
            förs ut till små enheter. De arbetar ofta under eget budgetansvar
            eller i ännu mer självständiga former.
          </note>
          <note>
            Allt oftare fattas de reella besluten på mer informell grund
            och i mer informella former än tidigare. Ur arbetsmiljösynvinkel
            är detta på många sätt bra. Ju närmare besluten ligger verksamheten,
            desto större möjligheter finns att hitta flexibla och personligt
            anpassade lösningar.
          </note>
          <note>
            Ledorden i arbetsmiljöpolitiken för 90-talet måste vara decentralisering
            och arbetsgivaransvar.
          </note>
          <note>
            Kostnaderna för dåliga arbetsmiljöer har tidigare i allt för
            liten grad drabbat arbetsgivaren direkt.
          </note>
          <note>
            Ansvaret för och konsekvenserna av dåliga arbetsmiljöer skall
            finnas lokalt. Det gäller även ansvaret för och möjligheterna
            till förbättring.
          </note>
          <note>
            Det nya sjuklönesystemet och arbetsgivarens rehabiliteringsansvar
            är därför bra steg i rätt riktning. Det återstår att se om det
            är tillräckligt.
          </note>
          <note>
            Det har ju bara gällt i några månader. Men det är ett steg i
            rätt riktning.
          </note>
          <note>
            Det är kvinnorna som står för den stora ökningen av ohälsotalen
            och den stora ökningen av arbetssjukdomar bland arbetsskadorna.
            Beror det på att kvinnor är bräckligare eller kanske gnälligare?
            Jag tror knappast det. Det beror på att kvinnorna till mycket
            stor del finns i jobb med ensidiga och slitsamma moment i hierarkiska
            organisationer. När nu landstingens och kommunernas, och i många
            fall företagens, patriarkaliska strukturer bryts ner, finns det
            stora möjligheter till förbättringar av miljö och organisation.
          </note>
          <note>
            Därför är det extra viktigt att se vad sjuklönereformen och arbetsgivarnas
            utökade miljö- och rehabiliteringsansvar får för konsekvenser
            för arbetsmiljön och organisationen när det gäller kvinnojobben
            inom t.ex. industri, handel, kontor, vård och omsorg.
          </note>
          <note>
            Sjuklönereformen får inte bara innebära en ökad press på kvinnorna
            att gå till jobbet oavsett hur man känner sig. Det måste leda
            till att orsakerna till frånvaron undanröjs.
          </note>
          <note>
            Den här frågan kommer att behandlas i ett senare betänkande från
            arbetsmarknadsutskottet, men jag vill ändå passa på att trycka
            på den oerhörda vikten av att förbättra arbetsmiljön och arbetsorganisationen
            inom de s.k. kvinnoyrkena.
          </note>
          <note>
            Kvinnorna är trots allt inte en liten minoritet på arbetsmarknaden.
            I Stockholms län är det t.o.m.
          </note>
          <note>
            just nu fler kvinnor än män som är ute och arbetar.
          </note>
          <note>
            Herr talman! Utöver sjuklönesystemet och utöver ett utökat ansvar
            enligt lag vore det bra att synliggöra kostnader och intäkter
            när det gäller arbetsmiljöförhållanden och arbetsorganisation.
          </note>
          <note>
            Det finns redan många som på försök gör personalekonomiska bokslut.
            De kan ge en viktig information som inte syns annars. De kan också
            vara bra som beslutsunderlag.
          </note>
          <note>
            En arbetsgrupp har arbetat med förslag kring detta på den förra
            regeringens uppdrag. Förslaget har även remissbehandlats. Regeringen
            har nyligen beslutat att gå vidare genom att sätta ihop den här
            frågan med hela översynen av redovisningslagstiftningen. Jag tycker
            att det är vettigt. Men det får inte ta för lång tid eller hamna
            i skymundan.
          </note>
          <note>
            Som jag tidigare nämnde kan lågkonjunkturen vara ett bra tillfälle
            för företag och offentlig sektor att genomföra investeringar och
            förbättringar i arbetsmiljö och organisation. Det kan ge fler
            arbetstillfällen som så väl behövs. Dessutom har man kanske något
            bättre om tid att ägna sig åt dessa frågor. Här fyller arbetslivsfonden
            en viktig uppgift.
          </note>
          <note>
            Bidragen och stödet måste nå kvinnorna på arbetsmarknaden, och
            det måste nå de riktigt små företagen. I de små företagen är kunskaperna
            om dessa frågor ofta mindre av naturliga skäl. Var och en måste
            ju vara mer av en allkonstnär än en specialist. Både arbetsmarknadsministern
            och utskottet trycker på vikten av att arbetslivsfonden gör särskilda
            insatser för de mindre företagen.
          </note>
          <note>
            När det gäller kvinnornas arbetsmiljö vet vi redan att de är
            arbetssjukdomar, ofta beroende på belastning, som är det stora
            problemet.
          </note>
          <note>
            Förbättringarna borde därför inriktas på det.
          </note>
          <note>
            När jag hade kommit så här långt när jag satt och knackade ner
            mitt anförande hade jag ganska ont i ryggen. Hur många av oss
            här i kammaren har inte gått och lagt oss med värk i både nacke
            och axlar efter att ha suttit framför dataterminalen och skrivit
            anföranden eller motioner. Detta är vardagen varje dag för kontorister,
            sekreterare, kamrerare, lönehanterare m.fl. kvinnor på kontor.
            Det kan ändras med en bättre arbetsorganisation och kanske litet
            nya möbler och något hjälpmedel. Det är ofta mer kunskap än pengar
            som krävs.
          </note>
          <note>
            Arbetslivsfonden kan hjälpa till med detta.
          </note>
          <note>
            Det här fungerar olika på olika håll. Jag vill inte utdela några
            bannor eller pekpinnar, men jag tycker att det är viktigt att
            de som hittills inte har arbetat med detta sätter i gång och gör
            det.
          </note>
          <note>
            Herr talman! Jag vill med detta yrka bifall till utskottets hemställan
            i betänkande 1991/92:AU12.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande arbetsmarknadsutskottets betänkanden
            1991/92:AU16, AU7 och AU12.
          </note>
          <note>
            Arbetsmarknadsutskottets betänkande AU16
          </note>
          <note>
            Mom. 4 (översyn av Ami-verksamheten)
          </note>
          <note>
            Utskottets hemställan med godkännande av utskottets motivering
            -- som ställdes mot utskottets hemställan med godkännande av motiveringen
            i reservation 1 av Laila Strid-Jansson -- bifölls med acklamation.
          </note>
          <note>
            Mom. 5 (samordning av Ami-S med riksförsäkringsverkets rehabiliteringscentraler
            och rygginstituten)
          </note>
          <note>
            Utskottets hemställan bifölls med 255 röster mot 19
          </note>
          <note>
            för reservation 2 av Laila Strid-Jansson.
          </note>
          <note>
            Mom. 20 (resultatkrav på Samhalls arbete)
          </note>
          <note>
            Utskottets hemställan bifölls med 265 röster mot 12
          </note>
          <note>
            för meningsyttringen av Karl-Erik Persson i motsvarande del.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            Arbetsmarknadsutskottets betänkande AU07
          </note>
          <note>
            Utskottets hemställan bifölls med 156 röster mot
          </note>
          <note>
            123 för reservationen av Ingela Thalén m.fl.
          </note>
          <note>
            Arbetsmarknadsutskottets betänkande AU12
          </note>
          <note>
            Mom. 1 (ett nationellt råd för det goda arbetet, m.m.)
          </note>
          <note>
            Utskottets hemställan bifölls med 156 röster mot
          </note>
          <note>
            123 för reservation 1 av Ingela Thalén m.fl.
          </note>
          <note>
            Mom. 3 (lagstiftning på arbetsmiljöns och arbetsrättens område)
          </note>
          <note>
            Utskottets hemställan bifölls med 266 röster mot 13
          </note>
          <note>
            för meningsyttringen av Karl-Erik Persson i motsvarande del.
          </note>
          <note>
            Mom. 4 (personalekonomiska redovisningar)
          </note>
          <note>
            Utskottets hemställan bifölls med 155 röster mot
          </note>
          <note>
            123 för reservation 2 av Ingela Thalén m.fl.
          </note>
          <note>
            Mom. 5 (lagstiftning om obligatorisk företagshälsovård)
          </note>
          <note>
            Utskottets hemställan bifölls med 156 röster mot
          </note>
          <note>
            123 för reservation 3 av Ingela Thalén m.fl.
          </note>
          <note>
            Mom. 8 (avveckling av MBL-medlen)
          </note>
          <note>
            Utskottets hemställan -- som ställdes mot reservation 5 av Ingela
            Thalén m.fl. -- bifölls med acklamation.
          </note>
          <note>
            Mom. 10 (arbetslivscentrum)
          </note>
          <note>
            Utskottets hemställan bifölls med 265 röster mot 13
          </note>
          <note>
            för meningsyttringen av Karl-Erik Persson i motsvarande del.
          </note>
          <note>
            Mom. 22 (ILO-konvention om nattarbete, m.m.)
          </note>
          <note>
            Utskottets hemställan bifölls med 265 röster mot 12
          </note>
          <note>
            för meningsyttringen av Karl-Erik Persson i motsvarande del.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Motion
          </note>
          <note>
            med anledning av skr. 1991/92:136 Redovisning för fördelning
            av medel från allmänna arvsfonden under budgetåret 1990/91
          </note>
          <note>
            1991/92:So30 av Birgitta Hambraeus (c)
          </note>
          <note>
            8 § Kammaren åtskildes kl. 16.37.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. 3 §
            anf. 31 (delvis),
          </note>
          <note>
            av tredje vice talmannen därefter t.o.m. 6 § anf. 56
          </note>
          <note>
            (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
