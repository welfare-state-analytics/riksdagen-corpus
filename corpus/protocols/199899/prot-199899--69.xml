<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199899</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199899</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--69</head>
          <docDate when="1999-03-16">1999-03-16</docDate>
        </div>
      </front>
      <body>
        <div>
          <note>
            16.00 - 16.33
          </note>
          <note>
            18.00 - 20.14
          </note>
          <note>
            Det justerade protokollet beräknas utkomma om 3 veckor
          </note>
          <note>
            -------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 9 och 10 mars.
          </note>
          <note>
            2 § Avsägelse
          </note>
          <note>
            Talmannen meddelade att Ingegerd Sahlström (s)
          </note>
          <note>
            anhållit om att bli entledigad från uppdraget som ledamot av
            riksdagen fr.o.m. den 1 april 1999.
          </note>
          <note>
            Kammaren biföll denna anhållan.
          </note>
          <note>
            3 § Anmälan om ledighet, m.m.
          </note>
          <note>
            Talmannen meddelade att Tomas Eneroth (s) ansökt om ledighet
            under tiden den 8 april-13 juni
          </note>
          <note>
            1999.
          </note>
          <note>
            Kammaren biföll denna ansökan.
          </note>
          <note>
            Talmannen meddelade att RosMarie Jönsson
          </note>
          <note>
            Neckö (s) skulle tjänstgöra som ersättare för Tomas
          </note>
          <note>
            Eneroth.
          </note>
          <note>
            4 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1998/99:200
          </note>
          <note>
            Till riksdagen
          </note>
          <note>
            Interpellation 1998/99:200 av Sten Andersson om bostadsbyggande
            och bostadsförmedling.
          </note>
          <note>
            Interpellationen kommer att besvaras den 15 april
          </note>
          <note>
            1999.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 11 mars 1999
          </note>
          <note>
            Lars-Erik Lövdén
          </note>
          <note>
            Interpellation 1998/99:204
          </note>
          <note>
            Till riksdagen
          </note>
          <note>
            Interpellation 1998/99:204 av Stefan Attefall om skatteutjämningssystemet.
          </note>
          <note>
            Interpellationen kommer att besvaras den 15 april
          </note>
          <note>
            1999.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 11 mars 1999
          </note>
          <note>
            Lars-Erik Lövdén
          </note>
          <note>
            Interpellation 1998/99:202
          </note>
          <note>
            Till riksdagen
          </note>
          <note>
            Interpellation 1998/99:202 av Ulla-Britt Hagström om rehabilitering
            och jämställdhet.
          </note>
          <note>
            Interpellationen kommer att besvaras tisdagen den
          </note>
          <note>
            13 april 1999.
          </note>
          <note>
            Skälet till dröjsmålet är att man ej funnit en debattdag som
            passar både interpellanten och socialförsäkringsminister Maj-Inger
            Klingvall.
          </note>
          <note>
            Stockholm den 10 mars
          </note>
          <note>
            Socialdepartementet
          </note>
          <note>
            Enligt uppdrag
          </note>
          <note>
            Björn Reuterstrand
          </note>
          <note>
            Rättschef
          </note>
          <note>
            Interpellation 1998/99:203
          </note>
          <note>
            Till riksdagen
          </note>
          <note>
            Interpellation 1998/99:203 av Per Landgren om rasbiologi och
            rashygien.
          </note>
          <note>
            Interpellationen kommer att besvaras torsdagen den 15 april 1999.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 10 mars 1999
          </note>
          <note>
            Lars Engqvist
          </note>
          <note>
            Interpellation 1998/99:205
          </note>
          <note>
            Till riksdagen
          </note>
          <note>
            Interpellation 1998/99:205 av Marietta de Pourbaix-Lundin om
            de funktionshindrades situation.
          </note>
          <note>
            Interpellationen kommer att besvaras torsdagen den 15 april 1999.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 10 mars 1999
          </note>
          <note>
            Lars Engqvist
          </note>
          <note>
            Meddelande om interpellationerna 1998/99:170,
          </note>
          <note>
            103, 129, 161, 166 och 183
          </note>
          <note>
            Talmannen meddelade att svaren på interpellationerna 170, 103,
            129, 161, 166 och 183 inställdes på grund av sjukdom.
          </note>
          <note>
            5 § Svar på interpellation 1998/99:190 om ny arbetsskadeförsäkring
          </note>
          <note>
            Anf. 1 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Inger Segelström har frågat mig om jag har för avsikt
            att lägga fram en proposition med förslag till lag om ny arbetsskadeförsäkring
            under
          </note>
          <note>
            1999. Segelström anför att den nuvarande försäkringen inte är
            könsneutral och därför måste ändras.
          </note>
          <note>
            Den nuvarande arbetsskadeförsäkringen har varit föremål för utredning,
            och ett betänkande har lämnats till regeringen våren 1998. De
            förslag som gavs i betänkandet bereds för närvarande i Socialdepartementet.
            Det är i dagsläget inte klart vilka förslag som det finns anledning
            att beakta i en proposition eller exakt när en proposition kommer
            att läggas fram.
          </note>
          <note>
            Genderfrågorna är självfallet en viktig del i alla överväganden
            som regeringen har att göra, så även i fråga om arbetsskadeförsäkringen.
          </note>
          <note type="speaker">
            Anf. 2 INGER SEGELSTRÖM (s):
          </note>
          <note>
            Fru talman! Jag vill börja med att tacka statsrådet för svaret.
            Det känns bra att vi är överens om att kvinnoperspektivet är viktigt
            när en proposition läggs fram - även om jag hade hoppats att få
            ett mer preciserat svar om förslagen läggs fram i år eller inte.
          </note>
          <note>
            Anledningen till min interpellation är ju att många kvinnor är
            oroliga över utvecklingen, och jag delar deras oro. Utskottet
            har också i tillkännagivanden uttryckt sin oro över att kvinnor
            har svårare att få sina skador godkända.
          </note>
          <note>
            Enligt Riksförsäkringsverket har det betalats in ca
          </note>
          <note>
            11 miljarder kronor till försäkringen, och bara 5,8
          </note>
          <note>
            miljarder kronor har betalats ut, dvs. vi har fått ett överskott
            på ca 5 miljarder kronor samtidigt som vi vet att många kvinnor
            inte har fått sina skador godkända. Det är ju inte - för en gångs
            skull - statsrådets budgetram som försvårar besluten den här gången,
            även om vi naturligtvis inte kan öronmärka skattemedel.
          </note>
          <note>
            Men innan vi har lyckats bryta upp den traditionella och könsuppdelade
            arbetsmarknaden, skillnaden mellan kvinnors förslitningsskador
            och männens ofta förekommande olyckor, kommer skadebegreppet att
            se annorlunda ut för kvinnor och män. Då kan det inte vara så
            att just de som befinner sig inom vården skall ha svårare att
            få sina skador godkända och att det är mannen som skall vara norm.
          </note>
          <note>
            Jag vill göra statsrådet uppmärksam på att det är nödvändigt
            att denna fråga särskilt belyses i propositionen och att det resulterar
            i konkreta åtgärder.
          </note>
          <note>
            Sedan var det frågan om tidpunkten. Orsaken till att jag ställt
            frågan är ju att propositionen har varit aviserad till att läggas
            fram under vårriksdagen 1999.
          </note>
          <note>
            Den är efterlängtad. Går det inte ens att ge ett preliminärt
            datum?
          </note>
          <note>
            Anf. 3 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Detta är en fråga som har varit föremål för många
            överväganden och också på senare tid minst två utredningar. Jag
            nämnde den som lades fram förra året i mitt interpellationssvar.
            Men innan dess tittade också Sjuk- och arbetsskadekommittén på
            den delen av försäkringssystemet.
          </note>
          <note>
            Det är bra att vi i dag märker att hela problemet med arbetsskador
            diskuteras. Det är en debatt som jag verkligen välkomnar. Det
            är välkommet att också genderperspektivet är med i debatten. Den
            arbetsskadeförsäkring vi har i dag är könsneutral i själva lagstiftningen.
            Det som Inger Segelström och en rad andra debattörer har velat
            föra in i diskussionen är effekterna av bevisreglerna i arbetsskadeförsäkringen.
          </note>
          <note>
            Där vet vi att det är betydligt svårare att bevisa arbetsskadesjukdom
            än arbetsolycksfall. Jag välkomnar debatten. Det är oerhört viktigt
            att slå fast att vi skall ha en trygg och bra arbetsskadeförsäkring
            för den som råkar ut för olycka eller sjukdom i sitt arbete.
          </note>
          <note>
            När kommer ett förslag? Den planering jag arbetar efter är att
            vi skall vara klara innan det här året är slut. Däremot är det
            svårt att i dag ange något exakt datum, men sådan är arbetsplaneringen.
          </note>
          <note>
            Jag skall ge några kommentarer kring finansieringen. Vi vill
            lägga fram ett bra, genomarbetat och fullt finansierat förslag.
            Vi har haft en stor skuld att betala av i arbetsskadeförsäkringen.
            Arbetsskadefonden har varit befäst med en stor skuld. Det ser
            nu ut som om att vi kommer att kunna vara klara med skulden under
            slutet av nästa år. Tyvärr, Inger Segelström, än så länge finns
            det inget överskott i försäkringen.
          </note>
          <note type="speaker">
            Anf. 4 INGER SEGELSTRÖM (s):
          </note>
          <note>
            Fru talman! Då får jag tacka statsrådet för att vi vet att vi
            kommer att få se en proposition under hösten. Jag tror att många
            kvinnor kan känna att de kan stå ut ett tag till.
          </note>
          <note>
            Just i diskussionen om den könsuppdelade arbetsmarknaden måste
            man titta på alla de förslitningsskador som kvinnor har. Jag förstår
            också att det är lättare att klassificera de olyckor som män råkar
            ut för. Det är mycket tydligare. Förslitningsskador är ofta någonting
            som inte syns men som kan göra mycket ont. Men många känner nog
            att bara de vet att något skall hända under hösten kan de stå
            ut.
          </note>
          <note>
            Vårt gemensamma ansvar är att se till att det blir bra skrivningar
            och en bra bearbetning i utskottet, så att vi i slutändan får
            en bra lagstiftning så att det går att sätta tryck på arbetsgivarna.
            Då kan även arbetsmiljöer förändras, så att vi inte i all framtid
            ser att kvinnor får förslitningsskador.
          </note>
          <note>
            Anf. 5 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Låt mig på nytt understryka att jag inte har något
            exakt datum, men planeringen är att detta skall ske innan året
            är slut.
          </note>
          <note>
            Ytterligare en sak tycker jag att det är viktigt att understryka
            när vi pratar om arbetsskador och arbetsolycksfall, och det är
            att det ju inte hjälper om vi har en bra arbetsskadeförsäkring.
            Vi måste vidga den här debatten till att också handla om vad vi
            gör på våra arbetsplatser. Hur skall vi på nytt faktiskt börja
            diskutera det goda arbetet? Hur ser en bra arbetsmiljö ut? Hur
            kan det förebyggande arbetsmiljöarbetet gå till väga så att människor
            både fysiskt och psykiskt mår väl var de än arbetar? Den diskussionen
            är ju också väldigt viktig att vi för in i det här sammanhanget.
          </note>
          <note type="speaker">
            Anf. 6 INGER SEGELSTRÖM (s):
          </note>
          <note>
            Fru talman! Jag delar helt den uppfattningen.
          </note>
          <note>
            Samtidigt tror jag att det är viktigt för att man skall rätta
            till de här dåliga miljöerna att man också säger:
          </note>
          <note>
            Jo, vi anser att det här är förslitningsskador och att det är
            sådana skador som man får av det här arbetet, och därför måste
            vi förändra det. Vi måste alltså också ha de goda exemplen, och
            det är det som många kvinnor som jobbar inom framför allt monotona
            arbeten säger har varit så svårt. Det har varit mycket lättare
            för t.ex. en manlig byggnadsarbetare att få godkänt att han har
            blivit skadad.
          </note>
          <note>
            Självklart skall vi använda det här som en påtryckning för att
            förändra och förbättra arbetsmiljön.
          </note>
          <note>
            Målet måste ju ändå vara att ingen skall bli skadad på jobbet.
          </note>
          <note>
            Anf. 7 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Det här är väl en bra avrundning av den här diskussionen.
            Vi får möjlighet att fortsätta föra en framåtsyftande diskussion
            där vi talar om både arbetsskadeförsäkring och arbetsmiljöer.
            Där är
          </note>
          <note>
            Inger Segelström och jag eniga. Det finns naturligtvis ett samband
            däremellan.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1998/99:196 om pensionssystemet
          </note>
          <note>
            Anf. 8 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Maria Larsson har frågat mig om jag avser att vidta
            några åtgärder för att undanröja vissa regler som innebär att
            människor får lägre pension då de lever som gifta. Vidare ifrågasätter
            Maria Larsson reglerna om att en änka med änkepension som gifter
            om sig mister sin änkepension.
          </note>
          <note>
            Den svenska jämställdhetspolitiken bygger bl.a.
          </note>
          <note>
            på principen om varje individs möjligheter att klara sin egen
            försörjning. Det var bakgrunden till att särbeskattningen av förvärvsinkomster
            infördes 1971.
          </note>
          <note>
            Det är en av flera orsaker till att svenska kvinnor har så hög
            förvärvsfrekvens. Såväl pensionerna för gifta som sambeskattningen
            av förmögenhet skiljer sig något från denna princip. Jag tror
            dock att regler som dessa har en underordnad betydelse för om
            människor gifter sig eller inte.
          </note>
          <note>
            Den lägre pensionsnivån för gifta infördes redan i pensionslagstiftningen
            år 1913. Att likställa pensionen för gifta med den för ogifta
            skulle kosta dryga 5
          </note>
          <note>
            miljarder kronor, och regeringens bedömning är att detta inte
            är möjligt att genomföra inom överskådlig tid. I fempartiuppgörelsen
            om det nya pensionssystemet ansåg man därför att dessa medel borde
            användas till mer angelägna delar av grundskyddet i pensionssystemet.
          </note>
          <note>
            Maria Larsson menar att vi med nuvarande regler missgynnar dem
            som är gifta. Folkpensionen utgör för en ogift ålderspensionär
            96 % av basbeloppet och för en gift ålderspensionär 78,5 % av
            basbeloppet.
          </note>
          <note>
            Bakgrunden till denna skillnad är att gifta har ekonomisk hushållsgemenskap
            och därmed lägre gemensamma utgifter. Ekonomisk hushållsgemenskap
            kan också finnas för sambor. Det är dock på grund av integritetsskäl
            och med risk för subjektiva bedömningar vanskligt att slå fast
            om två personer lever under äktenskapsliknande former och därmed
            har ekonomisk hushållsgemenskap. Två vuxna personer som är folkbokförda
            på samma adress har alltså inte automatiskt något ansvar för varandras
            försörjning, medan det omvända gäller för gifta.
          </note>
          <note>
            Precis som Maria Larsson nämner kommer folkpensionen för samboende
            med gemensamma barn att utbetalas med samma belopp som för gifta.
            Anledningen till att personer med gemensamma barn likställs med
            gifta i pensionshänseende är att man kan förmoda att de lever
            under äktenskapsliknande former. Samma regler gäller också för
            personer som tidigare varit gifta med varandra och som åter bor
            tillsammans. Utan denna regel skulle en ekonomisk vinst uppstå
            för dem som skiljer sig.
          </note>
          <note>
            Maria Larsson påpekar vidare att garantipensionen i det nya pensionssystemet
            kommer att bli mer än tusen kronor lägre för dem som gifter sig
            jämfört med ogifta. Detta överensstämmer med dagens folkpension
            för två gifta personer.
          </note>
          <note>
            Precis som i det nuvarande ATP-systemet antas gifta även i det
            nya pensionssystemet ha ekonomisk hushållsgemenskap och därmed
            lägre gemensamma utgifter. Bakom detta förslag står fem eniga
            riksdagspartier, varav Kristdemokraterna är ett.
          </note>
          <note>
            Maria Larsson ifrågasätter även reglerna för änkepensionen. Änkepensionen
            utges till änkor vars makes dödsfall inträffat före år 1990. Den
            1 januari
          </note>
          <note>
            1990 avskaffades änkepensionen och ersattes med omställningspension
            och förlängd omställningspension samt särskild efterlevandepension.
            Till följd av omfattande övergångsbestämmelser kan kvinnor under
            vissa förutsättningar uppbära änkepension även om makens dödsfall
            inträffat år 1990 eller senare.
          </note>
          <note>
            Änkepension för kvinnor infördes ursprungligen för att ge kvinnor
            möjlighet till ekonomisk försörjning om mannen avled innan kvinnan
            erhållit ålderspension. Detta var ett viktigt skydd eftersom det
            då var vanligt att mannen var ensam familjeförsörjare.
          </note>
          <note>
            Med dagens förvärvsmönster saknas oftast detta motiv eftersom
            kvinnor som regel förvärvsarbetar. Jämfört med andra ensamstående
            kvinnor skulle många av dessa änkor i praktiken ha en dubbel försörjning:
          </note>
          <note>
            heltidsarbete samt folkpension och ATP i form av änkepension.
          </note>
          <note>
            Precis som Maria Larsson nämner kommer en änka med änkepension
            som gifter om sig att mista pensionen från sin avlidne make. Anledningen
            till denna regel är att änkepensionen då inte längre fyller sitt
            syfte, dvs. att täcka upp inkomstbortfallet från den förre avlidne
            maken.
          </note>
          <note>
            Vad beträffar Maria Larssons skattemässiga frågor ligger dessa
            under finansminister Erik Åsbrinks ansvarsområde.
          </note>
          <note>
            Att regeringen tagit Sverige ur krisen innebär inte att vi kan
            återställa alla besparingar eller införa nya stora kostsamma förbättringar;
            i så fall är krisen mycket snart tillbaka. Vi har fortfarande
            en tung statsskuld att gemensamt betala av. Vid årsskiftet togs
            reduceringen av basbeloppet bort vid beräkning av bl.a. pensionsförmåner,
            och ersättningsnivån i bostadstillägget höjdes från 85 % till
            90 % av boendekostnaden. Dessa förändringar innebär att den allmänna
            pensionen för en ensamstående ålderspensionär har höjts med lägst
            90 kr och högst 295 kr per månad beroende på antalet intjänade
            ATP-poäng samt att den högsta ersättningsnivån i bostadstillägget
            ökat med ca 195 kr per månad. Några ytterligare kostnadskrävande
            reformer på detta område planeras inte för närvarande.
          </note>
          <note type="speaker">
            Anf. 9 MARIA LARSSON (kd):
          </note>
          <note>
            Fru talman! Jag vill börja med att tacka statsrådet för svaret.
            Jag kan väl säga att det var det svar jag väntade. Därmed inte
            sagt att jag är nöjd med det.
          </note>
          <note>
            Det som Maj-Inger Klingvall går igenom i sitt långa, utförliga
            svar är ju väl känt, men jag tycker kanske inte att poängen i
            min fråga riktigt tas på allvar. Jag tycker kanske också att det
            är lite tråkigt att departementen har såpass vattentäta skott.
            Min fråga tar ju även upp förmögenhetsbeskattningen, och då väljer
            statsrådet att inte svara utan hänvisar till finansministern.
            Det är väl kanske därför som lagstiftningen ser ut som den gör:
            Det saknas helhetstänkande, och man kopplar inte ihop de olika
            departementen, utan varje departement jobbar för sig.
          </note>
          <note>
            Problemet är ju följande: Människor sitter i dag i
          </note>
          <note>
            Sverige och gör ekonomiska kalkyler över huruvida de har råd
            att gifta sig eller inte. Det är många pensionärer, änkor och
            änklingar, som på ålderns höst har träffat en ny person att dela
            livet med. Men de kan med ett giftermål fullständigt rasera sin
            ekonomi genom att pensionerna reduceras och genom att änkepensionen
            upphör. Många av dessa har av banker eller försäkringstjänstemän
            fått rådet: Gift er inte!
          </note>
          <note>
            Det finns ungdomar som har ärvt en fastighet.
          </note>
          <note>
            Kanske en har en jordbruksfastighet värderad till
          </note>
          <note>
            900 000 kr - det är inte en särskilt stor gård - och den andra
            har, tillsammans med sina syskon, del i en hyresfastighet. De
            sitter och gör samma ekonomiska beräkningar: Har vi verkligen
            råd att gifta oss? Fastigheterna ger kanske inga pengar i handen,
            utan behöver snarare insatser i form av underhåll och reparation.
            Dessa ungdomar får också rådet av banken i dag: Gift er inte,
            för om ni väljer att inte gifta er behöver ni inte betala förmögenhetsskatt
            på 10 000-
          </note>
          <note>
            12 000 kr om året.
          </note>
          <note>
            Jag är lite nyfiken på att höra: Vad är statsrådets råd till
            dessa pensionärer och till dessa ungdomar? Är det liksom bankens:
            Gift er inte! Bekymrar det statsrådet att en del i dag tycks avstå
            från att gifta sig på grund av ekonomiska betingelser? Trenden
            är att det är fler som i dag behöver göra ekonomiska kalkyler
            innan de tar ställning till ett eventuellt giftermål.
          </note>
          <note>
            Tycker statsrådet att det är rimligt eller orimligt att man vid
            utformningen av regler för skatter och sociala förmåner borde
            undvika att ge regler ett sådant innehåll att människor förlorar
            på att gifta sig?
          </note>
          <note>
            Anf. 10 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! Jag tror att det är viktigt att fundera över varför
            våra regler är utformade som de är. Det grundläggande i våra försäkringssystem
            men också i skattesystemet är att betrakta människor som individer
            - därav också att vi har en särbeskattning och socialförsäkringsförmåner
            som är knutna till individen och det inkomstbortfall som drabbar
            individen vid sjukdom eller skada av skilda slag. Det som skiljer
            sig något från den grundläggande principen är folkpensionen, den
            grundläggande pensionen för oss som i det framtida pensionssystemet
            kommer att kallas för garantipension. Där är reglerna utformade
            på grundval av att det enligt den lagstiftning vi har finns ett
            ansvar mellan makar att sörja för varandra och att man har en
            lägre kostnad när man är gift och bor tillsammans. Det är en fråga
            som har funnits med i pensionsarbetet inför det reformerade pensionssystemet,
            där samtliga fem partier som står bakom uppgörelsen även i det
            nya pensionssystemet valt den lösningen att man som gift får en
            lägre garantipension än som ogift.
          </note>
          <note>
            Reglerna omkring änkepensionen bygger också på motivet att klara
            inkomstbortfallet när maken har avlidit. Om man gifter sig och
            i och med det flyttar samman har man på nytt en situation där
            man är försörjningsansvarig gentemot varandra som makar.
          </note>
          <note>
            Därmed har rätten till änkepension upphört. Det finns skäl till
            att våra regler ser ut som de gör.
          </note>
          <note type="speaker">
            Anf. 11 MARIA LARSSON (kd):
          </note>
          <note>
            Fru talman! Jag tycker också att det finns en vacker och riktig
            tanke i äktenskapsbalken, nämligen att makar har skyldighet att
            bidra till varandras och familjens hushåll och underhåll. Hushållstanken
            är rimlig i det avseendet, men den blir fullständigt orimlig när
            sambor inte anses vara hushållsgemenskap exempelvis vid beräkning
            av förmögenhetsskatt, när sambor anses vara en hushållsgemenskap
            vid arvs- och gåvoskatt, när sambor med gemensamma barn anses
            vara en hushållsgemenskap vid beräkning av pension men när sambor
            utan gemensamma barn inte anses vara en hushållsgemenskap vid
            beräkning av pension, när sambor med barn anses vara en hushållsgemenskap
            när det gäller beräkning av bostadsbidrag men när sambor utan
            barn inte anses vara en hushållsgemenskap vid beräkning av bostadsbidrag,
            när gifta inte anses vara en hushållsgemenskap vid bostadsbidragsberäkning
            men sambor anses vara en hushållsgemenskap vid beräkning av bostadstillägg
            vid pension. Definitionen av vad som är en sambo är inte enhetlig
            över hela det rättsliga fältet. Regelsystemet är, som framgår
            av vad jag just har sagt, inte helt klart och tydligt. De tydligaste
            termer man kan uttrycka det i är att staten ser varje möjlighet
            att ta in så mycket som möjligt från familjerna oavsett civilstånd.
            När det gäller skatter skall som mycket som möjligt tas in, och
            när det gäller bidrag skall så lite som möjligt betalas ut. Bostadsbidraget
            är ju - och det ligger inom statsrådets fögderi - ett exempel
            på ett system som har förändrats på senare tid av socialdemokraterna.
            Här räknas inte längre den sammanlagda inkomsten. Att betrakta
            människor som individer gäller inte i detta avseende, inte ens
            för gifta. I
          </note>
          <note>
            stället beräknas det på den högsta inkomsten. Det har hårt drabbat
            de familjer där en i familjen arbetar bara lite eller inte alls,
            t.ex. för att ha mer tid för familj och barn.
          </note>
          <note>
            Tänkandet har helt lämnat allt vad principer heter.
          </note>
          <note>
            Vad jag efterlyser är ett helhetstänkande i det här avseendet.
          </note>
          <note>
            Anf. 12 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! När det gäller våra regelverk pekar
          </note>
          <note>
            Maria Larsson ändå på någonting som är väsentligt, och det är
            att det är en stor fördel om man kan ha enkla och lättbegripliga
            regler. Det är någonting som vi just nu arbetar med på Socialdepartementet
            i fråga om lagen om allmän försäkring, där vi kommer att återkomma
            med förslag senare under våren för att just få större reda och
            enhetlighet i lagen om allmän försäkring.
          </note>
          <note>
            Sedan till de mer konkreta frågor som Maria Larsson tog upp i
            det här inlägget. Om man sammanbor utan att vara gift och utan
            att ha gemensamma barn har frågan om pension prövats: Går det
            att likställa pensionsförmånerna för den gruppen människor med
            dem som har ingått äktenskap och är gifta? Precis som jag säger
            i mitt svar stupar det på att det av integritetsskäl är oerhört
            svårt att konstatera om två personer som lever under samma tak
            också gör det under äktenskapsliknande former som därmed kan jämställas
            med äktenskap, med de förpliktelser som finns i äktenskapsbalken.
            Deras förmåga att få bostadstillägg bygger på att de gör en gemensam
            ansökan där man, i och med att de lämnat in en gemensam ansökan,
            mera kan slå fast att det här är personer som verkligen sammanbor.
          </note>
          <note>
            Så frågan om reglerna för bostadsbidrag för barnfamiljer och
            de förändringar som gjordes. I en familj där en av makarna inte
            förvärvsarbetar utan finns i hemmet kan vi se att man har en högre
            disponibel inkomst av det skälet att man inte har omkostnader
            för t.ex. barnomsorg och resor till och från arbetet.
          </note>
          <note>
            Det finns även där ett skäl till att de här förändringarna gjorts
            när det gäller bostadsbidraget till barnfamiljer.
          </note>
          <note type="speaker">
            Anf. 13 MARIA LARSSON (kd):
          </note>
          <note>
            Fru talman! Det faktum att man bor på samma adress skulle alltså
            vara grunden för bostadsbidragstillämpningen, men det gäller inte
            i andra avseenden.
          </note>
          <note>
            Det kan inte vara hela sanningen. Jag skulle vilja ställa en
            direkt fråga om statsrådet är beredd att se över regelsystemet
            när gäller bostadsbidragen för att uppnå något så när likställighet
            mellan de olika systemen. Det är inte bra att systemen ser så
            olika ut beroende på att de kanske ligger inom olika fögderier.
          </note>
          <note>
            Jag skulle gärna önska att man träffades över fögderigränserna
            och tittade på den här problematiken gemensamt. Skall vi hålla
            oss till ett hushållstänkande måste det gälla även bostadsbidragsdelen.
            Här behövs nog förändringar i lagstiftningen så att den enskilde
            medborgaren i Sverige kan bli klar över vad som händer och att
            reglerna inte ser olika ut beroende på vad det är för skatt eller
            bidrag som avses.
          </note>
          <note>
            Sedan är ju inte pengarna allt. Kärleken kan besegra det mesta.
            Jag har fortfarande efter den här diskussionen svårt att förstå
            att de som inte är gifta får ha dubbelt så mycket kapital innan
            det blir förmögenhetsskatt och att de får 1 000 kr mer i pension.
          </note>
          <note>
            Genom helhetstänkande och genom att glömma fögderigränserna kanske
            vi kan komma lite närmare en helhetssyn och det blir enklare för
            den enskilde medborgaren. Tack!
          </note>
          <note>
            Anf. 14 Statsrådet MAJ-INGER KLING-
          </note>
          <note>
            VALL (s):
          </note>
          <note>
            Fru talman! När det gäller bostadsbidragen pågår det ju en utvärdering
            i Riksförsäkringsverkets regi.
          </note>
          <note>
            Denna utvärdering skall vara avslutad senast den 1
          </note>
          <note>
            september, och den kommer sedan att ligga till grund för regeringens
            ställningstaganden huruvida några förändringar skall genomföras.
          </note>
          <note>
            Sedan vill jag bara understryka det som är en självklarhet -
            även Maria Larsson är fullt införstådd med det - och det är att
            regeringen sambereder alla ärenden där det finns anledning att
            se över gränserna.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1998/99:164 om Barentsregionen
          </note>
          <note type="speaker">
            Anf. 15 Statsrådet LEIF PAGROTSKY (s):
          </note>
          <note>
            Fru talman! Olle Lindström har frågat näringsministern om Barentsregionen.
            Arbetet inom regeringen är så fördelat att det är jag som skall
            svara på interpellationen.
          </note>
          <note>
            Interpellanten tar upp frågor kring ett av de allra viktigaste
            områdena ur svensk horisont, nämligen utvecklingen i Östersjöområdet,
            varav Barentsregionen är en vital del.
          </note>
          <note>
            En deklaration om samarbete i Barentsregionen
          </note>
          <note>
            (BEAR - Barents Euro-Arctic Region) undertecknades i januari
            1993, där de nordiska länderna samt
          </note>
          <note>
            Ryssland och Europeiska kommissionen bildade
          </note>
          <note>
            Barentsrådet (BEAC - Barents Euro-Arctic Council).
          </note>
          <note>
            Vid samma tillfälle bildade företrädare för länen och provinserna
            i Barentsregionen ett eget samarbetsorgan. Detta mellanregionala
            internationella samarbete är en central komponent i Barentssamarbetet.
          </note>
          <note>
            Det är samtidigt viktigt att hålla i minnet att skall vi klara
            av att lyfta denna vår del av Europa krävs insatser på alla plan
            och av alla goda krafter. Stater måste samarbeta. Regioner och
            kommuner måste fortsätta att utveckla samarbete. Företag måste
            investera och handla. Föreningar och enskilda måste knyta kontakter
            över gränserna. Östersjöregionen inklusive Barentsområdet har
            en enorm utvecklingspotential, och denna utmaning kräver alla
            goda krafters insatser.
          </note>
          <note>
            Jag reagerar starkt när Olle Lindström hävdar att regeringen
            inte uppmärksammar Barentsregionen, utan att man i stället satsar
            på andra delar av Östersjösamarbetet. Utvecklingen på Kolahalvön,
            i Arkhangelsk och i Karelen är direkt beroende av utvecklingen
            i Ryssland i stort. Därför är de svenska insatserna i EU, WTO
            och Östersjörådet, men också bilateralt, för att främja handeln
            och undanröja ryska handelshinder av avgörande betydelse också
            för möjligheterna till handel och samarbete med nordvästra
          </note>
          <note>
            Ryssland. Barentsregionen omfattar en del av Ryssland och Barentssamarbetet
            är en del av Östersjösamarbetet.
          </note>
          <note>
            Olle Lindström ställer fyra konkreta frågor.
          </note>
          <note>
            För det första undrar han om planerna för ett konsulat i nordvästra
            Ryssland. Det finns redan ett svenskt konsulat i det ryska Barentsområdet.
            I dag är det norska generalkonsulatet i Murmansk samtidigt svenskt
            konsulat, vilket innebär att det finns möjlighet att söka svenskt
            visum på plats, och för svenska medborgare att få hjälp i konsulära
            frågor. Även om det i dag inte finns några omedelbara planer är
            frågan om eventuell förändring av den svenska konsulära representationen
            ständigt aktuell och prövas kontinuerligt. Jag vill i sammanhanget
            nämna inrättandet av ett svenskt näringslivskontor, Swedish Centre,
            i
          </note>
          <note>
            Murmansk, ett centrum som Norrbottens handelskammare är med och
            driver med stor framgång. Ett liknande kontor har inrättats i
            Petrosavodsk i Karelen.
          </note>
          <note>
            Olle Lindströms andra fråga rör åtgärder för att sammanlänka
            väg- och järnvägskommunikationer mellan Sverige, Finland och nordvästra
            Ryssland. Där vill jag upplysa om att arbete pågår med att uppgradera
            delar av järnvägsnätet i Norrland. Regeringsbeslut har fattats
            om att gå vidare och söka finansieringslösningar för den s.k.
            Botniabanan från Sundsvall till
          </note>
          <note>
            Umeå. Banverket utreder för närvarande vad som bör göras för
            sträckan Kalix-Haparanda. Transportministrarna från länderna i
            Barentsregionen och Europeiska kommissionen har bildat en styrgrupp
            för att gemensamt arbeta med transportfrågorna i Barentsregionen.
          </note>
          <note>
            Interpellanten undrar också hur regeringen ämnar aktivera Barentssamarbetet
            så att det positivt påverkar näringslivet samt för det fjärde
            hur arbetet för att öka konkurrensneutraliteten och minimera tidsödande
            gränspassager görs. Arbetet med att främja handel och investeringar
            genom att undanröja hinder för handel, godsflöden och investeringar
            pågår i en arbetsgrupp för ekonomiskt samarbete under Barentsrådet.
          </note>
          <note>
            En viktig rapport med förslag till åtgärder som bör vidtas lades
            fram för Barentsrådets utrikesministermöte i Bodö den 4-5 mars
            av en särskild grupp som arbetat under svensk ledning. Regeringens
            ambition är att konkreta resultat av arbetet skall kunna ses redan
            i år.
          </note>
          <note type="speaker">
            Anf. 16 OLLE LINDSTRÖM (m):
          </note>
          <note>
            Fru talman! Jag tackar statsrådet Pagrotsky för svaret på min
            interpellation, även om det lämnar mycket övrigt att önska.
          </note>
          <note>
            Anledningen till att interpellationen framställdes till näringsministern
            var att de frågor som jag ville ha svar på i stor utsträckning
            påverkar näringslivet i
          </note>
          <note>
            Norrbotten och det ökade handelsutbytet som jag redogjorde för
            i min interpellation, och det gäller hela
          </note>
          <note>
            Barentsregionen.
          </note>
          <note>
            Personligen har jag med stort intresse följt utvecklingen i regionen,
            eftersom jag anser att den har en mycket stor betydelse för näringslivet
            i framför allt norra Sverige. Huvudsyftet med bildandet av Barents
            euro-arktiska råd var ju att man skulle samarbeta om bl.a. miljöfrågorna.
            Man skulle underlätta kommunikationer och handelsutbyte. Även
            om det var mer inofficiellt skulle man också hitta ett sätt för
            en säkerhetspolitisk stabilitet i Nordkalottenområdet, ett arbete
            som nu har påbörjats.
          </note>
          <note>
            I Barents hav utanför nordvästra Ryssland finns världens rikaste
            olje- och gasfyndigheter. På Kolahalvön finns enorma mineralfyndigheter.
            Förutsättningarna för att göra mycket av de naturresurser som
            finns passar bra för svenska kunskaper och den svenska högteknologiska
            industrin. Många småföretag skulle dessutom kunna dra nytta av
            detta. Jag anser att vi inte har utnyttjat dessa möjligheter på
            samma sätt som de övriga länderna inom regionen.
          </note>
          <note>
            Jag förstår att statsrådet reagerar när jag säger att man inte
            har uppmärksammat Barentsregionen. Men jag vill påstå att så är
            fallet, och jag skall ta upp några exempel som visar på detta.
          </note>
          <note>
            Vi har många debatter här i kammaren, men det är sällan som Barentsregionen
            över huvudet taget nämns i vare sig en utrikespolitisk debatt
            eller i en allmänpolitisk debatt. Under vårt ordförandeskap i
            Barents arktiska råd hölls det en konferens i Murmansk. Dåvarande
            näringsministern var inbjuden och anmäld, men han uteblev.
          </note>
          <note>
            Norge inrättade ett konsulat i Murmanskområdet i princip omedelbart
            efter det att arktiska rådet bildades. Man har ju haft en fantastisk
            utveckling i fråga om handelsutbyte. Bara under 1997 ökade antalet
            norska företag som hade handelsutbyte med nordvästra Ryssland
            med 133 stycken. Och när det gäller import från och export till
            Murmanskområdet är Norge den största partnern.
          </note>
          <note>
            Som statsrådet säger är det möjligt för oss att utnyttja det
            norska konsulatet. Men de många norska företagen kommer ju i första
            hand om vi skall köpa tjänster därifrån. Det innebär att möjligheterna
            för oss inte är lika stora. Det är viktigt för Sveriges företagare
            att ha denna möjlighet.
          </note>
          <note>
            Detta med Botniabanan och finansieringslösningar för den är på
            sikt i och för sig bra även för samarbetet med Barentsregionen,
            men i första hand gäller det norra Sverige, och då är det ju anslutningen
            på nära håll som är den viktiga.
          </note>
          <note>
            Jag får återkomma, men jag skulle bara vilja ställa en fråga.
            I slutet av svaret sägs att regeringens ambitioner är att nå konkreta
            resultat av det arbete som pågår. Kan statsrådet visa på något
            konkret resultat av detta?
          </note>
          <note type="speaker">
            Anf. 17 LENNART KLOCKARE (s):
          </note>
          <note>
            Fru talman! Barentsregionen är ett område som är viktigt för
            oss i Norrbotten, men även för hela Nordkalotten. Det finns flera
            kommuner i Norrbotten som också har ett samarbete och vänorter
            på Kolahalvön.
          </note>
          <note>
            Boden, som jag kommer från, har en vänort som heter
          </note>
          <note>
            Apatity. Vi samarbetar i framför allt frågor kring sjukvård och
            utbildning och på det humanistiska området.
          </note>
          <note>
            Jag delar statsrådets uppfattning, som han angav i sitt svar,
            att alla goda krafter måste samverka för att utveckla Barentsområdet.
            Det finns, som tidigare sagts, enorma naturrikedomar där, med
            skogsråvara, mineral, gas och annat. Det finns också en stor outnyttjad
            potential när det gäller handel, varuutbyte, bra varuexport och
            även utbyte av tjänster och kompetens, bl.a. inom turistnäringen.
          </note>
          <note>
            En oerhört viktig länk för att det här samarbetet skall komma
            till är Kalix-Haparanda-banan, och man tittar nu på om det är
            möjligt att genomföra den. Jag hoppas verkligen att det skall
            bli ett positivt resultat av det arbetet. Det finns många goda
            skäl för att utveckla samarbetet i Barentsregionen.
          </note>
          <note>
            När det gäller miljösituationen är det inte lika positivt. I
            området finns ett stort antal kärnkraftverk, som inte tillhör
            de säkrare på denna jord. Det utvinns metaller ur malm, och detta
            har också bidragit till att försämra arbetsmiljön. I Murmansk
            hamn finns ett stort antal fartyg som har radioaktiva laster och
            som nu håller på att rosta sönder. Allt det här tillsammans utgör
            ett allvarligt miljöhot, inte bara för Kolahalvön utan även för
            närområdet, dit Norrbotten får räknas.
          </note>
          <note>
            Jag skulle vilja ställa en fråga till statsrådet: Hur ser statsrådet
            på möjligheten att bilda ett Barentsinstitut för att främja samarbete
            bl.a. om miljöfrågor, investeringar och kanske utbildning? Jag
            tycker att det vore lämpligt att placera ett sådant institut i
            Norrbotten.
          </note>
          <note type="speaker">
            Anf. 18 Statsrådet LEIF PAGROTSKY (s):
          </note>
          <note>
            Fru talman! Alla som sysslar med handel och annat samarbete med
            Ryssland vet att man på den ryska sidan i dag brottas med mycket
            stora problem, som gör att handlingskraften och förmågan att skriva
            avtal, förmågan att betala och förmågan att leverera har försämrats.
            Det gör att handeln mellan Sverige och
          </note>
          <note>
            Ryssland minskar just nu, och det gör att möjligheterna att flytta
            fram positionerna vad gäller att etablera nya handelsrelationer
            och skaffa kunder och leverantörer inte är vad de borde vara.
          </note>
          <note>
            Trots det arbetar vi energiskt och på bred front, baserat på
            grundsynen att de problem som nu finns i
          </note>
          <note>
            Ryssland är tillfälliga och att det kommer en dag när det börjar
            gå bättre igen och att det då gäller att vara så bra förberedd
            som möjligt. Det är ett arbete som inte skiljer mellan olika delar
            av nordvästra Ryssland.
          </note>
          <note>
            Vi prioriterar samarbetet med nordvästra Ryssland, över hela
            området, och vi agerar i många regioner men vi agerar också centralt
            med Ryssland. Problemen i Ryssland är gemensamma, genom att samhällssystemet
            och det finansiella systemet i hela Ryssland har råkat ut för
            gemensamma störningar.
          </note>
          <note>
            Vad gäller Murmansk och den nordvästligaste delen av nordvästra
            Ryssland har vi ett samarbete som i hög grad bygger på ett engagemang
            från regionerna i norra Sverige, ett engagemang som har varit
            väldigt konstruktivt. Det har vi understött, och vi har från regeringens
            sida agerat mycket aktivt för att det skall bli bra resultat av
            detta.
          </note>
          <note>
            Trots de svårigheter man nu har i Ryssland råder hög aktivitet.
            Vi jobbar oförminskat med att eliminera och minska gränshinder.
            De är förvisso oerhört stora och besvärliga, men det sker ett
            målmedvetet och brett arbete för att göra någonting åt det som
            pågår.
          </note>
          <note>
            Vi har ett omfattande samarbete på energiområdet, och vi samarbetar
            väldigt aktivt på miljösidan, inte minst vad gäller de mycket
            svåra miljöproblem som är förenade med kärnreaktorer i Murmansk.
          </note>
          <note>
            Att säga att vi är dåliga, handlingsförlamade och inte är engagerade
            utan bara engagerar oss någon annanstans är helt enkelt felaktigt,
            för att inte säga okunnigt eller möjligen genomsyrat av dålig
            vilja.
          </note>
          <note>
            Arbetet är mycket engagerat.
          </note>
          <note>
            Den jämförelse som görs med Norge haltar en smula. Norge är ett
            land som gränsar till Ryssland.
          </note>
          <note>
            Avståndet mellan industriorten Kirkenes och Murmansk är mycket
            kort, men avståndet från Luleå till
          </note>
          <note>
            Murmansk är 60 mil. Det är självklart att den mesta handeln sker
            mellan grannar och att det är lättare att handla med korta avstånd
            än med långa. Trots detta långa avstånd på 60 mil mellan den östligaste
            knutpunkten i Norrbotten, Luleå, och den här delen av
          </note>
          <note>
            Ryssland, Murmansk, visar människorna och företagen i Norrbotten
            ett kraftfullt engagemang. Det understöder vi livligt.
          </note>
          <note>
            Lennart Klockare frågar mig om ett institut för att främja samarbetet
            mellan regionerna i norra Sverige och i Murmanskområdet. Jag tycker
            att det är en intressant idé. Det är viktigt med lokalt engagemang,
            och jag tycker att vi skall pröva idén på det sättet att om det
            finns en huvudsakligen lokal part som tar ansvaret finns det starka
            skäl för regeringen att medverka och underlätta ett sådant arbete.
            Men det är inte en statlig angelägenhet att initiera idén, att
            sätta den på fötter och att regissera den. Jag tycker att statens
            roll skall vara lite mer tillbakadragen och huvudansvaret ligga
            regionalt.
          </note>
          <note type="speaker">
            Anf. 19 OLLE LINDSTRÖM (m):
          </note>
          <note>
            Fru talman! Statsrådet må kalla det okunnigt eller vad som helst.
            Jag bor ganska nära det här området -
          </note>
          <note>
            det är åtminstone väsentligt närmare dit än till Stockholm -
            och jag tycker att man från regeringens sida glömmer området.
            Jag skall ta vidare exempel på det.
          </note>
          <note>
            Vi har satsat 1 plus 1 miljard på Östersjösamarbetet, och jag
            tycker att det är bra. Men när Länsstyrelsen i Luleå försökte
            få 5 miljoner kronor av dessa pengar för att analysera de miljöproblem
            som finns i det område som vi nu talar om, Murmansk och basen
            där uppe, fick man avslag. Det var inte så väsentligt.
          </note>
          <note>
            Det är ett exempel, men det finns många andra exempel som jag
            skulle kunna ta upp.
          </note>
          <note>
            En forskare vid Umeå universitet som skrivit en doktorsavhandling,
            Bo Svensson, har också analyserat det här, och han säger att svenska
            politiker inte ger det stöd som behövs för att småföretagare som
            är intresserade av att satsa på den ryska marknaden kan få det
            stöd som behövs. Man säger att de regionala länsstyrelserna ställer
            upp men saknar trovärdighet eftersom det saknas pengar.
          </note>
          <note>
            Att det skulle kunna tyda på att det görs ett energiskt arbete
            från regeringens sida i det fallet protesterar jag bestämt mot.
          </note>
          <note>
            Jag vill också säga att jag förstår att det är problem. Rysslands
            problem gör att det kan ta tid och att det kan vara svårigheter,
            men jag upplever i alla fall att andra länder har klarat det här
            bättre.
          </note>
          <note>
            Det finns också någonting som heter närområdesutskottet, som
            bildats inom Barents arktiska region.
          </note>
          <note>
            De har nyligen kommit fram med en rapport som visar hur de olika
            länderna har satsat i det här området jämfört med de södra delarna
            av länderna. Den visar att Finland reserverade mycket mindre än
            Sverige men att allt satsades på närområdet, dvs. det område som
            vi nu talar om, nordvästra Ryssland.
          </note>
          <note>
            Norge satsade ungefär hälften så mycket som Sverige, men i princip
            allt gick till den delen. Sverige satsade 1 miljard, men inte
            mer än 25 miljoner kom upp till Barentsområdet.
          </note>
          <note>
            Det visar lite grann på hur man ser på det här. Det är det som
            jag vill angripa i den här debatten, därför att jag vill ha en
            annan tingens ordning. Vi måste se att det här området däruppe
            är lika viktigt. För norra
          </note>
          <note>
            Sverige är det oerhört viktigt, och jag vill jag påstå att det
            är det för hela Sverige men framför allt för norra
          </note>
          <note>
            Sverige.
          </note>
          <note>
            Vi i Norrbotten såg fram emot en potential, och det gjorde man
            givetvis även i Västerbotten, när Barents arktiska råd bildades.
            Det samarbete som har skett mellan länsstyrelsen och olika arbetsgrupper
            är bra, men det har stannat vid sammanträden och försök att göra
            något åt situationen. Eftersom stödet från regeringens sida i
            varje fall inte har ansetts vara tillräckligt, har man inte nått
            ända fram.
          </note>
          <note>
            Det är därför som jag vill ställa denna ytterligare fråga till
            statsrådet: Om man nu säger att man arbetar energiskt och tror
            sig ha möjligheter att nå konkreta resultat, kan statsrådet då
            ge mig besked här i dag om någon konkret åtgärd som kan tänkas
            ge resultat och inte bara, som i svaret, hänvisa till olika typer
            av samtal och sammanträden?
          </note>
          <note type="speaker">
            Anf. 20 LENNART KLOCKARE (s):
          </note>
          <note>
            Fru talman! Jag måste tacka statsrådet Pagrotsky för ett mycket
            positivt svar. Det känns väldigt stimulerande att få ett sådant
            svar.
          </note>
          <note>
            De miljöförstöringar som pågår på Kolahalvön oroar oss naturligtvis.
            Jag tänker då på gruvbrytningen som försämrar miljön ytterligare.
            I Norrbotten har vi stor kompetens på området som jag tycker att
            man kan ta till vara i ett arbete för att förbättra miljön också
            på Kolahalvön.
          </note>
          <note>
            Det är ingen tvekan om att Barentsområdet har förutsättningar
            att bli en av Europas viktigaste tillväxtregioner i framtiden.
            Med den situation som nu råder där med svår ekonomi och allt annat
            är det kanske inte så lätt att nå. Det är därför som jag tycker
            att det är viktigt att man från Sveriges sida kan medverka till
            att ta fram en strategi för hur vi kan samarbeta och komma till
            rätta med problemen på Kolahalvön, som vi är direkt berörda av,
            dvs. nedfall och andra saker som påverkar miljön där vi bor.
          </note>
          <note>
            Kan statsrådet se några möjligheter att från svensk sida medverka
            till att ta fram en strategi, även om mycket av arbetet kan och
            kommer att göras från
          </note>
          <note>
            Norrbottens sida? Det ligger ju i närområdet, som jag sade tidigare.
          </note>
          <note type="speaker">
            Anf. 21 Statsrådet LEIF PAGROTSKY (s):
          </note>
          <note>
            Fru talman! Återigen: Vi gör ingenting, vi är passiva, vi glömmer
            den här delen av Europa, och vi är helt ointresserade av de frågor
            som är viktiga för de många människorna i Norrbotten. Det är de
            omdömen som Olle Lindström ger om politiken, och jag vill påstå
            att de är okunniga, för att inte säga illvilliga.
          </note>
          <note>
            Vi har just tillsatt någonting som vi kallar för Östersjöberedningen
            för att gå igenom erfarenheten av den politik som har förts de
            senaste åren. Östersjöberedningen har i direktiven särskilt fått
            i uppdrag att gå igenom samarbetet i Barentsfrågorna. Jag är övertygad
            om att man inte kommer att komma fram till att det har varit en
            nonchalant bedriven, misslyckad politik för en bortglömd landsända
            - absolut inte. Vi har satsat miljoner på miljöåtgärder på kärnsäkerhetsområdet
            och på andra områden som har gett betydande resultat.
          </note>
          <note>
            Vad gäller framtiden vill jag peka på det som hände vid Barentsrådets
            ministermöte. Det var på denna korta tid redan det sjätte ministermötet
            och ägde rum i förra veckan. 13 deltagande stater undertecknade
            en principdeklaration om att förhandla fram ett internationellt
            avtal för att reglera kärnsäkerhetsansvaret och finna former för
            skatte- och tullbefrielse i samband med biståndsinsatser till
            Ryssland på det här området. Det är mycket, mycket viktigt.
          </note>
          <note>
            Det är helt oumbärligt med ett sådant avtal för att kunna få
            till stånd projekt där svenska företag kan gå in och direkt befatta
            sig med ryska kärnkraftverk och ryskt civilt och militärt kärnavfall.
          </note>
          <note>
            Man beslutade om ett program för hälsosamarbete. Det handlar
            om insatser mot smittsamma sjukdomar. Vidare handlar det om bättre
            barn- och mödrahälsovård, insatser mot alkohol- och narkotikamissbruk,
            bättre hälsovård för urbefolkningarna och upprustning av sjuklokaler.
          </note>
          <note>
            Man antog ett regionalt utbytesprogram för stipendier till högre
            utbildning och forskning. Det kommer att göra det möjligt för
            fler akademiker och forskare från nordvästra Ryssland att studera
            och verka i Sverige och de andra nordiska länderna i
          </note>
          <note>
            Barentsregionen. Redan nu, inom ramen för Visbystipendierna,
            är det många studenter från detta område.
          </note>
          <note>
            Jag har själv träffat hela gruppen. Jag bad faktiskt dem som
            kom från detta område att räcka upp handen, och det var ganska
            många. Hela gruppen var samlad här i huset. Det är en kraftfull
            svensk ansträngning som kommer att ge långsiktigt kraftiga effekter
            på våra förbindelser.
          </note>
          <note>
            Efter att ha svarat på de frågor som jag har fått vill jag själv
            ställa en fråga. Olle Lindström frågar mig om jag är beredd att
            verka för en harmonisering av skatter och lagstiftning, så att
            konkurrensneutralitet uppstår.
          </note>
          <note>
            Jag skulle vilja fråga vad det är för skatter och vad det är
            för lagstiftning som Olle Lindström tycker att vi skall harmonisera
            med Rysslands. Är det några skatter som Olle Lindström vet att
            också Bo Lundgren tycker skall harmoniseras mellan Sverige och
          </note>
          <note>
            Ryssland? Det vore i så fall väldigt intressant att få veta vilka
            det är.
          </note>
          <note>
            Vad gäller Lennart Klockares fråga om att tänka mer strategiskt
            på samarbetet i Barentsregionen kan jag svara att vi avser att
            arbeta strategiskt tillsammans med människor, näringsliv och myndigheter
            i Norrbotten, och i Västerbotten för den delen, för att utveckla
            samarbetet i hela denna region på ett mer konstruktivt och t.o.m.
            mer aktivt sätt än som har varit fallet hittills.
          </note>
          <note type="speaker">
            Anf. 22 OLLE LINDSTRÖM (m):
          </note>
          <note>
            Fru talman! Harmonisering av skatter och lagstiftning om konkurrensneutralitet
            har att göra med gränspassagen Sverige-Finland, Finland-Ryssland.
          </note>
          <note>
            Jag vill nog inte ägna tiden åt detta just nu, eftersom det är
            jag som är frågeställare och statsrådet som är besvarare. Vi kan
            ta den debatten vid ett annat tillfälle.
          </note>
          <note>
            Låt mig ändå säga att om statsrådet nu vill kalla mig okunnig
            och illvillig så faller detta omdöme också på många andra.
          </note>
          <note>
            Jag har haft kontakter med bl.a. Swedish Center i
          </note>
          <note>
            Luleå. Där har man ungefär samma uppfattning om regeringens engagemang
            i detta område. Forskare i
          </note>
          <note>
            Umeå har också samma uppfattning. Det näringsområdesutskott som
            är valt av länderna har inte alls någon politisk anknytning till
            Moderaterna så att det ur den synpunkten skulle kunna vara fråga
            om illvillighet. Utskottet har också poängterat skillnaden mellan
            parternas engagemang i Barents arktiska råd.
          </note>
          <note>
            Alltså menar jag att vi i alla fall inte i tillräcklig grad har
            engagerat oss här på samma sätt som i det övriga
          </note>
          <note>
            Östersjösamarbetet. Det är viktigt att det förs fram i en debatt
            även i denna kammare.
          </note>
          <note>
            Jag deltog i den regionalpolitiska debatten under samma vecka
            som vi hade allmänpolitisk debatt. Jag trodde att näringsministern
            då skulle ta upp denna fråga, men han gick härifrån innan jag
            hann gå upp i talarstolen. Därför fick vi ingen debatt i frågan.
            Därför ställde jag en interpellation.
          </note>
          <note>
            Jag skulle kunna fortsätta ytterligare ett tag och ta upp just
            dessa bitar som betyder så mycket för en glesbygd med få företag
            och stor arbetslöshet. Arbetslösheten i hela Tornedalen är mycket,
            mycket större än i övriga Sverige. Därför är detta en viktig fråga.
          </note>
          <note type="speaker">
            Anf. 23 Statsrådet LEIF PAGROTSKY (s):
          </note>
          <note>
            Fru talman! Det var en överraskning för mig. Jag trodde att detta
            var en interpellationsdebatt. Jag har debattregler framför mig,
            och där står om deltagarna i debatten. Olle Lindström säger att
            det inte är en debatt där vi skall debattera med varandra, utan
            jag skall snällt svara på frågor från interpellanten, som är den
            som bestämmer vad det skall pratas om. Det var ursäkten för att
            inte svara på den enda lilla fråga jag ställde i denna debatt,
            som jag föredrar att kalla det.
          </note>
          <note>
            Den handlar om vad han själv avser när han säger att vi skall
            harmonisera våra skatter med Rysslands.
          </note>
          <note>
            Jag tycker att det var en konstig fråga, och jag vill ha ett
            klargörande av vad han egentligen syftar på och om jag har missförstått
            eller inte. Han valde att ducka undan och säga att det minsann
            är statsrådet som skall svara och att det är han som ledamot som
            ställer frågor. Någon debatt skall vi inte ha.
          </note>
          <note>
            Norge och Finland satsar så mycket mer än Sverige gör, sades
            det. Men Olle Lindström berättade att
          </note>
          <note>
            Sverige satsar väldigt mycket mer pengar på samarbetet i stort.
            Just till detta område satsar Finland mer.
          </note>
          <note>
            Dock var jag lite oklar över hur det var med Norge.
          </note>
          <note>
            Låt mig påminna om att Finland har en hundra mil lång landgräns
            tillsammans med Ryssland. Detta är deras enda riktigt stora landgräns.
            Det är här de har grannar på nära håll. Det är självklart och
            naturligt att detta är en jätteuppgift för Finland.
          </note>
          <note>
            Vi satsar också, trots att Sverige och Ryssland inte har någon
            beröring och trots att det aldrig är närmare än 50 mil mellan
            länderna, och vi satsar så mycket att
          </note>
          <note>
            Olle Lindström tycker att han kan göra jämförelser mellan vad
            Sverige satsar och vad Finland satsar. Det är inte alldeles olika.
            Jag tycker att det är en alldeles häpnadsväckande kraftfull markering
            från svenska sida.
          </note>
          <note>
            Tänk tanken att Norge skulle säga: "Mindre än 50
          </note>
          <note>
            mil från vår gräns knyts nu länder samman. Vi vill vara med".
            Tänk om de därför skulle satsa nästan lika mycket pengar som Sverige
            på samarbetet vid Öresundsbron. Det är en tanke som vore helt
            orimlig.
          </note>
          <note>
            Men det gör vi i Norrbotten och Västerbotten, för att knyta samman
            den regionen med dess vad vi ändå tycker är närområden i nordvästra
            Ryssland, inklusive
          </note>
          <note>
            Karelen. Glöm inte det. Jag hörde inte Olle Lindström nämna det
            ordet en enda gång under dagens debatt eller ställa en enda fråga
            om Karelen. Där var Olle
          </note>
          <note>
            Lindström totalt ointresserad. Men det är också ett område som
            är mycket viktigt för Sverige. Det gäller hela Sverige - jag håller
            med om det - och inte bara
          </note>
          <note>
            Norr- och Västerbotten.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 15.02 på förslag av talmannen att ajournera
            förhandlingarna till kl. 16.00 då näringsminister Björn Rosengren
            skulle infinna sig i kammaren för att besvara på interpellationerna
            137,
          </note>
          <note>
            140, 142, 167 och 177.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 16.00.
          </note>
          <note>
            8 § Svar på interpellation 1998/99:137 om jämställdhet i regionalpolitiken
          </note>
          <note>
            Anf. 24 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Viviann Gerdin har frågat jämställdhetsminister Margareta
            Winberg
          </note>
          <note>
            - om hon kommer att verka för tydligare målformuleringar för
            jämställdhetsarbetet inom regionalpolitiken,
          </note>
          <note>
            - vilka åtgärder hon tänker vidta för att säkerställa en mer
            jämställd fördelning av de medel som står till förfogande inom
            regionalpolitiken och för den regionala utvecklingen,
          </note>
          <note>
            - vilka åtgärder hon kommer att vidta för att förtydliga jämställdhetsperspektivet
            vid upprättandet av tillväxtavtalen.
          </note>
          <note>
            Arbetet i regeringen är så fördelat att det är jag som skall
            svara på dessa frågor.
          </note>
          <note>
            Det övergripande målet för regeringens jämställdhetspolitik är
            att kvinnor och män skall ha samma rättigheter, skyldigheter och
            möjligheter inom alla väsentliga områden i livet. Jämställdhetsaspekter
            skall ständigt beaktas inom alla politikområden. På det regionalpolitiska
            området gäller att regeringen har ålagt länsstyrelserna att beakta
            jämställdhetsaspekter i sitt regionala utvecklingsarbete. Länsstyrelserna
            skall därmed också ta hänsyn till om det behövs särskilda insatser
            på området.
          </note>
          <note>
            Det sätt på vilket jämställdhetsarbetet på regional nivå bedrivs
            praktiskt varierar, och så bör det också vara. Jag ser ingen anledning
            att införa några nya jämställdhetsmål för regionalpolitiken.
          </note>
          <note>
            Interpellanten vänder sig emot att en stor del av de regionalpolitiska
            företagsstöden går till traditionellt manliga branscher. Jag håller
            med om att det traditionellt har varit mansdominerade branscher
            som fått stöd. Det är mindre lämpligt att stimulera företag som
            i huvudsak verkar på en lokal marknad med regionalpolitiskt stöd.
            Företag som exempelvis frisörer och restauranger drivs ofta av
            kvinnor och konkurrerar med andra företag om de kunder som finns
            på en ort.
          </note>
          <note>
            Stöder man ett sådant företag gynnas visserligen det företaget,
            men det sker på bekostnad av lönsamheten hos ett annat företag.
            Det måste även fortsättningsvis finnas regler som förhindrar att
            stöd ges till företag som konkurrerar på en lokal marknad.
          </note>
          <note>
            Därför är det mycket glädjande att vi nu ser andra typer av serviceföretag
            växa fram. Det blir allt vanligare att tjänsteföretag som riktar
            sig mot hela Sverige eller ett ännu större område etableras i
            glesbygd.
          </note>
          <note>
            Inom dessa företag finns ofta goda möjligheter till sysselsättning
            för både kvinnor och män. Callcenter är exempel på verksamhet
            som etablerats med regionalpolitiskt stöd på senare tid. Där callcenter
            etablerats har stödet i hög grad förbättrat sysselsättningsmöjligheterna
            för kvinnor.
          </note>
          <note>
            Slutligen vill jag svara på Viviann Gerdins fråga om jämställdhet
            och tillväxtavtal. Det övergripande målet för den regionala näringspolitiken
            är att utifrån de förutsättningar som finns i varje region stimulera
            en hållbar ekonomisk tillväxt som kan bidra till fler och växande
            företag och därmed ökad sysselsättning för både kvinnor och män.
            Regeringen har vidare indikerat att arbetet med de regionala tillväxtavtalen
            bör genomsyras av ett jämställdhetsperspektiv.
          </note>
          <note>
            Under våren kommer regeringen att göra en avstämning med regionerna,
            och jämställdhetsaspekten kommer att analyseras i detta sammanhang.
            Regeringen kommer att ge tydliga påpekanden och anvisningar om
            förbättringar i de fall jämställdheten mellan kvinnor och män
            inte har beaktats tillfredsställande.
          </note>
          <note type="speaker">
            Anf. 25 VIVIANN GERDIN (c):
          </note>
          <note>
            Fru talman! Jag har ställt denna interpellation om jämställdhet
            i regionalpolitiken. Bakgrunden är de oroande signaler som har
            framkommit under arbetet med att ta fram de regionala tillväxtavtalen.
          </note>
          <note>
            Jag får i alla fall tacka för svaret från näringsministern. Jag
            tycker att det var ett snällt svar. Men om inriktningen i svaret
            leder till några positiva förändringar för kvinnors inflytande
            bland beslutsfattarna återstår att se.
          </note>
          <note>
            Jag har i min interpellation lyft fram två saker.
          </note>
          <note>
            Det gäller kvinnors möjligheter att delta i viktiga samhällsfrågor
            och kvinnors möjligheter att försörja sig genom bl.a. eget företagande.
          </note>
          <note>
            Jag vill börja med kvinnors inflytande. Det fanns stora förhoppningar
            för drygt ett halvår sedan om att kvinnor skulle bli delaktiga
            i arbetet med de nya tillväxtavtalen. Tyvärr kan vi i dag se att
            det mesta är ungefär som det varit tidigare.
          </note>
          <note>
            Vi centerkvinnor har frågat jämställdhetsexperterna inom länsstyrelserna
            i landet hur kvinnor finns representerade i partnerskapsgrupperna
            och vilka som ingår i de beslutande församlingarna. Svaren visar
            entydigt en stor manlig dominans i styrningen av arbetet - 75
            % av ledamöterna i de regionala partnerskapsgrupperna är män,
            och nästan samtliga ordförande är män. Den kvinnliga representationen
            är alltså återstående del, ca 20-25 %.
          </note>
          <note>
            Trots de centrala direktiven från regering och riksdag om jämtegrering
            och genusperspektiv har inte länsstyrelserna gjort någon framstöt
            om att kvinnor bör ingå i dessa grupper. I grupper där det finns
            kvinnor har man inte ansett det som konstruktivt att komplettera
            med kvinnor, t.ex. från regionala och lokala resurscenter. Argumentet
            har varit att grupperna då skulle bli för stora.
          </note>
          <note>
            Med några få undantag kan vi se att kvinnorna finns med i breda
            diskussionsgrupper men saknas ju närmare beslutsgrupperna, dvs.
            makten, vi kommer.
          </note>
          <note>
            Vi finner resultatet av vår enkät mycket nedslående. Vi kan notera
            att fortfarande, år 1999, är det inte naturligt att kvinnor deltar
            på lika villkor som män.
          </note>
          <note>
            Jag vill därför vädja till näringsministern att uppmärksamma
            hur tillväxtavtalen arbetas fram. Jag hoppas också få en reaktion
            på det här.
          </note>
          <note>
            Den andra frågan gällde att förbättra möjligheterna för kvinnor
            att starta företag. Det kan man göra på många olika sätt. Man
            kan göra det genom att först öka kunskaperna om kvinnligt företagande
            och hur kvinnor beter sig när de startar företag. Ett redskap
            i det arbetet är att låta Nationellt resurscentrum få leva vidare.
            Det behövs för att kvinnors idéer om arbete, utbildning och företagande
            skall kunna tillgodoses.
          </note>
          <note>
            Centrumet har också en god överblick och samlar in kunskaper
            om hur de regionala och statliga medlen fördelas.
          </note>
          <note>
            Vi tycker inte att skillnaden mellan mäns och kvinnors sätt att
            driva företag har avspeglats tillräckligt ute i samhället. Många
            insatser har varit inriktade direkt på mäns villkor. Det är nu
            dags att bredda underlaget. Bl.a. måste regelverket för mikroföretag
            förändras så att det stimulerar och tillgodoser de små företagen.
          </note>
          <note>
            Med anledning av detta vill jag fråga om näringsministern kommer
            att följa upp hur de nuvarande jämställdhetsmålen efterlevs i
            arbetet med tillväxtavtalen.
          </note>
          <note>
            Anf. 26 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag kommer att ta kontakt med länsstyrelserna och
            förhöra mig om just den fråga som här tas upp, dvs. jämställdhetsfrågan
            och det arbete som nu sker när det gäller tillväxtavtalen.
          </note>
          <note>
            När det sedan gäller Nationellt resurscentrum kommer detta att
            upphöra vid årets slut. Vad som sedan kommer att hända kan jag
            inte riktigt svara på, men NUTEK har fått i uppdrag att lämna
            förslag till regeringen bl.a. om vilka åtgärder som bör vidtas
            för att långsiktigt stimulera utvecklingsarbetet med att införliva
            ett könsperspektiv i olika verksamheter. Jag kommer att avvakta
            tills jag får det svaret.
          </note>
          <note type="speaker">
            Anf. 27 VIVIANN GERDIN (c):
          </note>
          <note>
            Fru talman! Jag har all förståelse för att det kan vara mycket
            svårt att här och nu gå in närmare på de svar som vi har erhållit.
            Men vi står till förfogande om näringsministern vill ta del av
            de svar som vi har fått från tjänstemännen. Vi tycker naturligtvis
            att det är mycket viktigt att man gör en uppföljning, eftersom
            det står inskrivet att det skall ingå ett jämställdhetsperspektiv.
            Kvinnor ute i de regioner där det är obalans mellan könen har
            förhoppningar. Det råder kvinnounderskott i en del regioner. Utbildning
            är bra, men det är inte alltid möjligt att gå den vägen. Men det
            kan finnas idéer som är värda att pröva när det gäller företagande.
          </note>
          <note>
            Jag får i alla fall tacka för svaret, och jag ser fram emot att
            det händer något på området.
          </note>
          <note>
            Jag vill avslutningsvis ställa en fråga om NUTEK.
          </note>
          <note>
            Vi försvarar inte alltid allt som det är. Vi är öppna för förändringar.
            Det som är vårt syfte när vi försvarar nationella resurscentrum
            är det arbete som de gör -
          </note>
          <note>
            den funktion och den roll som de har. Om man kan förändra organisationen
            men fortfarande behålla funktionen - att samla in kunskap om kvinnligt
            företagande - då anser vi att det är ett mycket gott arbete och
            en god inriktning.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1998/99:140 om bredband till hushåll
            och företag
          </note>
          <note>
            Anf. 28 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Lena Ek har frågat mig om vilka åtgärder jag avser
            vidta för att göra bredbandskommunikation tillgänglig för företag
            och hushåll i hela landet till en rimlig kostnad.
          </note>
          <note>
            Jag delar åsikten att det är angeläget att företag och enskilda
            i hela landet får likvärdig tillgång till modern IT-infrastruktur.
            Just nu utreds om, och i så fall hur, staten skall medverka till
            detta.
          </note>
          <note>
            Regeringen beslutade den 23 juli 1998
          </note>
          <note>
            (dir 1998:61) att låta utreda tillgången till avancerad informations-
            och kommunikationsteknisk infrastruktur ur ett regionalt och socialt
            perspektiv.
          </note>
          <note>
            Utredaren skall kartlägga den befintliga infrastrukturen och
            bl.a. lägga särskild vikt vid kommunernas pågående infrastrukturutbyggnad.
            Med kartläggningen som grund skall en analys göras av de tekniska
            utvecklingstendenserna och de behov som kan väntas uppstå.
          </note>
          <note>
            Utredaren skall presentera förslag till hur staten i samverkan
            med näringsliv och teleoperatörer skall kunna uppnå god regional
            och social täckning av en avancerad informations- och kommunikationsteknisk
            infrastruktur.
          </note>
          <note>
            Utredaren skall redovisa sitt uppdrag senast den
          </note>
          <note>
            11 juni 1999. Regeringen kommer därefter att ta ställning till
            förslaget.
          </note>
          <note type="speaker">
            Anf. 29 LENA EK (c):
          </note>
          <note>
            Fru talman! Jag tackar för svaret. Det är dock tråkigt att detta
            svar ger uttryck för en alltför avvaktande attityd till IT-frågor,
            en avvaktande attityd som regeringen tyvärr har vant oss vid.
            Att en expertutredning är tillsatt för att studera infrastrukturen
            är vi väl medvetna om, men nog måste ministern kunna ha en åsikt
            om en så viktig framtidsfråga. Jag tycker att det är otroligt
            viktigt - ur näringsutvecklingsperspektiv, regionalt perspektiv,
            socialt perspektiv och inte minst ur demokratiskt perspektiv -
            att politikerna tar ett fast grepp om IT-frågan, utvecklingen
            av en infrastruktur.
          </note>
          <note>
            Det är intressant att regeringen ställer frågan om staten behöver
            medverka till utbyggnaden av en modern IT-infrastruktur. För de
            flesta som är engagerade i frågan räcker det med att kasta en
            snabb blick på hur
          </note>
          <note>
            IT-infrastrukturen ser ut i dag för att konstatera att staten
            måste engagera sig.
          </note>
          <note>
            En snabb digital infrastruktur är en avgörande framtidsfråga.
            I en nyligen publicerad NUTEK-
          </note>
          <note>
            rapport skriver författarna:
          </note>
          <note>
            "En svensk satsning på utbyggnad av bredbandsnät till hemmen
            skulle innebära att det etableras en tidig och stor hemmamarknad
            för nya produkter inom de föreslagna tillämpningsområdena nya
            media, vård samt hem och hushåll. Det skulle också innebära ökade
            möjligheter till utbildning, informationssökning och distansarbete."
          </note>
          <note>
            Jag kan tillägga att en tidig sådan satsning skulle ge de medverkande
            företagen ett försprång i den utveckling som måste ske i alla
            länder. Genom att vara pionjärer i utbyggnaden av bredband i Sverige
            skulle grunden för nya svenska exportframgångar kunna läggas.
            Och vi har, herr minister, en god forskningsberedskap och kunskap
            på våra universitet som bara väntar på att användas i denna utveckling.
          </note>
          <note>
            Inte minst för Sverige utanför de stora städerna är ett statligt
            engagemang avgörande. Redan för den långsammaste av tillgängliga
            bredbandstekniker,
          </note>
          <note>
            ADSL, räknar Telia med att 30-40 % av hushållen kommer att ställas
            utanför tillgången. Man kommer alltså inte att kunna ha tillgång
            till offentlig information som andra har. Man kommer inte att
            kunna utnyttja distansutbildning som andra kan. Och om man vill
            starta företag så har man redan från början ett mycket stort handikapp
            oavsett var man bor. För snabbare tekniker som introduceras på
            kommersiell grund lär säkert andelen öka från 30-40 % till avsevärt
            högre andelar. En avvaktande attityd riskerar därmed att ställa
            stora delar av Sverige utanför det accelererande kunskapssamhället.
            Skall IT bli det instrument som ger tillväxtmöjligheter i hela
            landet måste staten vara med och ta ett ansvar, på samma sätt
            som man gjorde för vägar, elnät och teleförbindelser. Nu handlar
            det om 2000-talets infrastruktur.
          </note>
          <note>
            Det är mot en sådan bakgrund milt sagt förvånande att näringsministern
            intar en så försiktig och passiv attityd till dessa frågor. Frågan
            om bredband åt alla är inte en teknisk eller en ekonomisk fråga,
            utan det är en politisk fråga. Låt mig därför förtydliga: Anser
            näringsministern att det är politiskt prioriterat att snarast
            ge alla hushåll och företag tillgång till förbindelser med bredbandskapacitet?
          </note>
          <note type="speaker">
            Anf. 30 PER BILL (m):
          </note>
          <note>
            Fru talman! Det är väldigt roligt att vi moderater inte längre
            är ensamma om att tala om bredband. Vi fick ju ta en del stryk
            i valrörelsen för att vi ägnade mer tid åt bredband än åt vissa
            andra frågor.
          </note>
          <note>
            Jag tyckte att Lena Ek på ett mycket bra sätt beskrev vad bredband
            är, att det inte är något tekniskt utan att det handlar om att
            man kan få riktigt bra sjukvård även om man råkar vara på ett
            mycket avlägset sjukhus på någon vintersportort. Om man då får
            en benfraktur så kan man få ett riktigt proffs som tittar på röntgenplåtarna
            en halvtimme efter att man har rullat in på sjukhuset. Och här
            finns det alltså en väldigt stor potential i att se till att den
            service som finns på vissa ställen i de stora städerna blir tillgänglig
            i hela landet.
          </note>
          <note>
            Det är därför väldigt kul att Centerpartiet nu är med oss moderater
            och kämpar för bredband åt alla, om jag får använda det uttrycket.
          </note>
          <note>
            Jag hoppas att även Socialdemokraterna efter den
          </note>
          <note>
            11 juni skall hamna på samma linje. Om inte alla får tillgång
            till bredband skulle man åtminstone, herr minister, kunna gå så
            långt att man började med alla gymnasieskolor, alla sjukhus och
            t.ex. alla bibliotek.
          </note>
          <note>
            Med hjälp av dessa tre satsningar skulle man ju få väldigt mycket
            av infrastrukturen, så att det i steg två för den enskilde individen
            blev en betydligt mindre kostnad.
          </note>
          <note>
            Vi roade oss för någon dag sedan med att ta reda på vad det skulle
            kosta att få den enklaste typen av bredband, ADSL eller motsvarande,
            installerade i ett hem här i Stockholm. Kostnaden är över 20 000
            kr, och därtill kommer ett antal tusenlappar till varje operatör.
            Så nog behöver den här tekniken ta fart, och nog behöver offentlig
            sektor såsom en klok kund som är tidigt ute vara med och skapa
            en efterfrågan, så att de som är intresserade i dag inte behöver
            göra en investering på 20 000-30 000 kr utan att den teknik som
            detta ger är någonting som blir möjligt för var man att skaffa
            sig. Därför tror jag att ett första steg vore att bygga ut detta
            i skolorna om man inte har råd att bygga ut det på en gång överallt.
          </note>
          <note>
            Anf. 31 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Vad gäller Centern och dess rapport har man tagit
            upp sådant som gäller snabbutredning av tekniska förutsättningar,
            ägarförhållanden, kostnader och förhållandet till befintliga nät.
            Men vid det laget hade faktiskt regeringens utredning redan tillsatts,
            med motsvarande uppdrag. Flera rådslag har genomförts dit marknadsaktörer
            och andra intressenter inbjudits. Men i Centerns rapport undviker
            man ju alla svåra och komplicerade frågor. Om mindre än tre månader
            kommer vi dock att ha svar på dem.
          </note>
          <note>
            Man kan inte bara börja med att säga att nu skall vi gräva ned
            bredband, utan frågan är lite mer komplicerad än så. Det är lite
            grann som den tidigare talaren här var inne på, dvs. att man måste
            göra en form av prioritering. Jag delar denna uppfattning. När
            det gäller infrastruktur och kommunikationer är nu den viktiga
            frågan sättet och vilka möjligheter alla har att kommunicera via
            IT. Det finns ingen skillnad i uppfattning där mellan oss.
          </note>
          <note>
            Allt sådant kräver dock en viss seriositet. Man kan inte bara
            säga att nu skall vi göra detta. Vi har alltså tillsatt en utredning,
            och den utredningen kommer att behandla alla dessa frågor. Inom
            tre månader har vi svar.
          </note>
          <note>
            Vidare har vi en IT-delegation, som jag leder och där människor
            med stora kunskaper sitter med. Vi följer utredningen hela tiden.
            I morgon kommer jag att för riksdagen så att säga punkta upp en
            agenda för hur regeringen vill fortsätta arbetet när det gäller
            IT-
          </note>
          <note>
            utvecklingen. Självklart är en viktig punkt där infrastrukturen.
            Under våren 2000 kommer regeringen att förelägga en proposition
            om detta.
          </note>
          <note>
            Till sist vill jag säga att marknaden mycket väl har varit med
            och byggt ut detta. Marknaden har varit otrolig, innebärande att
            vi har fått en datautveckling på IT-området som få länder har
            klarat av och där regeringen och riksdagen har bidragit med olika
            beslut. Bl.a. gäller det då frågan om s.k. persondatorer från
            företagen utan att man behöver beskatta dem.
          </note>
          <note>
            Det finns också en del andra frågor som har drivit på denna process.
            Men, och det är vad frågan gäller, även här ser vi regionala skillnader.
            Marknaden orkar inte med allt detta. Det finns inte möjligheter
            till finansiering på marknadens villkor. Där måste staten gå in,
            liksom kommuner och andra.
          </note>
          <note>
            Än en gång: Det är inte bara att springa i väg. Nu får vi avvakta
            nämnda utredning. Jag tror, Lena Ek må ursäkta mig, att den kan
            ge mer svar än vad Centern kunnat göra i sin rapport.
          </note>
          <note type="speaker">
            Anf. 32 LENA EK (c):
          </note>
          <note>
            Fru talman och herr minister! Det vore väl mycket märkligt om
            en utredning som sitter ett helt år och som har full tillgång
            till statlig expertis inte skulle kunna komma fram till en längre
            och mer innehållsrik rapport än vad ett litet parti på 5 % kan
            göra. Dock måste jag fråga vad det är för svåra frågor som vi
            har undvikit i vår rapport. Där skulle jag vilja ha ett svar.
          </note>
          <note>
            När det gäller marknadens roll i detta sammanhang kan jag illustrera
            med min bärbara dator som jag fått via riksdagen. Jag sitter ute
            i Gryts skärgård. När det regnar och det är fredag eftermiddag
            och trafiken är hög på den uppkoppling som jag har tar det två
            minuter att byta bild i min dator. Riksdagens Helpdesk trodde
            inte att det var sant när de fick reda på detta. Man hade inte
            hört talas om och hade ingen aning om att det kunde gå så långsamt.
            Att på det viset försöka bedriva företagande är ju inte klokt!
            Det skall till ett särskilt beslut för att jag skall få ISDN
          </note>
          <note>
            hem till mig. En ISDN-uppkoppling kostar 45 000 kr.
          </note>
          <note>
            Men runtomkring mig finns det fullt med företag som ger många
            livsviktiga arbetstillfällen för den bygden.
          </note>
          <note>
            Tekniken avancerar otroligt när man inte ens kan klara sig med
            telefonhastighet. Om ett par år har den tekniska utvecklingen
            gått så långt att då räknas inte skillnaden i meter eller kilometer
            när det gäller företagarnas villkor i sådana här bygder och hur
            det ser ut i Stockholm, Malmö och Göteborg, utan då räknar man
            i tiotals mil. Skillnaderna accelererar alltså.
          </note>
          <note>
            Per Bill, vad Moderaterna föreslår i sin IT-motion är i och för
            sig välvilligt - 10 megabit i sekunden till kommunala bibliotek
            men det räcker ett år eller två.
          </note>
          <note>
            Sedan är det för lite. Det måste vara bredband från början. Jag
            hörde i inlägget alldeles nyss en begynnande omsvängning vad gäller
            inställningen där. Det är väldigt bra.
          </note>
          <note>
            Genom statliga pengar finns det möjligheter för kommuner att
            mycket billigt koppla upp sig över
          </note>
          <note>
            SUNET från kommunbiblioteken. Det är gratis under de första åren.
            Även jag måste erkänna att staten faktiskt har tagit ett ansvar
            när det gäller de kommunala biblioteken. Detta är väldigt viktigt.
            Men företagandet och tillväxten i landet är beroende av denna
            teknik. Marknaden klarar alldeles utmärkt de större ledningarna
            med mycket trafik mellan större orter eller större noder. Vad
            vi behöver är det finmaskiga nätet ut till de enskilda företagen
            och de enskilda hushållen. Det är där som utvecklingspotentialen
            finns men detta klarar marknaden inte av.
          </note>
          <note>
            Det vore välgörande om ministern inte bara sade att det är bra
            med IT-frågor, att det är intressant, att man skall se på det
            när utredningen kommer och att det kommer en redogörelse i morgon.
            Det är ett vitalt politiskt intresse att vi markerar att det här
            är viktigt och att vi skall satsa på detta i vårt land. Jag hade
            hoppats på ett sådant näven-i-bordet-uttalande från ministern
            i dag.
          </note>
          <note type="speaker">
            Anf. 33 PER BILL (m):
          </note>
          <note>
            Fru talman! Det är inte så säkert att man behöver gräva ned bredband.
            Bredband kan ju vara väldigt många olika saker. Det kan vara optokabel
            som grävs ned. Det kan vara en satellit. Det kan vara en koaxialkabel.
            Det kan vara radiovågor. Kanske kan man t.o.m. använda eltråden.
            Det är alltså verkligen en snabb teknisk utveckling på området
            men att gräva upp hela Sverige och lägga ned optokabel till varje
            hushåll är kanske att ta i lite grann.
          </note>
          <note>
            Marknaden gör väldigt mycket bra men det som oroar mig är att
            det är sämre ställt med vad offentlig sektor som kund gör. När
            det gäller BNP utgör väl offentlig sektor ungefär 70 % av hela
            samhället. 70 %
          </note>
          <note>
            av hela BNP går alltså åt för offentlig sektor. Då är det naturligtvis
            otroligt viktigt att offentlig sektor är en god och aktiv kund.
          </note>
          <note>
            Som Lena Ek sade är SUNET ett bra exempel.
          </note>
          <note>
            Universitetsvärlden är, och har varit, en bra kund. Jag hade
            hoppats att satsningen Lärandets verktyg, som jag lite senare
            skall debattera här, också var en bra kund och att man hade sagt
            att för att varje elev skall ha åtminstone hyggliga möjligheter
            att ta del av Internet duger det inte med ett gammalt 9,6- eller
            14,4-
          </note>
          <note>
            modem tickande i någon garderob. Tyvärr tycks det vara precis
            det som den här satsningen slutar i - alltså att gamla trötta
            modem är fullt tillräckligt för att påstå att en skola är uppkopplad.
            Men då kommer man att ha precis samma problem som Lena, nämligen
            att det tar 5, 10, 60 eller 120 sekunder att få upp en enda sida
            på Internet. Det är inte kunskap på lika villkor!
          </note>
          <note>
            Anf. 34 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! I Centerns rapport finns t.ex. inte krav på en kartläggning
            - något om hur marknaden ser ut -
          </note>
          <note>
            eller någon fråga om marknaden kommer att släppa till dem som
            äger sina system. Frågor som handlar om lagstiftning, om kontroll
            och om staten som ordningsman är faktiskt väldigt viktiga i det
            här sammanhanget. Det är frågor som måste utredas.
          </note>
          <note>
            Att stå här och säga att denne stackars näringsminister snabbt
            skall fatta beslut och slå näven i bordet här i talarstolen är
            inte speciellt meningsfullt, utan det får väl hänföras till retoriken.
          </note>
          <note>
            Vi har alltså nu en utredning och är väl medvetna om mycket av
            det som kommer fram i denna utredning. Därefter skall vi ta upp
            detta.
          </note>
          <note>
            Vi är helt överens om att detta är en av våra viktigaste frågor.
            Alla skall ha del av detta. Och det är en politisk fråga. Dessutom
            lär det bli fråga om hur det skall finansieras.
          </note>
          <note>
            Om det skall lyckas måste det bli en fråga mellan staten och
            andra aktörer, företag och även kommuner och kanske också internationella
            aktörer. Det är den frågan vi sedan skall diskutera och det är
            den vi skall ta ställning till. Därmed menar jag att det inte
            finns någon skillnad.
          </note>
          <note>
            Precis som Per Bill sade handlar det om teknikval.
          </note>
          <note>
            Radio, satellit, mobiltelefon och olika teknik när det gäller
            kablar. Man måste ändå något så när ha en uppfattning om detta
            innan staten går in och säger att nu gör vi si eller så. Därför,
            än en gång, ha förtröstan och avvakta denna utredning! Sedan kommer
            vi med konkreta förslag - snabbt och slungande handen i talarstolen.
          </note>
          <note type="speaker">
            Anf. 35 LENA EK (c):
          </note>
          <note>
            Fru talman! Det kan i och för sig bli intressant att se handen
            slungas i talarstolen.
          </note>
          <note>
            Jag skulle vilja vända mig lite grann till Per Bill också i det
            här sammanhanget, därför att frågan handlar inte riktigt så mycket
            om tekniska lösningar som om politisk vilja. Men eftersom vi är
            inne på tekniska lösningar vill jag säga att det väl är möjligt
            att vi en tid skulle kunna klara oss med stressade koppartrådar.
            Frågan är hur länge.
          </note>
          <note>
            Om vi utgår från antagandet att vi inom tio femton år behöver
            en kapacitet på 100 megabit per sekund till hem och till företag
            överstiger det alla kända koppartrådslösningar i dagens läge.
            Men det kanske går på kortare sikt.
          </note>
          <note>
            Snart introduceras ADSL på konsumentmarknaden. 2-6 megabit i
            sekunden räcker kanske några få år, sedan ökar kraven. Då kanske
            vi får VDSL i stället. Med en kapacitet på upp till 50 megabit
            i sekunden räcker det ett bra tag. Men förr eller senare är det
            här enligt alla kända forskare och företag på marknaden alldeles
            för lite. Då behövs det fiberoptik.
          </note>
          <note>
            Fördelen med fiberoptik är att ledningarna inte släpper ut någonting.
            De håller signalen inom sig, och de klarar att växlas upp många
            fler gånger än det finns känd teknik för i dag. Det man kan göra
            är att man byter noder i ändarna på de här ledningarna.
          </note>
          <note>
            Använder man sig av t.ex. Telia för att räkna ut vad det kostar
            visar det sig att, neddraget på en vettig avskrivningstid, det
            för varje konsument inte blir dyrare än ett telefonabonnemang
            i dagens läge. Då har man hela infrastrukturen. Man har hela möjligheten
            och potentialen med de här ledningarna, och man kör sina telefoner
            på samma ledningar. Jag tycker faktiskt att det är en fantastisk
            teknik med en enorm potential. Marknaden utrangerar dessutom både
            radio och satellit som för dyrt och för krångligt inom överskådlig
            tid.
          </note>
          <note>
            Jag log lite när ministern pratade om att det inte är så lätt
            att fatta snabba beslut. Jag har som kommunal expert på det här
            området sett fyra år av IT-
          </note>
          <note>
            kommission och de snabba beslut som har fattats där.
          </note>
          <note>
            Möjligen blir det ett snabbt beslut i början av hösten.
          </note>
          <note>
            Det får vi väl hoppas på.
          </note>
          <note>
            De svåra frågor som ministern tog upp finns redan utredda och
            redovisade i statliga rapporter, så det finns inte någon anledning
            att gå längre in i det.
          </note>
          <note>
            Vid detta vill jag stanna.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.33 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            10 § Svar på interpellation 1998/99:142 om
          </note>
          <note>
            Luftfartsverkets regionalpolitiska ansvar
          </note>
          <note>
            Anf. 36 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Hans Stenberg har frågat mig vilka åtgärder som jag
            avser vidta för att säkerställa att
          </note>
          <note>
            Luftfartsverket och andra statliga myndigheter följer den regionalpolitiska
            inriktning som regering och riksdag beslutat om. Frågan är ställd
            mot bakgrund av
          </note>
          <note>
            Luftfartsverkets beslut den 10 december 1998 att avveckla verksamheten
            vid kontrollcentralen i
          </note>
          <note>
            Sundsvall.
          </note>
          <note>
            Inledningsvis vill jag kommentera några uppgifter som interpellanten
            nämner. Luftfartsverket har under flera år utrett formerna för
            den svenska flygledningen. Utredningarna har bl.a. inbegripit
            den tekniska utvecklingen, organisationen och verksamhetsstrukturen.
            Viktiga skäl till dessa effektivitets- och rationaliseringsarbeten
            bottnar i de ekonomiska krav som regering och riksdag ställer
            på Luftfartsverket som ett affärsverk. Sveriges anslutning till
            Eurocontrol har ytterligare skärpt dessa krav. Jag vill därför
            poängtera att Luftfartsverket inte ensidigt analyserat områdeskontrollernas
            lokalisering, utan att man också genomfört och kommer att genomföra
            andra åtgärder.
          </note>
          <note>
            Som ett exempel kan jag nämna att Luftfartsverket för närvarande
            ser över formerna för flygledarutbildningen vid flygledarskolan
            i Malmö.
          </note>
          <note>
            Det är Luftfartsverkets ansvar att fatta beslut om sin egen organisation.
            I ett sådant beslut skall även redovisas den regionalpolitiska
            bedömning som har gjorts. Jag kan konstatera att Luftfartsverket
            den
          </note>
          <note>
            11 december 1998 har överlämnat sin utredning till
          </note>
          <note>
            Näringsdepartementet och därmed redovisat underlaget för sitt
            beslut.
          </note>
          <note>
            Jag är dock väl medveten om den inneboende målkonflikt som finns
            mellan å ena sidan starka effektivitetskrav och å andra sidan
            regionalpolitiskt hänsynstagande.
          </note>
          <note>
            I regeringens proposition 1997/98:62, Regional tillväxt - för
            arbete och välfärd, beskrivs just denna målkonflikt. Där konstateras
            bl.a. att "regeringen avser att gentemot berörda myndigheter förtydliga
            kravet på regionalt hänsynstagande i utformningen av verksamheten,
            dock utan att frånta verkscheferna deras ansvar för myndigheternas
            effektivitet och ledning".
          </note>
          <note>
            I enlighet med dessa intentioner har regeringen nyligen, i förordning
            1998:1634 om regionalt utvecklingsarbete, preciserat bl.a. vad
            som gäller när myndigheter överväger att minska sina verksamheter.
            I en sådan situation gäller sedan den 15 januari i år att en myndighet
            skall undersöka andra myndigheters verksamheter på den aktuella
            orten eller i regionen för att utröna om det finns möjligheter
            att bibehålla hela eller delar av verksamheten genom samordning.
          </note>
          <note>
            Nytt är också att det skall föreligga särskilda skäl för att
            en myndighet skall minska sin verksamhet inom de nationella regionalpolitiska
            stödområdena och inom EG:s strukturfondsområden.
          </note>
          <note>
            I syfte att underlätta ovan nämnda samordningslösningar är det,
            vilket jag även påpekat i ett frågesvar till Hans Stenberg den
            9 december 1998, regeringens avsikt att lämna ett uppdrag till
            Statskontoret att kartlägga organisationen av de statliga verksamheterna
            och följa de förändringar som sker.
          </note>
          <note>
            Det förtjänar att upprepas att med ett sådant underlag kommer
            myndigheter och verk att ha lättare att ta hänsyn till helhetsbilden
            när det gäller statlig sysselsättning i en region. Det blir också
            lättare för myndigheter och verk att finna möjligheter att minska
            sina utgifter genom samarbeten kring exempelvis lokaler och administrativa
            funktioner. Ser man dessa möjligheter kan besparingar göras utan
            att verksamhetens omfattning behöver påverkas lika mycket som
            annars vore fallet.
          </note>
          <note>
            Jag vill avslutningsvis understryka att jag fäster största vikt
            vid kraven på regionalpolitiskt hänsynstagande, och jag utgår
            ifrån att statliga myndigheter rättar sig efter dessa krav. I
            det sammanhanget vill jag betona att jag avser att följa utvecklingen
            mycket noga.
          </note>
          <note>
            Då Hans Stenberg som framställt interpellationen anmält att han
            var förhindrad att närvara vid sammanträdet, medgav andre vice
            talmannen att Göran
          </note>
          <note>
            Norlander i stället fick delta i överläggningen.
          </note>
          <note type="speaker">
            Anf. 37 GÖRAN NORLANDER (s):
          </note>
          <note>
            Fru talman! Jag tackar näringsministern för svaret.
          </note>
          <note>
            Det är Hans Stenberg som har ställt interpellationen, men han
            kan på grund av sjukdom inte närvara vid debatten i dag. Jag kommer
            från samma län och har lovat att ta emot svaret, och jag är tacksam
            för att jag får göra det.
          </note>
          <note>
            I det svar som näringsministern nyss avgav åberopade han den
            regionalpolitiska propositionen om tillväxt m.m., där det framhölls
            att regeringen avser att gentemot berörda myndigheter förtydliga
            kravet på regionalt hänsynstagande vid utformningen av verksamheten,
            dock utan att frånta verkscheferna deras ansvar för myndigheternas
            effektivitet och ledning.
          </note>
          <note>
            Vi tycker att detta är bra, ja mycket bra, men jag tror att det
            fordras en hårdare styrning. Jag är mycket väl medveten om att
            statsråden har mycket begränsade möjligheter att påverka och ingripa
            utan att bli anklagade för ministerstyre, men vi måste fundera
            över om dagens ordning verkligen är den rätta.
          </note>
          <note>
            Jag tycker också att det är bra att Statskontoret skall få i
            uppdrag att följa de förändringar som sker. I
          </note>
          <note>
            det regionalpolitiska avsnittet av den allmänpolitiska debatten
            i januari tog jag upp problematiken att Västernorrlands läns befolkning
            minskar. Under 90-talet har vi tappat ungefär 10 000 personer,
            och ca 1 000
          </note>
          <note>
            statliga arbetstillfällen har försvunnit under samma tidsperiod.
            Detta är alarmerande. Vi kan inte acceptera att det får fortgå,
            utan trenden måste vändas.
          </note>
          <note>
            I dag har Glesbygdsverket och SCB presenterat utvecklingen för
            åren 1993-1996. Under den tiden har det tillkommit 12 000 nya
            statliga arbetstillfällen.
          </note>
          <note>
            Vart tredje har hamnat i Stockholmsområdet och vartannat i Stockholms
            stad. Samtidigt har t.ex.
          </note>
          <note>
            Norrlands inland tappat 3 % av de statliga jobben.
          </note>
          <note>
            Glesbygdsverkets generaldirektör kallar detta bakvänd lokaliseringspolitik.
          </note>
          <note>
            Fru talman! Näringsministern är inte ansvarig för den tidsperiod
            som jag har hänvisat till, men vi har starka förhoppningar om
            att en f.d. Norrbottenslandshövding är mera införstådd med problematiken
            i våra trakter än vad många andra är.
          </note>
          <note>
            Mot den här bakgrunden är det ännu mer anmärkningsvärt att Luftfartsverket
            kan flytta ett femtiotal flygledare från Midlanda, enligt uppgift
            för att tjäna
          </note>
          <note>
            4-5 miljoner kronor.
          </note>
          <note>
            Några frågor som vi måste ställa oss är:
          </note>
          <note>
            Hur långt skall vi driva effektivitetskraven?
          </note>
          <note>
            Är det värt dessa futtiga miljoner att ställa ett stort antal
            personer arbetslösa, detta i en ort och i ett län som redan drabbats
            mycket hårt?
          </note>
          <note>
            Vi måste också ställa oss frågan: Var kommer människan in? Vi
            ställer hela tiden högre krav på att allt skall bli effektivare,
            men jag tror att det är dags att också lyfta in den enskilda människan
            i sammanhanget. Skall vi lyckas klara våra åtaganden inom sjukvård,
            skola, äldreomsorg osv., måste avfolkningen upphöra. Vi klarar
            inte dessa områden om alla i aktiv ålder flyttar och bara barn
            och gamla blir kvar.
          </note>
          <note>
            Nej, fru talman, skall hela Sverige leva måste det snabbt vidtas
            åtgärder. Det räcker inte längre med ord. Nu behövs kraftfulla
            åtgärder. Den första åtgärden skulle kunna vara att förändra beslutet
            om flytten av flygledarna från Midlanda och från Västernorrland.
          </note>
          <note>
            Anf. 38 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag får börja med att säga att jag delar
          </note>
          <note>
            Göran Norlanders uppfattning och att jag håller med om den beskrivning
            han gör av den obalans vi har i
          </note>
          <note>
            Sverige. Den kan framför allt förklaras av att vi har och har
            haft en relativt hög tillväxt. Det innebär att man flyttar dit
            där jobben finns. Och tyvärr är det så att där vi har den snabbaste
            expansionen och en hög tillväxt inte minst är här i Mälardalen
            och de andra storstadsområdena.
          </note>
          <note>
            Jag har som minister med ansvar för regionalpolitiken en stark
            ambition att vid varje tillfälle där sådana möjligheter ges tillse
            att sysselsättning skapas på andra ställen än just i de områden
            som är mer överhettade. Jag kan som exempel nämna att Rikstrafiken
            nu kommer att förläggas till Sundsvall.
          </note>
          <note>
            Jag kan också säga något om de satsningar som regeringen har
            gjort när det gäller högskolor. Där har de regionala högskolorna
            - en del av dem har också blivit universitet - en oerhört stor
            betydelse. Det kommer att visa sig framöver när det gäller den
            regionala utvecklingen.
          </note>
          <note>
            För att sedan gå in på själva sakfrågan är det 25
          </note>
          <note>
            flygledare det handlar om. Det är en vinst på 5-
          </note>
          <note>
            10 miljoner kronor per år. Här har vi en målkonflikt, jag erkänner
            det. Vi har ju Luftfartsverkets krav på rationalitet. Det är ett
            affärsdrivande verk. Det skall ge avkastning. Det skall vara effektivt
            och det skall också, inte minst, kopplas till de internationella
            krav som jag nämnde i mitt svar på interpellationen. Detta kan
            man inte bestrida. Då blir det en målkonflikt med intresset att
            dessa 25 flygledare blir kvar i Sundsvall.
          </note>
          <note>
            Alla dessa individer kommer dock att få jobb. De kommer att erbjudas
            jobb på andra ställen i organisationen. Men självklart är det
            så att det här minskar antalet arbetstillfällen i denna region,
            det skall erkännas. Målkonflikten måste lösas på så vis att vi
            tillser att vi får tillväxt inom andra områden. Det går inte att
            lösa det här genom att säga att nu skall dessa flygledare till
            varje pris vara kvar när detta kommer i konflikt med andra mål,
            t.ex. rationaliteten och frågor som har att göra med de internationella
            krav som ställs på Luftfartsverket.
          </note>
          <note type="speaker">
            Anf. 39 GÖRAN NORLANDER (s):
          </note>
          <note>
            Fru talman! Jag är väldigt tacksam över att näringsministern
            uttrycker en förståelse för den problematik vi har. Men jag skulle
            också vilja säga att jag inte är så säker på att man här i Stockholmsområdet
            har förståelse för de problem vi har. I allt väsentligt flyttar
            mer och mer folk söderut.
          </note>
          <note>
            Det är positivt att Rikstrafiken hamnar i Sundsvall. Det tackar
            vi för. Det är positivt att man satsar på högskolan. Det är positivt
            att man satsar på Botniabanan. Men det räcker inte. De som t.ex.
            går på högskolan kan ju inte hitta något att arbeta med sedan
            de avslutat sina studier.
          </note>
          <note>
            Det här är mycket allvarligt, och jag tror inte att det räcker
            med att ha en långsiktig strategi. Här har vi alltsedan 60-talets
            flyttlasspolitik sagt att nu skall vi ändra på det här. Det har
            gått väldigt många år, och jag säger som sanningen är: Vi är desperata.
            Nu vill vi se handling.
          </note>
          <note>
            Anf. 40 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Det är tyvärr inte så att den obalans som har funnits
            i många år går att klara av med något
          </note>
          <note>
            Alexanderhugg. Det kommer att ta tid, det tycker jag att vi skall
            erkänna. Det viktiga är att vi förstår det här och att vi har
            kraft att hantera frågan så att vi får en förändring så att flyttlassen,
            om man nu ser det som målet, vänder om. Det kommer att ta tid.
            Det kommer att ställa många krav.
          </note>
          <note>
            Jag vill också säga något om Mitthögskolan. Det är ingen högskola
            som har expanderat så kraftigt som den. Det resultatet, med de
            forskningsresurser som över tiden kommer att tillföras, kommer
            att märkas.
          </note>
          <note>
            Jag är övertygad om att det i ett längre perspektiv kommer att
            leda till att vi får flyttlassen att vända åter.
          </note>
          <note>
            Det är också så att Luftfartsverket har satsat pengar. För Sundsvalls
            del har Luftfartsverket de senaste åren investerat mer än 100
            miljoner kronor i en ny, modern terminalbyggnad i syfte att främja
            luftfarten.
          </note>
          <note>
            Det är klart att det också har stor betydelse.
          </note>
          <note>
            Än en gång: Vi har nu satt i gång en utredning. Vi har de s.k.
            tillväxtavtalen. Vi har en målmedveten politik att så fort det
            uppstår en ny verksamhet skall den icke ligga i Stockholm eller
            storstadsområdena.
          </note>
          <note>
            Det måste i första hand prövas om den i stället kan hamna på
            andra ställen i detta avlånga land. Vi följer noga vad som sker
            i de statliga verken när de rationaliserar och omstrukturerar
            så att vi inte får en sådan utveckling att allt försvinner från
            landsbygden och hamnar i storstadsområdena.
          </note>
          <note>
            Jag tror alltså att vi kan vara rörande överens, men det kommer
            att ta tid. Det måste vi förstå. Här är färdriktningen det avgörande.
            Jag lovar att jag skall bevaka detta med all den kraft som jag
            kan besitta.
          </note>
          <note type="speaker">
            Anf. 41 GÖRAN NORLANDER (s):
          </note>
          <note>
            Fru talman! Jag är helt överens med näringsministern. Det sista
            han sade, om att den fortsatta expansionen inom statliga verk
            osv. inte skall hamna i
          </note>
          <note>
            Stockholm, det tar vi fasta på. Vi säger: Ni är välkomna till
            Västernorrlands län!
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 1998/99:167 om
          </note>
          <note>
            Europaväg 4 genom Uppsala län
          </note>
          <note>
            Anf. 42 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Rigmor Ahlstedt har frågat mig om jag avser att ta
            initiativ till ett beslut om en östlig dragning av ny E 4 förbi
            Uppsala.
          </note>
          <note>
            Bakgrunden till frågan är att Vägverkets arbetsplaner för en
            ny sträckning av väg E 4 mellan Uppsala och Mehedeby ligger för
            prövning hos regeringen.
          </note>
          <note>
            Som Rigmor Ahlstedt konstaterar finns ett stort behov av en ny
            väg, och jag anser att det är viktigt att frågan nu får en lösning.
            Regeringen har därför för avsikt att snarast möjligt fatta beslut
            i ärendet. För att inte föregripa detta beslut avböjer jag självklart
            att kommentera olika sträckningar.
          </note>
          <note type="speaker">
            Anf. 43 RIGMOR AHLSTEDT (c):
          </note>
          <note>
            Fru talman! Jag vill tacka näringsministern för svaret, som var
            mycket kort. Trots det kan jag klart utläsa att vi har samma inställning
            beträffande Europavägen genom Uppsala län. Det finns ett oerhört
            stort behov av en ny väg, och jag tycker att det är bra att näringsministern
            anser att det är viktigt att frågan får sin lösning nu.
          </note>
          <note>
            Jag har förståelse och respekt för att näringsministern inte
            vill föregripa regeringens beslut. Men jag skulle ändå tycka att
            det vore väldigt bra om ministern kunde säga hur jag skall tolka
            ordet "snarast" i svaret och vilka kriterier och krav han har
            för en sådan väg som det här handlar om.
          </note>
          <note>
            Jag har, som jag sade, naturligtvis förståelse för att näringsministern
            inte vill föregripa regeringens beslut eftersom jag i dagens Upsala
            Nya Tidning kan läsa att det är en kungörelse, en regeringsprövning
            av arbetsplanerna för den här sträckningen av vägen.
          </note>
          <note>
            Men när jag läste det blev jag lite orolig. Jag tänkte:
          </note>
          <note>
            Kommer detta att ytterligare förlänga debatten om den här vägdragningen,
            och kommer det att förhala tidsaspekten?
          </note>
          <note>
            Den vägsträckning som Vägverket har föreslagit, den västra, har
            mött ett mycket kraftigt motstånd -
          </note>
          <note>
            främst bland befolkningen skulle jag vilja säga. Det har också
            gjort att man i Uppsala kommun inte vågade ta riktig ställning.
            Därför har frågan så småningom hamnat hos regeringen.
          </note>
          <note>
            Det har funnits en okänslighet i förslaget vad beträffar konsekvenserna
            för den värdefulla kulturmiljön, såväl i gamla Uppsala som i Vendelbygden,
            som är av riksintresse. Det är glädjande att jag kan läsa att
          </note>
          <note>
            Riksantikvarieämbetet har kommit med ytterligare synpunkter som
            bekräftar det här. Vägen sliter även sönder ett öppet jordbrukslandskap.
            En jordbruksbygd riskerar att förstöras. Det handlar om Uppsala
            läns finaste jordbruk.
          </note>
          <note>
            Att E 4:an, med motorvägsstandard, går genom
          </note>
          <note>
            Uppland är dock en nödvändighet. Och den här frågan måste få
            en lösning nu. Debatten i Uppsala län är, som jag sade, minst
            sagt livlig. Den tenderar också att skapa motsättningar människor
            emellan, och det gagnar inte någon. En ny E 4 är ju någonting
            positivt, om den hamnar rätt.
          </note>
          <note>
            Det handlar om en stor investering. Det handlar också om en sträcka
            av en väg som förbinder södra delen av Sverige med den norra delen.
            Alltså är den också regionalpolitiskt viktig.
          </note>
          <note>
            Jag hoppas innerligt att näringsministern tar till vara alla
            synpunkter som kommer in i ärendet. Jag har ingen anledning att
            betvivla det. Men jag skulle också, om inte ministern redan har
            varit i våra trakter, vilja att han tar sig tid att åka den gamla
            vägen och ser var vattentäkterna finns. Gör inte som jag gjorde
            när jag satt i kommunfullmäktige i Uppsala; jag blundade för vissa
            verkligheter. Man skall se vilka konsekvenser, både negativa och
            positiva, som en ny vägdragning kan få.
          </note>
          <note>
            Jag har i min fråga till ministern också påpekat de positiva
            effekter som jag och många andra ser med en östlig dragning av
            E 4:an. Jag vet att det finns vissa saker som man inte har tittat
            på. Det finns alternativa dragningsförslag som har kommit fram
            som en kompromisslösning. Jag hoppas att ministern också tar del
            av dem.
          </note>
          <note>
            Anf. 44 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag kan konstatera att Rigmor
          </note>
          <note>
            Ahlstedt på ett mycket bra sätt beskriver problemet med denna
            väg och de konflikter som finns.
          </note>
          <note>
            Låt mig som svar på frågorna säga att jag bedömer att vi skall
            klara av det här före sommaren; regeringen skall ha hanterat detta
            före sommaren.
          </note>
          <note>
            Det skall vara motorvägsstandard. Man skall väga samman de olika
            intressen som finns. Det handlar om miljö och kulturmiljö. Olika
            sträckor av vägen föder också olika konflikter. Allt detta skall
            regeringen nu försöka lösa.
          </note>
          <note>
            Det förs alltså diskussioner mellan berörda departement. Jag
            vill därför inte, som jag sade tidigare, uttala mig för eller
            emot någon vägsträckning. Men regeringens beslut måste, precis
            som interpellanten säger, vara väl övervägt, så att frågan verkligen
            blir slutligt avgjord och så att det blir en lösning som regionen
            kan acceptera. Och i regeringen blundar vi inte, som man, vad
            jag förstår, gör i kommunen.
          </note>
          <note>
            Tack!
          </note>
          <note type="speaker">
            Anf. 45 RIGMOR AHLSTEDT (c):
          </note>
          <note>
            Fru talman! Tack för det svaret! Jag anar att det finns ett problem
            som är svårt att lösa, nämligen att det skall vara en väg som
            regionen accepterar. Jag tror inte att man lyckas ena alla i den
            här frågan. Det är ju därför den har hamnat på regeringens bord.
            Men trots att jag anar att det kommer att bli en turbulens tycker
            jag att det är glädjande att få svaret att regeringen kommer att
            fatta ett beslut före sommaren.
          </note>
          <note>
            Det är många som frågar mig, som riksdagsledamot för länet, om
            pengarna finns och om det verkligen kommer att bli en väg. Därför
            tror jag att det skulle vara väldigt bra att även få bekräftat
            att pengarna finns och att det blir en ny E 4 med motorvägsstandard.
          </note>
          <note>
            Anf. 46 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Det var liksom en annan fråga: Finns det pengar?
            Jag kan nog redan nu säga att det finns pengar för den södra sträckan.
            När det gäller den norra sträckan får vi se. Men vår ambition
            är att vi först skall fatta beslut och att vägen sedan självfallet
            skall byggas.
          </note>
          <note type="speaker">
            Anf. 47 RIGMOR AHLSTEDT (c):
          </note>
          <note>
            Fru talman! Jag nöjer mig för dagen med de svar som jag har fått.
            Men näringsministern kan vara säker på att jag följer den här
            frågan mycket noga. Jag önskar faktiskt ministern lycka till.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 1998/99:177 om teknikutveckling inom
            energiområdet
          </note>
          <note>
            Anf. 48 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Per-Samuel Nisser har frågat mig vilka åtgärder jag
            ämnar vidta för att satsa på teknikutveckling inom energiområdet
            i stället för bidrag till kompletterande värmekälla och effektvakt.
          </note>
          <note>
            Inledningsvis vill jag poängtera att det redan i dag är så att
            tyngdpunkten i det energipolitiska programmet ligger vid långsiktiga
            satsningar på forskning, utveckling, demonstration och marknadsintroduktion
            av ny och effektivare energiteknik. Av det energipolitiska programmets
            ca 9 miljarder kronor satsas ca 5,6 miljarder på sådana långsiktiga
            investeringar i framtidens teknik. En mycket viktig del är att
            forskning och utveckling skall ske i samarbete mellan industri
            och högskola.
          </note>
          <note>
            Uppföljningen av de kortsiktiga delarna av programmet visar att
            bidrag till kompletterande värmekälla och effektvakt inte tycks
            ha bidragit till uppsatta mål i den omfattning som varit önskvärd.
            Regeringen har uppmärksammat detta problem och har därför gett
          </note>
          <note>
            Boverket i uppdrag att analysera om åtgärderna leder till att
            målet för åtgärderna uppfylls under hela programperioden. Boverket
            skall också föreslå eventuella förändringar i systemet för dessa
            stödformer.
          </note>
          <note>
            Avslutningsvis vill jag framhålla att regeringen ser uppföljning
            och utvärdering som en mycket viktig del av det energipolitiska
            programmet. En plan för utvärdering av det energipolitiska programmet
            har utarbetats och kommer bl.a. att ligga till grund för kommande
            utvärderingar av det energipolitiska programmet.
          </note>
          <note>
            Tack!
          </note>
          <note type="speaker">
            Anf. 49 PER-SAMUEL NISSER (m):
          </note>
          <note>
            Fru talman! Först får jag tacka näringsministern för svaret.
            Bakgrunden till interpellationen, som näringsministern tog upp
            en del av, är den uppföljning som Boverket gjorde av effekterna
            av olika energibidrag till hushåll. Det gäller bl.a. effektvakter,
            bidrag för att installera kakelugnar, braskaminer och konvertering
            från elvärme till fjärrvärme. Syftet är att minska elberoende
            och effektbehov på energimarknaden.
          </note>
          <note>
            Nu visar det sig, som näringsministern också sade, att de här
            bidragen, som har kostat skattebetalarna i storleksordningen 270
            miljoner under 1998, inte har givit någon positiv effekt. Det
            kanske har varit positivt för dem som ändå hade tänkt installera
            en kakelugn eller en braskamin, men det har inte varit positivt
            när det gäller målet och syftet att minska elberoendet.
          </note>
          <note>
            Boverket skriver i sin uppföljning: "slutsatsen av utvärderingen
            är att nedsäkring och installation av effektvakt har en helt försumbar
            betydelse för att minska risken för effektbrist i det nationella
            elsystemet".
          </note>
          <note>
            Jag tycker att slutsatsen måste vara att man helt har misslyckats
            med målet med bidragen. Det här resultatet får man ofta med bidragssystem
            även inom många andra områden. Effekten blir inte den som var
            tänkt från början. Om man ser speciellt på dessa bidrag för olika
            energiinstallationer finner man att de även påverkar marknaden
            för de produkter som det skall ges bidrag för. Intresset för att
            ta fram nya produkter och för teknikutveckling avstannar. Om det
            finns ett bidrag anpassar sig marknaden, och priset på produkterna
            går genast upp. Det går t.ex. att se annonser för många av de
            här produkterna där det står att man skall passa på och investera
            nu eftersom man får tillbaka x antal tusen kronor i bidrag.
          </note>
          <note>
            Det här manar till eftertanke. Använder vi statens resurser på
            mest effektiva sätt? Det anser inte jag att vi gör. Man bör ställa
            olika satsningar mot varandra.
          </note>
          <note>
            Jag tycker att det är bättre att använda medel till att satsa
            mer på teknikutveckling och information kring teknikupphandling
            i syfte att få fram en mer energisnål teknik.
          </note>
          <note>
            Därför vill jag fråga näringsministern om han tycker att de energibidrag
            som jag har redovisat här har varit misslyckade. Jag vill också
            fråga om näringsministern håller med mig om att det kanske hade
            varit bättre att satsa dessa resurser på teknikutveckling.
          </note>
          <note>
            Anf. 50 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Får jag först göra det konstaterandet att det är
            viktigt att komma ihåg att det energipolitiska program som beslutades
            av riksdagen år 1997 till största delen kom i gång först under
            1998. Därmed kan man säga att det har pågått knappt ett år. Jag
            menar att det är alldeles för tidigt att uttala sig om dess effekter.
          </note>
          <note>
            Att utifrån dagens situation dra slutsatser om det energipolitiska
            programmets resultat förefaller således en aning förhastat. Utvärdering
            av det energipolitiska programmet är en prioriterad fråga för
            regeringen. En interdepartemental arbetsgrupp har tagit fram en
            plan för uppföljning och utvärdering av programmet.
          </note>
          <note>
            En första utvärdering av effekterna under programmets första
            år skall genomföras under våren
          </note>
          <note>
            1999. Regeringen kommer att redovisa resultatet av den löpande
            uppföljningen som pågår. Det kommer att ske dels i budgetpropositionen
            varje år, dels i vårpropositionen. Vid behov kommer regeringen
            att föreslå förändringar i syfte att nå ökad effektivitet.
          </note>
          <note type="speaker">
            Anf. 51 PER-SAMUEL NISSER (m):
          </note>
          <note>
            Fru talman! Jag har fått flera besked här som jag får se som
            positiva och som vi får hoppas för framåt.
          </note>
          <note>
            Regeringen skall göra en uppföljning och utvärdera det energipolitiska
            programmet. Det är bra. Jag hoppas att det blir en förändring
            framgent med färre bidrag och med mer offensiva satsningar på
            energiområdet.
          </note>
          <note>
            Jag hoppas bara inte att det är Boverkets slutsats som jag läste
            i dess uppföljning som styr regeringens agerande. Det står: Avslutningsvis
            föreslår Boverket för närvarande inga ändringar med hänvisning
            till de administrativa nackdelar detta medför. Jag hoppas att
            det inte är myndigheternas administrativa verksamhet som skall
            styra svensk energipolitik.
          </note>
          <note>
            Anf. 52 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Jag svarar för regeringens hantering av detta och
            regeringens bedömningar. De har jag redogjort för. Mer än så kan
            jag inte tillägga.
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 1998/99:118 om samhällsplanering
          </note>
          <note>
            Anf. 53 Miljöminister KJELL LARS-
          </note>
          <note>
            SON (s):
          </note>
          <note>
            Rigmor Ahlstedt har frågat mig vilka åtgärder jag avser vidta
            för att den fysiska planeringen skall kunna användas som ett redskap
            för att vända den regionala utvecklingen och därmed skapa en hållbar
            utveckling både i städerna och på landsbygden och dessutom vad
            jag kommer att göra för att förbättra samordningen mellan ekonomisk
            planering och fysisk planering samt för att stärka det lokala
            perspektivet i samhällsplaneringen. Rigmor Ahlstedt har också
            frågat om jag är beredd att genomföra en översyn av plan- och
            bygglagen för att stärka den lokala nivån genom möjlighet till
            initiativrätt och om jag är beredd att föreslå lagändringar så
            att ett mer flexibelt strandskydd kan åstadkommas.
          </note>
          <note>
            Först vill jag stryka under att jag är lika bekymrad som Rigmor
            Ahlstedt över den pågående avfolkningen av landsbygden. De regionala
            obalanserna förstärks trots de möjligheter som finns och som på
            sätt och vis också ökar. Det finns stora natur- och kulturvärden.
            IT-tekniken utvecklas. Lokala utvecklingsgrupper arbetar enträget
            vidare med att förverkliga sina idéer, bl.a. inom ramen för det
            lokala Agenda 21-
          </note>
          <note>
            arbetet. Berörda kommuner anstränger sig till det yttersta för
            att vända utvecklingen. Kommunerna i storstadsregionerna har delvis
            andra problem. De statliga insatserna är i båda fallen betydande,
            inte minst genom satsningar i infrastruktur, utbildning och forskning.
            Regeringens ambition är att hela Sverige skall leva och ges möjligheter
            att växa. Av särskild betydelse för den regionala utjämningen
            är de tillväxtavtal som nu i år utarbetas i varje län i samarbete
            mellan länsstyrelser, kommuner, näringsliv och fackliga organisationer
            m.fl. Därigenom stärks det lokala perspektivet.
          </note>
          <note>
            Jag tror inte att den lagreglerade fysiska planeringen i sig
            kan eller kanske ens skall ses som ett instrument för att vända
            den regionala utvecklingen.
          </note>
          <note>
            Fysisk planering enligt plan- och bygglagen har som främsta syfte
            att medverka till rimliga avvägningar mellan olika allmänna och
            enskilda intressen för att mark och vatten skall användas på ett
            långsiktigt hållbart sätt.
          </note>
          <note>
            Samtidigt är det angeläget att nya vägar prövas.
          </note>
          <note>
            Det pågår ett omfattande utvecklingsarbete och nytänkande i kommunerna.
            Den kommunala fysiska översiktsplaneringen har en viktig roll
            i sammanhanget. Översiktsplaneringen fungerar både som ett samlat
            underlag för lokaliseringsprövningar och som en kunskapsöversikt,
            men också som ett styrinstrument för bebyggelseutvecklingen. Nästan
            hälften av kommunerna har beslutat samordna det lokala Agenda
            21-arbetet med översiktsplaneringen. Jag ser det som ett tecken
            på att många kommuner ser möjligheter att samordna strategier
            för bebyggelseutvecklingen med samhällsplaneringen i övrigt. Här
            finns också intressanta kopplingar till arbetet med de regionala
            tillväxtavtalen och de lokala investeringsprogrammen för hållbar
            utveckling. Dessa olika delar bildar en kraftfull enhet. Jag utgår
            från att kommunerna utnyttjar möjligheterna till samordning och
            därmed en effektivare användning av resurserna. Om kommunerna
            har genomarbetade strategier, planer och program finns förutsättningar
            att väsentligt stärka det lokala perspektivet. Däremot är jag
            tveksam till att de nya arenor för planering och de nya arbetsformer
            som växer fram skall formaliseras genom att regleras i lag, utöver
            vad som redan gäller för översiktsplaneringen enligt plan- och
            bygglagen.
          </note>
          <note>
            Av vad jag just har sagt framgår att jag ser det som naturligt
            och nödvändigt med en förnyelse av samhällsplaneringen. Framför
            allt är det viktigt att den sektorisering som i dag kännetecknar
            denna planering kan brytas till förmån för arbetsformer där olika
            intressen vägs samman i mer samlade ställningstaganden. Jag är
            beredd att pröva om den fysiska planeringen kan utnyttjas bättre
            i det lokala och regionala arbetet för en hållbar utveckling.
            I en sådan prövning ingår givetvis att analysera förutsättningarna
            för ett bättre samspel mellan den fysiska planeringen och arbetet
            med regional utveckling.
          </note>
          <note>
            När det gäller frågan om ökad initiativrätt på lokal nivå utgår
            jag från att Rigmor Ahlstedt avser lokala utvecklingsgrupper,
            byalag och liknande. Bakgrunden skulle - om jag förstått saken
            rätt - vara att dessa grupper har svårt att komma till tals med
            och påverka kommunens beslutande organ. Jag är den första att
            beklaga om så skulle vara fallet. Samtidigt är jag övertygad om
            att detta inte är något som genomgående kännetecknar kommunerna
            i Sverige. Erfarenheterna från det lokala Agenda 21-arbetet pekar
            i en annan riktning. Vi har en representativ demokrati i
          </note>
          <note>
            Sverige. Den behöver vitaliseras, men demokratiska beslutsformer
            måste utvecklas genom olika medborgarengagemang, inom den kommunala
            verksamheten och genom partiorganisationerna.
          </note>
          <note>
            Slutligen strandskyddet. Som Rigmor Ahlstedt vet har strandskyddet
            kommit till för att trygga allmänhetens tillgång till platser
            för bad och friluftsliv vid havet, insjöar och vattendrag och
            för att bevara goda livsvillkor för växter och djur. Reglerna
            om strandskydd i naturvårdslagen har nu genom riksdagens beslut
            förts över till miljöbalken. I propositionen med förslag till
            miljöbalk framhålls vikten av att möjligheterna till dispens från
            byggnadsförbudet inom strandområde liksom hittills skall tillämpas
            med stor restriktivitet.
          </note>
          <note>
            Fr.o.m. årsskiftet prövas inte längre överklagade strandskyddsärenden
            av regeringen utan av de nyinrättade miljödomstolarna. Jag kommer
            naturligtvis att hålla mig underrättad om vilken praxis som utvecklas
            hos domstolarna. Regeringen avser dessutom inom kort att tillsätta
            en parlamentarisk utredning som skall utvärdera tillämpningen
            av miljöbalken och överväga vilka reformbehov som kan finnas framöver.
            Utredningen kommer att i princip granska alla frågor som regleras
            i balken. Mot den bakgrunden finns det inte anledning för mig
            att nu ta ställning till om det behövs en översyn av just bestämmelserna
            om strandskydd.
          </note>
          <note type="speaker">
            Anf. 54 RIGMOR AHLSTEDT (c):
          </note>
          <note>
            Fru talman! Tack för svaret, miljöministern. Jag är glad att
            miljöministern tagit sig tid och givit ett ganska fylligt svar.
            När jag började att läsa den första sidan av svaret fann jag att
            vi delar synpunkterna och allvaret i att samhällsplaneringen i
            dag går åt fel håll.
          </note>
          <note>
            Det finns en obalans i vårt land när det gäller utveckling och
            möjligheter. Från Centerpartiet har vi i ett antal interpellationer
            tagit upp detta eftersom vi anser att det pratas för mycket och
            görs för lite.
          </note>
          <note>
            Den karta som jag håller i min hand - och som jag önskar att
            jag kunde ha visat ordentligt - skulle jag önska att man tog sig
            en titt på. Den visar att den regionala obalansen ökar kraftigt
            i vårt land. Den röda färgen visar kommuner som minskar och den
            gröna kommuner som ökar. Jag har ingen politisk fyndighet i det.
            Men man ser mycket tydligt att det är den röda färgen som dominerar.
            Tittar jag på mitt eget hemlän Uppsala län, som är regionalt ganska
            centralt, kan jag även konstatera att inte ens där har kommunerna
            den tillväxt som de så gärna önskar.
          </note>
          <note>
            T.o.m. Enköpings kommun uttalar sina bekymmer.
          </note>
          <note>
            Det gjorde man så sent som i fredags när Kommunförbundet hade
            sin stämma.
          </note>
          <note>
            Det är problem när kommuner minskar i befolkningstal och därmed
            också i skatteintäkter. Det är ju det som skall ligga till grund
            för hur kommunerna kan ombesörja den service som man skall ge
            sina kommuninvånare.
          </note>
          <note>
            Jag tycker att det är utmärkt att miljöministern upprepar det
            vi har hört här tidigare, nämligen att regeringen nu har ambitionen
            att hela Sverige skall leva. Det har alltid varit Centerpartiets
            politiska ledstjärna. Vi är många som väntar på att få se resultatet
            av den ambitionen. Det måste komma snart. Det är bråttom.
          </note>
          <note>
            Ett tag blev jag allvarligt bekymrad när jag läste svaret från
            ministern och fann att miljöministern inte trodde att den lagreglerade
            fysiska planeringen kunde ses som ett instrument i det här sammanhanget.
            Men jag kan konstatera att samtidigt säger ministern att nya vägar
            måste prövas och att den kommunala översiktsplaneringen finns
            med som ett instrument. Ministern säger sig också vara beredd
            att pröva om den fysiska planeringen kan utnyttjas bättre i det
            lokala och regionala arbetet för en hållbar utveckling. Jag ser
            av svaret att ju längre ministern har funderat på detta, desto
            mer positiva tongångar dyker det upp. Jag anar en medvetenhet
            om att visst går det att göra mycket mer på det här området.
          </note>
          <note>
            De flesta människor har egentligen samma behov oavsett var de
            bor i landet. Det handlar om gemenskap med andra och att det måste
            finnas tillgång till kommunikationer. Busslinjer och tåg måste
            fungera.
          </note>
          <note>
            Det måste finnas möjlighet att handla mat. Barnen måste ha tillgång
            till skolor. Det krävs oerhört mycket för att samhället skall
            fungerar som helhet.
          </note>
          <note>
            Jag tror också, och har också sett, att vissa kommuner löser
            detta alldeles utmärkt. Men jag tror att många skulle vinna på
            att sluta sig närmare varandra, dvs. samarbeta mera. Flera små
            kommuner kan säkert hjälpas åt och stötta varandra.
          </note>
          <note>
            Jag kan bara ta ett par exempel. En buss som går till länsgränsen
            stannar där och vänder, trots att den borde köra vidare eftersom
            människorna behöver det.
          </note>
          <note>
            Jättestora affärscentrum konkurrerar i dag på sina håll ut den
            mindre affären som servar landsbygdsbefolkningen.
          </note>
          <note>
            Om kommuner som är grannar med varandra hade planerat mer tillsammans
            tänkte man nog till innan man gick vidare i planeringen. Det handlar
            kanske mer om tolkningen och kunskapen om plan- och bygglagen
            än om att det behövs så många nya paragrafer.
          </note>
          <note>
            Anf. 55 Miljöminister KJELL LARS-
          </note>
          <note>
            SON (s):
          </note>
          <note>
            Jag har gett ett fylligt svar därför att jag, liksom
          </note>
          <note>
            Rigmor Ahlstedt, tycker att frågan är viktig. Jag beundrar lite
            grann Centerpartiets enträgenhet att ställa de här frågorna till
            regeringen. Jag är också ganska säker på att när ni sammanställer
            de svar ni får från olika fackdepartement kommer bilden av en
            ganska kraftfull politik att framträda. Jag hoppas att vi har
            möjlighet att samarbeta på olika sätt om detta. Jag tror att vi
            ser ungefär lika allvarligt på den situation som har uppstått.
          </note>
          <note>
            Jag är också glad över konstaterandet att ju mer jag har funderat,
            desto större har min medvetenhet blivit. Det är väl jättehärligt
            att det lönar sig att fundera på saker och ting och att man blir
            mer medveten om detta. Jag tror att fler kanske skulle pröva den
            arbetsmetoden.
          </note>
          <note>
            Jag känner väl till den karta som Rigmor Ahlstedt ville visa.
            Jag vet ganska väl hur det ser ut i Sverige och hur utvecklingstendenserna
            är. En hel del åtgärder genomförs ju. På mitt område talar vi
            i dag om den fysiska planeringen. Jag tror inte att den i sig
            är ett instrument för att vända de här utvecklingstendenserna.
            Men jag tror att det kan finnas möjligheter, och det är det jag
            säger i svaret, att man kan komma framåt en bit med en bättre
            samverkan mellan den fysiska och den ekonomiska planeringen. Det
            är jag beredd att pröva. Det ligger redan i arbetsprogrammet för
            Miljödepartementet när vi nu även sysslar med den fysiska planeringen.
          </note>
          <note type="speaker">
            Anf. 56 RIGMOR AHLSTEDT (c):
          </note>
          <note>
            Fru talman! Jag är också övertygad om att det gäller att vara
            envis i den här frågan. Jag lovar att vi i
          </note>
          <note>
            Centerpartiet kommer att återkomma med interpellationer, frågor,
            motioner och förslag om hur vi skall få en verklig regional balans
            i vårt land eftersom det är så angeläget.
          </note>
          <note>
            Jag är också övertygad om att vi i Sverige måste ta till vara
            den lokala utvecklingskraft som finns. Vi måste ha ett positivt
            beslutsfattande i all samhällsplanering. På det området vet jag
            av kommunal erfarenhet att det finns oerhört mycket att göra.
            Trots att vi har lagar som ger möjlighet till det finns det saker
            som bromsar.
          </note>
          <note>
            Jag behöver bara nämna fiskaren som ville bygga om för att göra
            en affär där han kunde sälja sin fisk.
          </note>
          <note>
            Han ville även komplettera sitt företag med uthyrningsstugor
            till sommargäster. Han fick vänta länge innan han fick bygglov.
            Ett tag var han nära att ge upp, och familjen var beredd att flytta
            därifrån.
          </note>
          <note>
            Många gånger känns det faktiskt nästan som om det finns människor
            som utnyttjar sin maktställning negativt i stället för att hjälpa
            och lotsa människor vidare.
          </note>
          <note>
            Då kommer vi in på den biten som har med strandskyddsbestämmelserna
            att göra. Det är en annan fråga som faktiskt behöver luckras upp.
            Om vi tittar på kartan över Sverige igen kan vi se att vi har
            många stränder i vårt land. Kuststräckan är oerhört lång från
            västkusten, ned mot Skåne och ända upp till
          </note>
          <note>
            Norrland. Det behövs en flexibilitet på det här området. Vi har
            många sjöar i landet där vi inte behöver ha den här oerhört restriktiva
            inställningen bara för att människor skall ha tillgång till stranden.
            Vi har mycket att dela på här.
          </note>
          <note>
            Min lista över åtgärder som behövs i syfte att underlätta samhällsutvecklingen
            i alla våra kommuner skulle kunna göras väldigt lång. Jag vädjar
            faktiskt till ministern att inte bara ha som mål att hela Sverige
            skall leva utan också noga se över var hindren finns på samhällsplaneringsområdet
            och på det här området och jobba för att de skall försvinna.
          </note>
          <note>
            Jag tror att det skulle vara väldigt bra om man samlade ihop
            folk till seminarier och diskuterade och visade att plan- och
            bygglagen, som den är i dag, ger möjligheter. Man kan köra i gång
            i morgon. Det är viktigt att man sprider kunskap om det och talar
            om för folk som sitter och beslutar och verkställer att vi nu
            vill se att de hjälper människor och ser till att vi har samma
            mål.
          </note>
          <note>
            Anf. 57 Miljöminister KJELL LARS-
          </note>
          <note>
            SON (s):
          </note>
          <note>
            Jag skall verkligen fungera på om en sådan informationsverksamhet
            som Rigmor Ahlstedt nämner på slutet är önskvärd och om den kan
            ta bort en del av de fyrkantiga tillämpningar som kanske finns
            av den här lagstiftningen. Jag lovar att fundera mycket allvarligt
            på det.
          </note>
          <note>
            När det gäller strandskyddet har jag förklarat varför jag inte
            just nu är beredd att se över detta. Det finns ju ytterligare
            ett skäl att vara väldigt varsam med hur vi hanterar strandskyddet.
            När vi öppnar för bebyggelse vid stränderna är det någonting som
            kommer att få effekter under lång tid framöver. Vi kan aldrig
            återställa en strandremsa eller en strand till en å eller älv
            som vi en gång har släppt till bebyggelse. Det måste man vara
            oerhört aktsam om. Jag prövar beslut som gäller strandskyddet
            nästan dagligen.
          </note>
          <note>
            När det gäller glesbygdens möjligheter att skapa arbetstillfällen
            i framtiden och att utvecklas positivt tror jag att turismen spelar
            en väldigt viktig roll på många håll. Vi skall inte heller underskatta
            den betydelse som det svenska strandskyddet har haft för att erbjuda
            människor från andra länder en för dem helt unik natur och unika
            naturupplevelser. Jag noterade häromsistens att när man hade frågat
            turister vilket land som har den bästa miljön var det Sverige
            som placerade sig längst upp på listan. Det är också en resurs
            som vi kanske borde använda mer även i glesbygdspolitiken.
          </note>
          <note>
            Den lokala utvecklingskraften är självfallet viktig.
          </note>
          <note>
            För min del handlar det väldigt mycket om Agenda 21-arbetet i
            kommunerna. Jag tror att jag utan att skryta på ett felaktigt
            sätt kan säga att det inte finns något land där Agenda 21-arbetet
            är så livligt och utvecklat som i Sverige.
          </note>
          <note>
            Jag har de senaste månaderna fått vissa rapporter om att det
            kanske håller på att mattas av. Men samtidigt finns det undersökningar
            som visar att det nog inte är på det sättet. Det fortsätter efter
            många år på en ganska hög och intensiv nivå.
          </note>
          <note>
            Det roliga med det arbetet är inte bara att det är inriktat mot
            ekologisk hållbarhet. Det roliga är också att det har inneburit
            att många olika grupper, intressenter, byalag och även kommunpolitiker
            och kommunala tjänstemän har kommit ihop i grupper och i ett gemensamt
            arbete. Det har också en positiv effekt, tror jag, på olika kommuners
            möjlighet att ta tag i sina problem och få en skjuts även när
            det gäller befolkningsutveckling och sysselsättning.
          </note>
          <note type="speaker">
            Anf. 58 RIGMOR AHLSTEDT (c):
          </note>
          <note>
            Fru talman! Herr minister! Jag tycker också att man skall vara
            varsam om miljön. Och det är klart att det är en tillgång för
            människor att kunna komma ned till stranden och att man bevarar
            detta där det behöver bevaras. Men jag vill att man skall ha en
            flexibilitet så att man inte hindrar t.ex. skärgårdsbor att bygga
            ut på sin egen mark. Sådant förekommer också. Vi måste ha en flexibilitet
            på den punkten.
          </note>
          <note>
            Jag tycker också att det är viktigt med ett underifrånperspektiv,
            och då har vi de här utvecklingsgrupperna att lyssna till. Jag
            tror att det är oerhört viktigt att vi även har ett underifrånperspektiv
            när vi skall fatta beslut här i riksdagen.
          </note>
          <note>
            Det finns många frågor som man skulle vilja snubbla in på i den
            här debatten. Jag skulle bara vilja nämna en sak och det handlar
            om nationalstadsparker.
          </note>
          <note>
            Miljön är ju viktig även i städerna. Om vi skall få sådana nationalstadsparker
            tror jag att det är oerhört viktigt när man börjar diskutera någon
            stad som skall få en park att man har alla med sig. Annars får
            man dem emot sig. Så blev det nämligen i Uppsala, och det tycker
            jag var synd.
          </note>
          <note>
            Jag tycker också att det är viktigt att ta till vara den landsbygdsriksdag
            som Folkrörelserådet anordnar och som bl.a. statsministern har
            varit på. Och man har lovat mycket. Man har faktiskt lovat att
            ta till vara deras synpunkter. En av synpunkterna handlar om fastighetsreglering,
            nämligen att man skall bo, bruka och bygga marken. Det är en viktig
            bit som jag skulle vilja sända med miljöministern.
          </note>
          <note>
            Med det tackar jag också för svaret.
          </note>
          <note>
            Anf. 59 Miljöminister KJELL LARS-
          </note>
          <note>
            SON (s):
          </note>
          <note>
            Mycket kort: Jag skulle välkomna fler nationalstadsparker än
            dem vi för närvarande har. Jag tänker också ta kontakt med de
            två städer som jag känner till har haft sådana planer. Det är
            utöver Uppsala också
          </note>
          <note>
            Trollhättan. Jag vill höra hur de ser på sina möjligheter att
            inrätta nationalstadsparker. Jag tycker också att det var ett
            bra initiativ som togs när man inrättade nationalstadsparker och
            jag vill gärna fullfölja det arbetet.
          </note>
          <note>
            Rigmor Ahlstedt talade om möjligheten att erbjuda kombinationssysselsättning.
            Det påminde mig om att jag 1974 ledde en arbetsgrupp i Regeringskansliet
            som skulle titta på skärgården. En av de viktiga frågorna var
            just att skapa möjligheter för kombinationssysselsättning. Jag
            tror att vi då, för så lång tid sedan, lade fram förslag som fortfarande
            är aktuella i dag, så jag har full förståelse för de synpunkterna
            också.
          </note>
          <note>
            Tack för en bra debatt!
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 1998/99:147 om grodor
          </note>
          <note>
            Anf. 60 Miljöminister KJELL LARS-
          </note>
          <note>
            SON (s):
          </note>
          <note>
            Gudrun Lindvall har frågat vilka åtgärder jag kommer föreslå
            för att öka kunskaperna om groddjurens utbredning och status samt
            hur jag kommer att agera för att skydda befintliga dammar och
            våtmarker som håller hotade grodarter. Vidare frågar Gudrun
          </note>
          <note>
            Lindvall vilka åtgärder jag kommer att föreslå för att slå vakt
            om de hotade groddjuren i syfte att stärka populationerna inom
            respektive art.
          </note>
          <note>
            Jag delar Gudrun Lindvalls analys att groddjuren framför allt
            minskat i numerär och utbredning på grund av den strukturomvandling
            som skett i odlingslandskapet under efterkrigstiden. Den enskilt
            viktigaste faktorn till groddjurens tillbakagång lär vara den
            omfattande utdikningen av våtmarker i södra
          </note>
          <note>
            Sverige.
          </note>
          <note>
            För att stärka groddjurens bevarandestatus har regeringen vidtagit
            en rad konkreta åtgärder som nu håller på att genomföras.
          </note>
          <note>
            I dag råder ett generellt dikningsförbud i södra
          </note>
          <note>
            Sverige. Miljöbalkens bestämmelser är ytterligare ett verktyg
            för att skydda viktiga groddjursmiljöer.
          </note>
          <note>
            Mindre mark- eller vattenområden som utgör livsmiljö för hotade
            djur- eller växtarter kan förklaras som biotopskyddsområden. Inom
            sådana områden får inte verksamhet bedrivas eller åtgärder vidtas
            som kan skada naturmiljön.
          </note>
          <note>
            För att stimulera nyanläggning och för att återställa våtmarker
            och småvatten på platser där dessa försvunnit har regeringen inrättat
            en särskild ersättning. Den utgör en del av det svenska miljöprogrammet
            för jordbruket. Markägare i Götaland och Svealand kan erhålla
            ersättning under en 20-årsperiod för att etablera och sköta våtmarker
            och småvatten på åker- och betesmark.
          </note>
          <note>
            Förhoppningen är att ersättningarna skall bidra till att snabbt
            öka våtmarksarealen i odlingslandskapet.
          </note>
          <note>
            Detta kan också långsiktigt bidra till groddjurens bevarande.
          </note>
          <note>
            I regeringens proposition om skydd av hotade arter samt aktionsplaner
            för biologisk mångfald sägs att
          </note>
          <note>
            Naturvårdsverket skall göra kompletterande inventeringar av lokaler
            för s.k. rödlistade arter. Denna inventering omfattar nio av landets
            tretton groddjursarter. Verket skall också analysera och utreda
            de hotade arternas krav på livsmiljö och vilka åtgärder som kan
            behövas.
          </note>
          <note>
            I regleringsbrevet till Naturvårdsverket för 1999
          </note>
          <note>
            anger regeringen att 5 miljoner kronor skall användas för åtgärdsprogram
            för hotade arter och miljöer. Enligt vad jag erfarit kommer verket
            under 1999 att anslå ca 600 000 kronor för riktade insatser i
            syfte att stärka bevarandet av rödlistade svenska groddjur.
          </note>
          <note>
            Medlen kommer bl.a. att användas för inventeringar som skall
            förbättra kunskapsläget. Medlen skall också användas för att restaurera
            gamla lokaler och anlägga nya.
          </note>
          <note>
            Naturvårdsverket har tagit fram artspecifika aktionsplaner för
            sex av landets rödlistade grodarter.
          </note>
          <note>
            Dessa behandlar grönfläckig padda, gölgroda, klockgroda, lökgroda,
            lövgroda och stinkpadda. Aktionsplanerna har varit ute på remiss.
            Det är verkets ambition att anta aktionsprogrammen under 1999
            och därefter genomföra dem.
          </note>
          <note>
            Naturvårdsverket har även påbörjat en översyn av behovet av fridlysning
            av ytterligare svenska grodarter. Verket avser också att ge ut
            allmänna råd för anläggning och återställande av våtmarker och
            småvatten där även groddjurens behov kommer att belysas.
          </note>
          <note>
            Sammanfattningsvis kan jag alltså konstatera att det finns både
            legala instrument och stödåtgärder för åter- och nyskapande av
            våtmarker. Jag tycker också att kunskapsläget är relativt gott
            på området och det kommer att förbättras ytterligare. De aktionsplaner
            som nu tas fram bör kunna leda till en positiv utveckling för
            flertalet rödlistade groddjur. Det är därför inte aktuellt att
            i dag föreslå några nya specifika åtgärder.
          </note>
          <note>
            Arbetet med att stärka den biologiska mångfalden i landet kommer
            förstås att vara fortsatt högt prioriterat.
          </note>
          <note>
            Det här, fru talman, har varit ett ganska långt svar, men jag
            tycker att grodan faktiskt förtjänar ett långt interpellationssvar.
          </note>
          <note type="speaker">
            Anf. 61 GUDRUN LINDVALL (mp):
          </note>
          <note>
            Fru talman! Tack för svaret. Jag kan hålla med om att det här
            kanske är en något udda debatt i riksdagens kammare. Men den är
            faktiskt mycket viktig. När vi talar om biologisk mångfald måste
            vi ned på artnivå för att det skall bli konkret vad vi faktiskt
            talar om.
          </note>
          <note>
            Det finns inte så många groddjur i landet. De är lite grann på
            gränsen av sitt utbredningsområde här i norr. Vi har bara tretton
            arter, och av dem är nio rödlistade. Det visar att det är svårt
            för dem att klara sig här. Skall de kunna klara sig måste förhållandena
            vara bra.
          </note>
          <note>
            Av de rödlistade groddjuren finns den större vattensalamandern
            framför allt i Götaland och Svealand, och gölgrodan finns i Uppland.
            Resten finns faktiskt i
          </note>
          <note>
            Skåne. Skall vi räkna upp arterna är de grönfläckig padda, lökgroda,
            klockgroda, strandpadda, lövgroda, långbensgroda och ätlig groda.
          </note>
          <note>
            Sedan har vi några stycken som fortfarande är vad vi kan kalla
            vanliga. De är egentligen inte vanliga.
          </note>
          <note>
            Men de är vanliga om man tittar på de andra groddjuren. Jag tycker
            att det är mycket bra att man nu ser över om även någon av dessa
            groddjur behöver klassas som hotad. Det är mindre vattensalamander,
            vanlig padda, åkergroda och vanlig groda.
          </note>
          <note>
            Jag kan se vad som har skett under min livstid.
          </note>
          <note>
            Förr om vårarna gick man ut och lyssnade på grodsången. Det gör
            man inte längre. Det tydligaste exemplet var när jag var med min
            make i Skanör-
          </note>
          <note>
            Falsterbo. Han är uppfödd där, och han mindes sina majnätter
            som sjöd av grod- och paddsång. När vi åkte dit i våras var det
            tyst.
          </note>
          <note>
            Det har alltså skett en successiv förändring. Faktum är att vi
            nu är i en situation när vi har en liten spillra kvar av vad det
            har varit. Det är det här som är så sorgligt med biologisk mångfald
            när det ändrar sig.
          </note>
          <note>
            Det är svårt att se förändringarna år från år. Helt plötsligt
            upptäcker man förändringarna och då har det hänt mycket.
          </note>
          <note>
            Därför är jag mycket glad för svaret, för jag tycker ändå att
            det andas en viss vilja att försöka hitta ett sätt att komma till
            rätta med situationen. Man har diskuterat mycket vad förändringarna
            beror på. Det faktum att 90 % av alla våtmarker i södra Sverige
            har utdikats under 150 år betyder naturligtvis mycket. Det beror
            säkert också på att många andra odlingshinder har tagits bort
            i landskapet, en större giftspridning och mer konstgödsel. Många
            hävdar också att den ökade UV-strålningen påverkar. Groddjuren
            försvinner inte bara i Sverige utan faktiskt globalt. Vi kan också
            se att t.ex. vit stork och svart stork inte finns längre i landet.
            De lever framför allt på groddjur.
          </note>
          <note>
            Just gifter påverkar grodor. I samband med miljöskandalen i Coto
            de Donana i Spanien kunde vi se att en grupp djur som verkligen
            for illa var groddjuren. Den tunna huden klarar inte gifter.
          </note>
          <note>
            Det landskap som har skapats i dag med den kemikalieanvändning
            som finns gör att det måste skapas reserverat där groddjuren kan
            finnas.
          </note>
          <note>
            Det finns en mängd förslag. Tittar man i Artdatabankens listor
            över hotade arter kan man se att där finns aktionsplaner. De är
            ofta mycket detaljerade och bra. Jag är glad över att svaret andades
            att frågan skall ses över. Jag är också glad att vi tillsammans,
          </note>
          <note>
            Socialdemokraterna, Miljöpartiet och Vänstern, har kunnat få
            en liten post, 5 miljoner kronor, för just biologisk mångfald.
            Jag hoppas att vi gemensamt kan försöka använda de pengarna på
            bästa sätt. Det är naturligtvis lite pengar, och tyvärr är budgeten
            ganska tajt. Jag hoppas att vi har gemensamma ambitioner.
          </note>
          <note>
            Jag ser fram emot den kompletterande inventeringen från Naturvårdsverket.
            Jag hoppas att vi kan fortsätta att jobba tillsammans i detta
            ärende. Jag tror inte att miljöstödet kommer att räcka. Jag avser
            att återkomma i frågan, och jag är glad över att frågan om groddjur
            har väckts i kammaren. Helst skulle jag ha haft med mig en bandspelare
            med lite ljud i bakgrunden. Det tar vi nästa gång!
          </note>
          <note>
            Anf. 62 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag skall inte säga så mycket i detta inlägg, eftersom
            det verkar som att vi är överens i denna fråga. Jag är också glad
            över den positiva effekt detta samarbete kan ha på miljön.
          </note>
          <note>
            Jag hade inte tänkt att ta med mig något ljud, men jag hade tänkt
            att ta med bilder på groddjuren. Jag lekte ett tag med tanken
            att liksom kammarherren
          </note>
          <note>
            Dickson en gång i tiden halade fram en snok ur kavajen kunde
            jag hala fram en groda ur kavajen. Så långt kom jag inte riktigt.
          </note>
          <note>
            Jag hoppas att på torsdag kunna lägga fram ett förslag om ett
            lokalt investeringsprogram för regeringen. Det skall också innehålla
            ett grodprojekt.
          </note>
          <note type="speaker">
            Anf. 63 GUDRUN LINDVALL (mp):
          </note>
          <note>
            Fru talman! Det finns möjligheter att utnyttja den lagstiftning
            som vi i s, v och mp har arbetat fram i miljöbalken för att komma
            till rätta med situationen.
          </note>
          <note>
            Det gäller framför allt möjligheten att ta fram åtgärder för
            vissa områden. Jag tror att vi med lagens hjälp kan ge groddjuren
            en skjuts framåt och uppåt, så att förhoppningsvis även kommande
            generationer skall kunna uppleva grodsången under varma vår- och
            försommarnätter.
          </note>
          <note>
            Överläggningen var härmed avslutad.
          </note>
          <note>
            15 § Svar på interpellation 1998/99:163 om kalkning av sjöar
            och vattendrag
          </note>
          <note>
            Anf. 64 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Per-Samuel Nisser har frågat mig vilka åtgärder jag
            avser att vidta för att förhindra att pågående kalkningsprojekt
            avbryts samt om jag är beredd att satsa mer resurser för kalkning
            av sjöar och vattendrag.
          </note>
          <note>
            Naturvårdsverket har i enlighet med sitt myndighetsansvar fördelat
            medel till kalkningsverksamheten från det anslag i statsbudgeten
            som skall användas till åtgärder för att bevara den biologiska
            mångfalden.
          </note>
          <note>
            Verket har i omgångar fördelat medel till kalkningsverksamheten
            för år 1999. Senast den 5 mars 1999
          </note>
          <note>
            fattade verket beslut om fördelning av 22,3 miljoner kronor.
            Totalt har verket därmed avsatt 185 miljoner kronor för verksamheten
            för innevarande år. Detta är samma summa som användes under år
            1998. Verket anser att man därigenom kan behålla kalkningsverksamheten
            på en sådan nivå att värdefull biologisk mångfald inte skadas.
          </note>
          <note>
            Naturvårdsverket har dessutom tillsammans med länsstyrelserna
            regeringens uppdrag att arbeta fram en nationell plan för kalkningsverksamheten
            för den närmaste tioårsperioden. Planen skall lämnas till regeringen
            senast den 30 juni i år.
          </note>
          <note type="speaker">
            Anf. 65 PER-SAMUEL NISSER (m):
          </note>
          <note>
            Fru talman! Först får jag tacka miljöministern för svaret. Den
            ökning som aviserades förra veckan är positiv, men tyvärr räcker
            den inte.
          </note>
          <note>
            Kalkning är ett av de områden som staten har ett stort ansvar
            för. Den försurning som har skett och som alltjämt sker i svenska
            sjöar, vattendrag och marker är ett stort hot mot miljön. Då ca
            50 % av den försurning som sker beror på luftburna föroreningar
            från andra länder som landar på svensk mark, är detta ett problem
            som staten måste ha ett övergripande ansvar för. Det kan främst
            ske genom ett arbeta mer för samarbete och överenskommelser över
            gränserna inom EU och globalt.
          </note>
          <note>
            Den omfattande kalkning som under de senaste åren funnits i landet
            kostar ca 200 miljoner kronor.
          </note>
          <note>
            Det har i stort sett under varje år de senaste åren blivit livliga
            diskussioner när regeringen dragit ned på nivåerna för kalkning
            i budgetramarna. Det har skapat en oro inte bara på länsstyrelser
            och i kommuner utan framför allt hos lokala fiskevårdsföreningar,
            bygrupper och eldsjälar som arbetar hårt och med stort engagemang
            för att bevara och förbättra vattendrag och sjöar.
          </note>
          <note>
            Ser man till den nivå som skulle vara nödvändig för att garantera
            att de kalkningsprojekt som är i gång i dag får långsiktiga förutsättningar,
            är det inte så stora insatser som staten behöver säkra. Det är
            i storleksordningen ytterligare 20-30 miljoner kronor. Jag tycker
            att det kan ställas mot andra miljösatsningar som regeringen driver,
            t.ex. kretsloppsmiljarden. Det är mer väl använda medel att garantera
            de kalkningsprojekt som betyder så oerhört mycket lokalt, ofta
            på landsbygden i glesbygdskommuner.
          </note>
          <note>
            Jag vill därför fråga miljöministern om han håller med mig om
            att det borde vara möjligt att omfördela resurser så att det går
            att garantera kalkningsprojekten lite mer långsiktigt än ett år
            i taget.
          </note>
          <note>
            Anf. 66 Miljöminister KJELL LARS-
          </note>
          <note>
            SON (s):
          </note>
          <note>
            Jag vill gärna ha en långsiktig kalkningspolitik, och jag vill
            ha en kalkningspolitik för framtiden som bygger på en ordentlig
            genomgång och bedömning av hur behovet kommer att utvecklas. Det
            är precis därför regeringen har gett Naturvårdsverket i uppdrag
            att ta fram en nationell kalkningsplan. Det skall ge stabilitet
            åt bedömningarna.
          </note>
          <note>
            Kalkningsanslaget har varierat mycket över åren.
          </note>
          <note>
            Vissa år har det varit stora reservationer, andra år har anslaget
            försvunnit. Det har varit en viss instabilitet i anslaget. Jag
            vill gärna komma bort från det.
          </note>
          <note>
            Den stora, tunga och viktiga frågan när det gäller försurningen
            är, precis som Per-Samuel Nisser var inne på, att hitta internationella
            överenskommelser och även genomföra nationella åtgärder för att
            minska försurningen. Här pågår det en omfattande aktivitet i Sverige
            i samband med miljökvalitetsmålen och en rad andra åtgärder. Inte
            minst i EU diskuteras nu ett direktiv för stora förbränningsanläggningar,
            vilket är en viktig sak för försurningen även i vårt land. Det
            pågår en omfattande aktivitet på det här viktiga området.
          </note>
          <note>
            Jag delar naturligtvis synen på att dessa resurser måste stabiliseras.
            De måste ligga högre än årets anslag. Jag tror att Per-Samuel
            Nisser och andra som är intresserade av denna fråga kommer att
            med stor glädje ta emot den vårproposition som regeringen, efter
            ett gott samarbete med Miljöpartiet och Vänsterpartiet, skall
            lägga fram.
          </note>
          <note type="speaker">
            Anf. 67 PER-SAMUEL NISSER (m):
          </note>
          <note>
            Fru talman! Då ser vi fram emot vårpropositionen!
          </note>
          <note>
            Låt mig kort berätta följande. I fredags träffade jag de som
            är ansvariga för kalkningsprojekt på länsstyrelsen i Värmland.
            Värmland är ett av de län som har flest försurade sjöar och vattendrag
            i Sverige. De visade mig ett par projekt som genomförs i länet.
          </note>
          <note>
            Totalt drivs 120 olika projekt med kalkning. De berättade hur
            arbetet hade startats och om förändringar och förbättringar i
            vattendragen och sjöarna.
          </note>
          <note>
            Jag kan nämna ett exempel, nämligen Stöpälven och Stöpsjön. Det
            är ett vattendrag som ligger i Sunne kommun mitt i Värmland. Systemet
            är ett litet vattendrag, ibland bara en halv meter brett, men
            det är flera mil långt och med ett antal sjöar efter vägen. För
            drygt tio år sedan var systemet så försurat att pH-
          </note>
          <note>
            värdet låg lite under 4. Det hade tidigare varit ett system med
            mycket bäcköring. För tio år sedan fanns det ett litet bestånd
            kvar på en sträcka mindre än 100
          </note>
          <note>
            meter. Öringen var i stort sett utdöd. Det startades då ett lokalt
            engagemang för att rädda Stöpälven och det unika öringsbeståndet.
          </note>
          <note>
            Nu sedan tio år tillbaka har det här systemet kalkats varje år,
            och i dag är pH-värdet drygt 6, dvs. i stort sett normalt. Öringen
            har återhämtat sig och finns i stort sett över hela sträckan,
            som alltså är över en mil. Hela det här området har genom lokalt
            engagemang och med medel för kalkning kunnat räddas, och nu finns
            det en förening som lokalt säljer fiskekort och ordnar rundturer
            för turister som kan besöka området och provfiska. Det har alltså
            blivit ett projekt som har skapat en positiv anda i hela den här
            landsbygdskommunen.
          </note>
          <note>
            Med det här vill jag visa betydelsen av att man inte får avbryta
            projekt. Skulle resurserna minska så är Stöpälven - det var därför
            jag tittade på det - ett projekt som direkt är i farozonen. Ett
            år utan kalkning i ett sådant betydelsefullt projekt kan få en
            direkt negativ påverkan. Jag hoppas att miljöministern stöder
            den inställningen, vilket vi också har hört, och att det kommer
            att bli mer långsiktighet i de beslut som gäller kalkning. Tack
            för svaret!
          </note>
          <note>
            Anf. 68 Miljöminister KJELL LARS-
          </note>
          <note>
            SON (s):
          </note>
          <note>
            Det var ett väldigt bra exempel på behovet av kalkning, och jag
            är glad över att jag tror att vi klarar den sjön och det vattendraget
            och en massa andra sjöar och vattendrag.
          </note>
          <note>
            Det har ju varit väldigt mycket diskussion om kalkningen i riksdagen,
            inte minst i våras, och jag tycker att vid det här tillfället
            skall man också lyfta fram, precis som Per-Samuel Nisser gjorde,
            det positiva som ändå sker. Det är ju mer än 7 500 sjöar och nära
            12 000 kilometer vattendrag i det svenska kalkningsprogrammet
            i dag. Det är ungefär 80 % av den försurade sjöytan och 10 % av
            de försurade vattendragens längd. Det är alltså ganska omfattande
            insatser som görs.
          </note>
          <note>
            Överläggningen var härmed avslutad.
          </note>
          <note>
            16 § Svar på interpellation 1998/99:192 om genmanipulerade grödor
          </note>
          <note>
            Anf. 69 Miljöminister KJELL LARS-
          </note>
          <note>
            SON (s):
          </note>
          <note>
            Också detta är ett tämligen långt interpellationssvar, och det
            beror på att jag bedömer den här frågan som väldigt viktig i sak,
            men också på att den oroar väldigt många människor.
          </note>
          <note>
            Jonas Ringqvist har frågat mig vad regeringen avser att göra
            för att få till stånd ett moratorium för odling av genmodifierade
            grödor och om regeringen avser att utfärda ett tilläggsdirektiv
            till bioteknikutredningen om en översyn av behovet av ett längre
            moratorium för utsättandet av genmodifierade organismer.
          </note>
          <note>
            Jag vill börja med att klargöra att det i dag, både i
          </note>
          <note>
            Sverige och inom EU, finns omfattande regleringar för användning
            av genetiskt modifierade organismer, s.k. GMO, inte minst vid
            utsättning i miljön och utsläppande på marknaden. Dessutom regleras
            genetiskt modifierade livsmedel i EG:s förordning om nya livsmedel
            och nya livsmedelsingredienser, den s.k.
          </note>
          <note>
            Novel Foods-förordningen.
          </note>
          <note>
            Odling av genmodifierade grödor är en avsiktlig utsättning i
            miljön, vilket regleras i miljöbalken och i rådets direktiv 90/220
            om avsiktlig utsättning av
          </note>
          <note>
            GMO i miljön. I dessa regelverk framgår att GMO
          </note>
          <note>
            endast får sättas ut i miljön eller släppas ut på marknaden om
            inga oacceptabla risker för människors hälsa eller miljön bedöms
            föreligga. Ett beslut om att släppa ut GMO skall föregås av en
            utredning avseende effekterna på hälsa och miljö. Utredningen
            skall vara utförd i enlighet med vetenskap och beprövad erfarenhet.
            Regleringen av GMO är i första hand förebyggande, och användningen
            av GMO måste alltid föregås av en fall-till-fall-bedömning av
            riskerna förknippade med dess tänkta användning.
          </note>
          <note>
            Enskilda länder kan enligt en artikel i rådsdirektivet införa
            ett temporärt nationellt stopp mot användningen av GMO. För en
            sådan åtgärd måste det bedömas finnas för landet specifika risker
            för miljön eller hälsan. En sådan bedömning skall bestyrkas med
            vetenskapliga argument. Det är med stöd av denna artikel som Österrike
            och Luxemburg vill stoppa användning och försäljning av insektsresistent
            majs, medan Grekland vill stoppa import av en raps som är tolerant
            mot en viss herbicid. Det är även med stöd av denna artikel som
            Frankrike under en tvåårsperiod avser att avslå alla ansökningar
            om kommersiell användning av genmodifierad raps. Under denna tvåårsperiod
            kommer det att utföras ett flertal storskaliga försöksodlingar
            med sådan raps för att bedöma de osäkerheter som diskuteras kring
            användningen av bl.a. genetiskt modifierad herbicidtolerant raps.
          </note>
          <note>
            Regeringen har, vilket torde vara väl känt, hela tiden intagit
            en försiktig hållning till kommersiell användning av genmodifierade
            grödor eftersom deras eventuella miljö- och hälsoeffekter inte
            är till fullo utredda eller analyserade i alla avseenden. Det
            har dock inte hittills funnits skäl för Sverige att använda rådsartikeln
            om temporärt nationellt stopp mot användning av GMO.
          </note>
          <note>
            Vid ministerrådsmötet i december förra året antogs ett gemensamt
            åtagande att redan inom existerande direktivs ramar arbeta efter
            den överenskommelse som medlemsstaterna nått under rådsförhandlingarna
            beträffande gemensamma principer för riskbedömning och övervakning
            av marknadsgodkända
          </note>
          <note>
            GMO. Detta åtagande välkomnas från svensk sida eftersom regeringen
            har krävt, och kommer att fortsätta kräva, att uppföljningsprogram
            knyts till kommersiell användning av genmodifierade grödor. Syftet
            med sådana program är dels att bekräfta resultaten av de riskbedömningar
            som alltid föregår ett godkännande, dels att kunna identifiera
            eventuella oförutsedda effekter av användningen, såväl positiva
            som negativa. Det har ännu inte framkommit några nya vetenskapliga
            rön som motiverar Sverige att göra avsteg från linjen att kräva
            uppföljningsprogram för marknadsgodkända GMO eller som motiverar
            införandet av ett generellt moratorium för odling av genmodifierade
            grödor.
          </note>
          <note>
            Jonas Ringqvists påpekande om att teknikens utveckling sprungit
            ifrån debatten är alldeles korrekt.
          </note>
          <note>
            När debatten om genmodifierade grödor och deras eventuella miljöpåverkan
            tog fart redan i mitten av
          </note>
          <note>
            1980-talet fokuserades intresset på bl.a. osäkerheterna kring
            herbicidtoleranta grödor. Tyvärr ligger fokuseringen fortfarande
            till stor del kvar där. Detta belyser en huvudsvårighet i frågan,
            nämligen avsaknaden av tillräckliga data från en verklighetstrogen
            användning av sådana grödor. Utan data förblir svaren på frågorna
            - hur kommer bekämpningsmedelsanvändningen verkligen att påverkas
            av herbicidtoleranta grödor och vilka blir miljöeffekterna av
            en så att säga normal användning av sådana grödor - enbart spekulationer.
          </note>
          <note>
            Det är bl.a. därför som Sverige driver kraven på tidsbegränsade
            tillstånd och uppföljningsprogram. Denna avsaknad har också föranlett
            industrin i Storbritannien att på eget initiativ, men i samarbete
            med myndigheterna, lägga ut ett större antal storskaliga odlingar
            kopplade till uppföljningsprogram och olika forskningsprojekt,
            för att få mer verklighetstrogna data att analysera. Detta är
            ett initiativ av industrin som välkomnas av den svenska regeringen.
          </note>
          <note>
            När det gäller den av regeringen tillsatta parlamentariska utredningen
            om bioteknikens roll i samhället så är den delvis ett resultat
            av den debatt om eventuella risker med genmodifierade grödor och
            livsmedel som har varit. Utredningens mandat är brett och syftar
            till att analysera den moderna bioteknikens möjligheter och risker
            för samhället i stort. Utredningen har bl.a. till uppgift att
            bedöma långsiktiga förändringseffekter av den moderna biotekniken
            samt lämna förslag till en övergripande politik för området i
            ett internationellt perspektiv.
          </note>
          <note>
            Sammanfattningsvis vill jag säga att frågan om övervaknings-
            och uppföljningsprogram för marknadsgodkända GMO är ytterst viktig
            för att man så tidigt som möjligt skall kunna identifiera eventuella
            oförutsedda effekter på miljön. Som jag redan sagt är det för
            närvarande inte aktuellt för Sverige att använda sig av stoppklausulen
            i rådsdirektivet. Det kan bli aktuellt för mig att stödja ett
            moratorium om skälen är tillräckliga och de legala aspekterna
            är utredda.
          </note>
          <note>
            Vad avser frågan om ett tilläggsdirektiv till bioteknikutredningen
            konstaterar jag att det nuvarande kommittédirektivet gör det möjligt
            för utredningen att diskutera frågan om moratorium redan nu. Jag
            utgår ifrån att om, och i så fall när, bioteknikutredningen kommer
            fram till att det finns ett behov av moratorium så lägger man
            också fram ett förslag till ett sådant.
          </note>
          <note type="speaker">
            Anf. 70 JONAS RINGQVIST (v):
          </note>
          <note>
            Fru talman! Jag vill tacka miljöministern för svaret på min interpellation,
            men svaret lämnar mig med en hel del nya frågor.
          </note>
          <note>
            Den oerhört snabba utvecklingen på bioteknikens område har gett
            oss kunskap och möjligheter att överträda gränser och förändra
            arvsmassan i allt levande material på ett sätt som naturen själv
            aldrig skulle ha klarat av. Utvecklingen av nya sorters grödor
            genom genmanipulation och även konventionell växtförädling har
            i kombination med möjligheten att ta patent på levande organismer
            ställt frågan om alla människors rätt till vårt genetiska arv
            på sin spets.
          </note>
          <note>
            Vad som händer om genetiskt modifierade växter kommer ut i naturen
            och hur genetiskt modifierade livsmedel påverkar människors hälsa
            är frågor som vi i dag inte har några svar på. Det finns många
            avskräckande exempel på vad som kan hända när människan, ofta
            med goda avsikter, försöker omorganisera naturen utan att ha tillräckliga
            kunskaper om följderna.
          </note>
          <note>
            Miljöministerns svar handlar till stor del om den okunskap som
            finns på genteknikens område. Han pratar bl.a. om bristen på kunskap
            kring användningen av grödor med herbicidresistens. Det finns
            flera andra områden där kunskapen också är bristfällig, t.ex.
            effekterna av att använda antibiotikaresistenta markörgener eller
            möjligheten för genmodifierade egenskaper att okontrollerat spridas
            till andra växter, både vilda och odlade.
          </note>
          <note>
            Trots den här okunskapen, som miljöministern själv tycks oroa
            sig över, och trots de risker som finns med utsättande av genmanipulerade
            grödor är miljöministern inte beredd att införa ett moratorium.
          </note>
          <note>
            I inledningen av svaret berättar miljöministern vad som sägs
            i miljöbalken och i EU-direktiv 90/220.
          </note>
          <note>
            Där sägs att genmanipulerade organismer endast får sättas ut
            i miljön om inga oacceptabla risker för människors hälsa och miljön
            bedöms föreligga. Jag måste därför fråga Kjell Larsson om han
            anser att risken med utsättande av antibiotikaresistenta gener
            är en acceptabel risk. Är riskerna med att utsatta gener sprider
            sig andra odlade eller vilda arter acceptabla?
          </note>
          <note>
            Är det en sådan ekologisk rysk roulett som miljöministern anser
            att vi skall delta i när genmodifierade arter sätts ut?
          </note>
          <note>
            Allmänhetens låga tilltro till genmodifierade grödor är någonting
            som jag anförde i min fråga som ett avgörande skäl till att införa
            ett moratorium. Ett moratorium behövs för att den offentliga debatten
            skall hinna i kapp och för att hänsyn skall kunna tas till den
            allmänna opinionen. Utsättande av genmanipulerade grödor i naturen
            är inte en fråga som skall få avgöras av experter över huvudet
            på allmänheten. Jag undrar vad miljöministern anser om det. Vem
            skall avgöra om vi skall sätta ut genmanipulerade växter i Sverige,
            experter eller allmänheten och politiker? Om allmänheten skall
            finnas med, hur skall den då kunna delta då tekniken skenar i
            väg långt bortom den offentliga debatten? Ett moratorium skulle
            möjliggöra att vi kan komma i kapp i tanken men också i känslan.
            Frågan om genteknik och utsättande av genmanipulerade grödor är
            till stor del en etisk fråga, som kräver mycket övervägande och
            en levande diskussion i samhället.
          </note>
          <note>
            I svaret säger Kjell Larsson att det inte är aktuellt med ett
            moratorium nu, men det kan bli det om skälen är tillräckliga.
            Det är självklart positivt att miljöministern håller dörren öppen
            på det sättet. Jag undrar verkligen: Vad är det som krävs för
            att Kjell Larsson skall inse behovet av ett moratorium? Vad är
            tillräckliga skäl?
          </note>
          <note>
            Anf. 71 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Den ståndpunkt jag har kommit fram till när jag studerat
            det här är att med de ganska omfattande säkerhetsåtgärder som
            finns på det här området är risken acceptabel.
          </note>
          <note>
            När det sedan gäller frågan om experter kontra allmänhet har
            jag väldigt svårt att se att man skall dela upp det här på det
            sätt som Jonas Ringqvist vill göra. Jag tror att det är oerhört
            viktigt att allmänheten, när den tar ställning i sådana här frågor,
            har tillgång till vad experterna säger och öppet kan ta emot,
            fundera på och diskutera vad experterna säger på samma sätt som
            det är viktigt för experterna att känna till, bedöma och utgå
            från den oro som finns hos allmänheten.
          </note>
          <note>
            Vid ministerrådet i december var det två miljöministrar som var
            intresserade av den här frågan på ett prövande sätt. Det var min
            danska kollega och partivän och jag själv. En av de frågor som
            jag ställde var just: Hur ser det här ut när det gäller de legala
            aspekterna inom EU-arbetet? Jag hoppas att jag får ett svar på
            den frågan. Det är en av de pusselbitar som jag behöver för att
            kunna ta ställning till detta. Jag tycker att man skall ha en
            väldigt prövande och försiktig hållning när man funderar över
            och tar ställning till en fråga av det här slaget.
          </note>
          <note>
            Jag måste ställa en motfråga: Vad är det egentligen vi skall
            använda moratorier till? Jag tycker att konklusionen av Jonas
            Ringqvists resonemang inte är ett moratorium utan ett förbud.
            Jag vill gärna ha en liten diskussion om detta. Vi skall väl ha
            ett moratorium alltså om vi förbjuder all utsättning under en
            viss period. Vad skall vi göra under tiden för att komma vidare
            eller för att avbryta all fortsatt utveckling av genmanipulerade
            organismer?
          </note>
          <note type="speaker">
            Anf. 72 JONAS RINGQVIST (v):
          </note>
          <note>
            Fru talman! Den fråga som Kjell Larsson tar upp är angelägen
            att diskutera. Där ingår frågan: Vad är ett moratorium? Är det
            ett generellt förbud, eller är det ett avgränsat förbud? Vilka
            områden är det där den stora oron finns? Ett sådant område är
            helt klart antibiotikaresistens och antibiotikaresistenta gener
            som i dag sätts ut i naturen. Där har, såvitt jag förstått, svenska
            myndigheter som arbetar med frågan intagit en restriktiv hållning.
            Men vad det får för praktiska konsekvenser vid odling i Sverige
            vet jag inte. Såvitt jag förstått innebär det inte att man låter
            bli att sätta ut antibiotikaresistenta grödor. Det är ett problem
            att man inte tar konsekvensen av vad man kommer fram till och
            inför ett förbud tills vidare. När det gäller antibiotikaresistens
            kan man bedöma säkerheten på andra sätt än genom fältförsök. Det
            görs ju laboratorieförsök där man har lyckats visa hur antibiotikaresistenta
            gener kan flyttas från en gröda till bakterier som blir antibiotikaresistenta.
            Det är en annan metod.
          </note>
          <note>
            Frågan om allmänheten kontra experter: Problemet är att vi inte
            har en levande debatt, att vi inte har en diskussion i samhället
            om en så pass omfattande fråga och att vi inte lyfter in den etiska
            aspekten i den debatten. Den domineras av experter. Det handlar
            väldigt mycket om vetenskapliga argument. Förordningen i EU-direktivet
            på området säger att det är vetenskapliga argument som skall vara
            underlag för bedömning, inte frågor om etik. Det är ett allvarligt
            problem. Den etiska diskussionen är väldigt relevant.
          </note>
          <note>
            Anf. 73 Miljöminister KJELL LARS-
          </note>
          <note>
            SON (s):
          </note>
          <note>
            Jag tror att Jonas Ringqvist känner till att de etiska frågeställningarna
            kring det här är de som Sverige prioriterar kanske mest i det
            här arbetet och som jag själv talade om i ministerrådet i december
            för att framhäva, förtydliga och driva på etiken i sammanhanget.
            Jag vet inte om jag missuppfattade Jonas
          </note>
          <note>
            Ringqvist, men man kan inte ha någon motsatsställning mellan
            etiken och användningen av kunskap och vetenskap. Jag hoppas att
            jag missuppfattade Jonas
          </note>
          <note>
            Ringqvist på den punkten.
          </note>
          <note>
            När det gäller antibiotikaresistenta gener kan det teoretiskt
            inte uteslutas att en gen kan överföras från ett livsmedel till
            en bakterie i mag- och tarmkanalen, vilket således gäller alla
            gener vi får i oss när vi äter, inte bara sådana gener som sätts
            in med anledning av genteknik. Det är ett batteri av steg där
            varje steg är behäftat med en mycket liten sannolikhet som skall
            uppfyllas och där den totala sannolikheten blir försvinnande liten.
            Eftersom den teoretiskt inte helt kan uteslutas driver regeringen
            linjen att dessa gener skall undvikas eftersom de inte tillför
            till slutprodukten.
          </note>
          <note>
            Glädjande ser vi nu att flera av de nya produkter som behandlats
            vid ansökningar för eventuell marknadsanvändning inte innehåller
            dessa gener.
          </note>
          <note>
            Jag ser det här mer som ett försök att nu så kraftfullt som möjligt
            fasa ut sådana produkter som har funnits tidigare. Jag tror att
            vi är överens om den grundläggande hållningen till antibiotikaresistens
            i gener.
          </note>
          <note>
            Moratorium enligt mitt språkbruk måste vara ett tillfälligt uppehåll
            i en viss verksamhet som sedan underförstått skall börja igen.
            Då är min fråga fortfarande till Jonas Ringqvist: Vad skall vi
            göra under moratorieperioden?
          </note>
          <note type="speaker">
            Anf. 74 JONAS RINGQVIST (v):
          </note>
          <note>
            Fru talman! Jag är medveten om att Sverige har prioriterat de
            etiska frågorna. Det är väldigt positivt.
          </note>
          <note>
            Det finns även andra frågor än ren säkerhet för miljö och hälsa
            som man bör ta upp, t.ex. de globala frågorna om maktförhållandena
            i samhället. De stora kemikalie- och utsädesbolagen skräddarsyr
            nya växtsorter för att passa deras egna bekämpningsmedel och konstgödning.
            De skall göra sina sorter sterila så att jordbrukarna inte har
            någon möjlighet att odla eget utsäde. Det är etiska problem med
            den nya tekniken som vi också måste ta ställning till och lyfta
            fram i debatten.
          </note>
          <note>
            Avslutningsvis om moratorium. Vad skall vi göra under tiden?
            Det finns åtskilligt med kunskap att ta ställning till. Det finns
            en diskussion att föra som i dag inte förs fullt ut. Den måste
            vi ta för att kunna bedöma om det här är en teknik som vi vill
            fortsätta med eller som vi inte vill fortsätta med. Är det här
            rätt väg, är det på det här sättet vi vill utveckla vårt jordbruk
            eller skall vi välja någon annan väg att utveckla vårt jordbruk,
            en väg som snarare handlar om att arbeta med naturens principer
            i stället för att på det här aggressiva sättet arbeta mot naturens
            principer och utgå från egna förutsättningar och bortse från naturliga
            förutsättningar?
          </note>
          <note>
            Det är en stor etisk diskussion som vi måste föra kring dessa
            frågor för att vi sedan skall kunna bedöma om det är den tekniken
            som vi vill använda eller inte.
          </note>
          <note>
            Anf. 75 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Även om vi kanske inte kan vara överens om moratorium
            hoppas jag att vi kan vara överens om att vi skall ägna ganska
            mycket tid både åt att hitta kunskap på det här området och åt
            att föra diskussion från etiska och andra utgångspunkter. Det
            är viktigt att visa att vi tar människors oro på allvar, och det
            gör vi först när vi försöker att förmedla de kunskaper som vetenskapen
            är överens om.
          </note>
          <note>
            Fru talman! Slutligen vill jag be om ursäkt för att jag vid flera
            tillfällen har glömt att inleda mina anföranden med "Fru talman".
            Jag lovar att jag skall bättra mig till nästa gång.
          </note>
          <note>
            Överläggningen var härmed avslutad.
          </note>
          <note>
            17 § Svar på interpellation 1998/99:186 om sexoch samlevnadsundervisningen
            i skolan
          </note>
          <note>
            Anf. 76 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Helena Bargholtz har frågat mig om jag avser att
            ta initiativ till en bred kartläggning av den faktiska kvaliteten
            på skolans sex- och samlevnadsundervisning, inklusive undervisningen
            om homosexualitet, och av det svenska skolväsendets bemötande
            av homosexuella elever.
          </note>
          <note>
            Jag är väl medveten om att det finns problem vad gäller sex-
            och samlevnadsundervisningen i skolan.
          </note>
          <note>
            Folkhälsoinstitutet konstaterar bl.a. att ämnet sex och samlevnad
            riskerar att falla mellan stolarna, särskilt i gymnasieskolan,
            och att undervisningen skiftar både i kvalitet och i omfattning
            från skola till skola. Oroande signaler finns också om ökad könsmobbning.
          </note>
          <note>
            För att öka kunskapen om hur sex- och samlevnadsundervisningen
            bedrivs och för att stimulera utveckling av densamma har ett antal
            initiativ tagits.
          </note>
          <note>
            De statliga utbildningsinspektörerna, knutna till
          </note>
          <note>
            Statens skolverk, fick den 7 januari i år i uppdrag att genomföra
            en nationell kvalitetsgranskning av kvaliteten på skolans sex-
            och samlevnadsundervisning. I
          </note>
          <note>
            uppdraget nämns särskilt betydelsen av att öka toleransen gentemot
            bl.a. människors olika sexualitet.
          </note>
          <note>
            Skolverket skall granska hur sex- och samlevnadsundervisningen
            bedrivs i förhållande till de mål som finns inom området, inte
            minst utifrån ett jämställdhetsperspektiv. En kvalitativ bedömning
            skall göras av de eventuella skillnader som finns i undervisningen
            mellan de olika skolformerna. Av granskningen skall framgå hur
            samverkan sker med föräldrar och övriga i närsamhället, såsom
            t.ex. socialtjänst och polis. Hur sex- och samlevnadsundervisning
            behandlas i skolornas arbetsplaner och kommunernas skolplaner
            skall också granskas. Syftet med granskningen är att dels kontrollera
            och redovisa skolans resultat och måluppfyllelse, dels ge stöd
            till kvalitetsutvecklingen lokalt. Skolverket skall redovisa sitt
            uppdrag senast den 15 november 1999.
          </note>
          <note>
            Jag vill vidare särskilt understryka att frågor om sex- och samlevnad
            är nära förknippade med och en del av skolans arbete med samhällets
            värdegrund. Sex och samlevnad hör ihop med frågor om exempelvis
            jämställdhet, tolerans och respekt mot sina medmänniskor och bör
            därför bör ses i ett större sammanhang.
          </note>
          <note>
            Jag prioriterar arbetet med värdegrunden mycket högt och särskilda
            åtgärder kommer att vidtas under
          </note>
          <note>
            1999 för att stärka arbetet med värdegrunden. Ett värdegrundsprojekt
            har därför startat på Utbildningsdepartementet. Under året kommer
            projektgruppen att ta del av många exempel på skolors arbete med
            t.ex.
          </note>
          <note>
            sex och samlevnad. Projektet skall under året ta initiativ för
            att stödja och stimulera det lokala arbetet, bl.a. genom att lyfta
            fram och sprida erfarenheter och kunskaper, öka medvetenheten
            om värdegrundens betydelse, väcka debatt i skolor och medier samt
            lämna förslag till åtgärder. Projektet kommer särskilt att lyfta
            fram elevernas betydelse i arbetet med värdegrunden.
          </note>
          <note>
            Under året kommer exempelvis konferenser för elever, skolans
            personal och för kommunpolitiker att anordnas av projektet. Vidare
            kommer ett målgruppsinriktat material att tas fram som skall kunna
            användas för att stimulera diskussioner om värdefrågor i undervisningen.
            Projektet kommer även att ha en egen hemsida där elever kan ställa
            frågor och få svar.
          </note>
          <note>
            Till värdegrundsprojektet kommer ett ungdomsråd att knytas. Ungdomsrådet
            skall fungera som en analysgrupp och ge värdegrunden ett elevperspektiv.
          </note>
          <note>
            Rådet kommer att bestå av ungdomar från gymnasieskolans årskurs
            1. Ungdomsrådets första uppgift blir att diskutera hur sex- och
            samlevnadsundervisning i gymnasieskolan kan förbättras och då
            som en del av skolans arbetsmiljö och arbetsklimat.
          </note>
          <note>
            Vidare vill jag nämna att frågor om samhällets värdegrund särskilt
            framhållits i direktiven till den parlamentariskt sammansatta
            Lärarutbildningskommittén (dir. 1997:54). Dessutom har Skolverket
            fått i uppdrag att utarbeta kommentarer och referensmaterial om
            hur man lokalt, i kommuner och skolor, kan arbeta med värdegrundsfrågor,
            t.ex. mobbning och trakasserier på grund av kön eller sexuell
            identitet.
          </note>
          <note>
            Kommentarmaterialet kommer att presenteras under våren 1999,
            medan referensmaterialet blir färdigt senare i höst.
          </note>
          <note type="speaker">
            Anf. 77 HELENA BARGHOLTZ (fp):
          </note>
          <note>
            Fru talman! Jag får tacka skolministern för svaret på min interpellation.
            Jag har naturligtvis några reflexioner med anledning av svaret.
          </note>
          <note>
            Mitt intryck är att ministern tycks vara övertygad om att de
            mycket allmänt hållna utvärderingarna och utvecklingsprojekten
            kommer att kunna ge relevant information om det som interpellationen
            gäller. Att sex- och samlevnadsundervisningen på många håll är
            så dålig beror ju på att uttalandena i läroplaner och kursplaner
            är mycket allmänna.
          </note>
          <note>
            Det är mycket möjligt att det kommer någonting bra ur värdegrundsprojektet,
            men det är så formlöst att det spänner över i princip alla frågor
            som kan sägas ha någonting med värderingar att göra. Jag är inte
            alls säker på att sex- och samlevnadsundervisningen kommer att
            få det utrymme som den förtjänar.
          </note>
          <note>
            Ett annat intryck är att samordningen skulle bli bättre om den
            skedde mellan olika initiativ som tas på området. Som skolministern
            var inne på finns det flera olika saker. Det finns det nya värdegrundsprojektet
            som genomförs av särskild projektgrupp. Sedan gör också Skolverkets
            utbildningsinspektörer en kvalitetsgranskning av sex- och samlevnadsundervisningen.
            Det finns dessuotm en nyligen beslutad studie, som skolministern
            inte nämnde, om ungdomars sexvanor, och den skall genomföras av
            Folkhälsoinstitutet.
          </note>
          <note>
            I mina ögon finns det en stor risk för att dessa åtgärder inte
            samordnas, eftersom det är så många olika parter inblandade, och
            det är ju ett resursslöseri.
          </note>
          <note>
            Statsrådet förbigår också frågan om lärarutbildningen. I princip
            skall sex- och samlevnadsundervisning vara ett ämnesövergripande
            område, men dagens studenter på lärarhögskolorna får så gott som
            obefintlig utbildning i dessa frågor. Därför kan det vara bra
            att känna till att det i tidningen Konrad - som är organ för studentkåren
            på lärarhögskolan i Stockholm som har Sveriges största lärarutbildning
            - just nu pågår en livlig debatt där studenterna klagar på undermålig
            utbildning i sex- och samlevnadsundervisning.
          </note>
          <note>
            Fru talman! En stor del av min interpellation handlar om homosexuella
            ungdomars sociala situation i skolan. Det är ju inte en teoretisk
            företeelse i skolvärlden där skolans enda ansvar är att ge en
            bra undervisning. På varje högstadium och i gymnasieskolan finns
            det homosexuella elever som har det väldigt jobbigt. De har en
            mycket sårbar situation, eftersom de inte har stöd någonstans
            ifrån, vare sig hemifrån, från sina jämnåriga eller från andra
            vuxna på skolan. De går och bär detta inom sig och vågar möjligen
            i bästa fall tala med skolsköterskan.
          </note>
          <note>
            Det gäller alltså att inte bara i största allmänhet motverka
            mobbning i en skola. Skolan måste också ta det ansvar som man
            har att ge homosexuella ungdomar samma rätt att känna sin egen
            identitet, förälskelse och kärlek som vi vill ge till alla ungdomar.
            För att detta skall bli verklighet måste både elevvårdspersonal
            och lärare få mycket bättre kunskap om de homosexuella och deras
            situation. Till det nya värdegrundsprojektet kommer att knytas
            ett ungdomsråd med tio elever i gymnasiets årskurs 1. Jag undrar
            då om skolministern kan svara om man kommer att se till att det
            finns åtminstone någon öppet homo- eller bisexuell gymnasist i
            detta ungdomsråd. Om det inte blir så törs jag lova att homo-
            och bisexuella ungdomars erfarenheter kommer att osynliggöras
            ännu en gång. Statsrådet kanske känner till att det finns många
            grupper med ungdomar som arbetar med detta. Jag är tacksam för
            att få svar på frågan hur man kommer att gå vidare med de här
            frågorna.
          </note>
          <note>
            Anf. 78 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Först vill jag tacka Helena Bargholtz för att hon
            har lyft upp sex- och samlevnadsundervisningen ur ett nytt perspektiv.
            Jag har fått många frågor sedan jag blev statsråd, men det är
            första gången som de homosexuella lyfts fram. Det är väldigt bra.
          </note>
          <note>
            En del av värdegrundsprojektets uppgifter är just samordningen.
            Vi vet att det finns många organisationer, som både har referensmaterial
            och som har personer som går ut och informerar aktivt. Vi vill
            samla in alla, och det arbetet har redan startat. De bjuds nu
            in till departementet. Vi kommer att ha en hemsida där allt det
            här förs samman, så att folk som sedan vill ha information kan
            gå till hemsidan eller till projektet. Det är en av grundbultarna
            i det här arbetet.
          </note>
          <note>
            När det sedan gäller lärarutbildningen och den kommitté som skall
            bli färdig i maj månad är ett av direktiven värdegrunden. Vi vet
            vilka bristerna är när det gäller sex- och samlevnadsundervisningen.
            Utbildningsutskottet i riksdagen riktade för ett par år sedan
            ett antal frågor till lärarutbildningarna i Sverige som berörde
            just sex- och samlevnadsundervisning osv. Vi fick då se en mycket
            splittrad bild, och därför har just värdegrunden och allt det
            som ligger inom den - dit räknar jag sex och samlevnad - fått
            en mycket stark roll och kommer att få det i den framtida lärarutbildningen.
          </note>
          <note>
            Den tredje frågan gällde de homosexuella ungdomarnas situation
            i skolan. Jag säger ofta när jag pratar allmänt om sex och samlevnad
            att jag inte är övertygad om att alla vuxna som finns i skolan
            klarar av ens ett vanligt samtal om sex- och samlevnadsundervisning.
            Det här är områden som det även för en lärare kan vara svårt att
            klara av. Många äldre lärare har inte fått utbildning i att möta
            ungdomar på ett rakt och öppet sätt i sådana här samtal.
          </note>
          <note>
            Min ungdomsgrupps uppgift är just att fundera över bl.a. hur
            den här undervisningen skall se ut och vem som skall ge den. Jag
            tror också att det är viktigt att bjuda in även andra aktörer
            till skolan, som kanske har en större erfarenhet och som kan möta
            ungdomar på rätt sätt.
          </note>
          <note>
            När det gäller homosexuella tror jag att här finns en ännu större
            rädsla och också okunskap i lärarkåren och bland många andra i
            skolans personal. Även om vi som sitter i riksdag och regering
            och många andra i dag har synsättet att vi inte skall se någon
            skillnad, är det fortfarande mycken okunskap som råder. Det är
            därför bra att frågan har väckts. Jag har pekat på det här, och
            vi kommer att särskilt se på hur man tar upp, informerar och ger
            trygghet runt homosexuella.
          </note>
          <note>
            Jag är väl medveten om den situation som man som tonåring känner
            när man plötsligt upptäcker vem man är. Vem kan man prata med?
            Det är många processer som den unga människan går igenom. Kan
            man gå till sina föräldrar? Kan man gå till sina kompisar? Kan
            man gå till skolsköterskan? Om man över huvud taget har någon
            sexualundervisning nämns man inte. Man känner alltså att man inte
            har en identitet, att man inte hör hemma någonstans.
          </note>
          <note>
            Det skulle vara lätt att säga att vi skall ge material och att
            vi skall utbilda, men det är ingen självklarhet.
          </note>
          <note>
            Jag tror att det är viktigt att vi lyfter fram de här frågorna
            många gånger, och vi måste utmana vuxna att våga möta och prata
            om sexualitet och homosexualitet i skolan.
          </note>
          <note type="speaker">
            Anf. 79 HELENA BARGHOLTZ (fp):
          </note>
          <note>
            Fru talman! Jag kan konstatera att statsrådet och jag båda har
            det starka engagemanget för dessa ungdomar. Det är klart att det
            är väldigt viktigt när man lägger upp kampanjer att man också
            inser att alla ungdomar är olika och att man måste vara försiktig
            med hur man går ut med informationen till olika ungdomsgrupper.
            Det finns ungdomar - jag har läst tidskriftsartiklar om dessa
            ungdomar - för vilka det här inte längre är något problem. Det
            kanske är ett storstadsfenomen. Det kanske är lättare i en storstadsskola
            att gå ut och berätta hur man känner och hur man är.
          </note>
          <note>
            Det var därför jag tyckte att det var så viktigt att det i det
            ungdomsråd som skall komma till i värdegrundsprojektet också ingår
            ungdomar som känner att de vågar stå upp för sin homo- och bisexuella
            läggning, så att de kan tala om för vuxna hur de anser att man
            skall bli bemött i den situationen. Många föräldrar och även lärare
            som upptäcker det här blir först oroliga och rädda, men om de
            ser att ungdomarna i sig är trygga och harmoniska tror jag att
            deras rädsla och motvilja mot det avvikande kan upphöra.
          </note>
          <note>
            Jag vill också säga att jag tror att filmen Fucking
          </note>
          <note>
            Åmål har betytt oerhört mycket för att avdramatisera frågan kring
            homosexuella ungdomar. Det är ganska intressant att konstatera
            att kolossalt många har sett filmen. Jag tror att alla föräldrar
            med tonåriga barn -
          </note>
          <note>
            även jag själv har sett den - har tittat på filmen. Den del som
            är revolutionär, dvs. att två flickor finner att de är förälskade
            i varandra, har ändå inte varit så upphetsad i den allmänna debatten
            som man skulle kunna tro. Jag vet genom homosexuella bekanta att
            filmen betyder väldigt mycket, att man kan visa två flickor som
            finner varandra. Den typen av upplysning betyder oerhört mycket.
            Jag hoppas att man på olika sätt kan verka med mer okonventionella
            medel för att spegla det här.
          </note>
          <note>
            Anf. 80 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Jag funderade mycket när vi skulle bestämma sammansättningen
            i ungdomsrådet, eftersom det bara rörde sig om tio ungdomar. Vi
            kom fram till att det skulle vara en jämn fördelning mellan pojkar
            och flickor, och vi ville också ha ungdomar av olika etniskt ursprung.
            Jag har inte tagit upp frågan om att det skulle finnas några homosexuella
            ungdomar i gruppen. Jag valde endast de andra två grupperna. Skolorna
            har själva fått nominera flera ungdomar, så att vi sedan i vårt
            urval kan få den jämna fördelningen.
          </note>
          <note>
            Däremot kommer det att i deras uppdrag ingå att beakta detta.
            Det är inte meningen att ungdomsgruppen skall arbeta ensam, utan
            dess uppgift är att ta kontakt med olika ungdomsorganisationer.
            Här ser jag det som självklart att också ungdomsorganisationer
            kan hjälpa till när det gäller de homosexuella. Jag har alltså
            inte frågat om ungdomarnas sexuella identitet. Det kan finnas
            någon som är homosexuell - det vet jag inte i dag. Men jag tar
            för givet att de skall arbeta öppet mot olika organisationer.
          </note>
          <note>
            När det gäller själva undervisningen skall jag inte föregripa
            ungdomarna, därför att det är de som skall ge förslag på hur den
            skall se ut. Om jag fick tycka, tänker jag precis som Helena Bargholtz
            att vi måste använda olika former. Det är allt från drama till
            film och dikt. Det finns många olika sätt att tala om människors
            känslor och på det sättet också skapa förståelse och respekt.
            Det här är inte att undervisa från katedern, utan det är så många
            andra, betydligt bättre former som jag vill se framför mig. Det
            spännande är att få höra hur ungdomarna tänker.
          </note>
          <note>
            Jag skall be dem fundera över den här typen av undervisning.
            Den finns utlagd i många ämnen, och det är därför som den bara
            faller bort. Når vi verkligen ett resultat på det sättet? Eller
            hur vill de ha den över huvud taget? Skall det i så fall vara
            betyg på den typen av undervisning? Vad går undervisningen ut
            på egentligen, att verkligen prata om värderingar och om samlevnad
            mellan människor?
          </note>
          <note>
            Ungdomarna får alltså en väldigt viktig uppgift, och jag skall
            låta dem vara mycket fria att själva utforma vad som sedan skall
            bli ledstjärnan för mig i mitt framtida arbete med det här ämnet.
          </note>
          <note type="speaker">
            Anf. 81 HELENA BARGHOLTZ (fp):
          </note>
          <note>
            Fru talman! Jag tror ändå att det vore mycket värdefullt om man
            i den här gruppen kunde ta in ungdomar med homo- eller bisexuella
            erfarenheter. De skulle då lyftas fram och få en status och ställning
            som visar att de också är betydelsefulla med de erfarenheter de
            har.
          </note>
          <note>
            Skolministern nämnde att det finns representanter för olika etniska
            grupper. Då borde det rimligen också finnas en representant för
            den här typen av grupp.
          </note>
          <note>
            Fru talman! Jag är angelägen om att skolministern ändå funderar
            på möjligheten att antingen utvidga gruppen eller att på något
            sätt knyta den direkt till den här gruppen.
          </note>
          <note>
            Sedan är det naturligtvis väldigt värdefullt att vi på olika
            sätt får ta del av arbetet med gruppen och får en redovisning
            av resultatet, så att vi alla kan följa vad det här kommer att
            betyda.
          </note>
          <note>
            Anf. 82 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Jag har verkligen tagit del av de synpunkter som
            har förts fram här. Jag skall fundera över hur vi skall kunna
            finna en praktisk lösning. Jag är inte färdig att svara på det
            ännu.
          </note>
          <note>
            Ungdomarna kommer också att ordna konferenser som framför allt
            är riktade till ungdomar. De kommer också att se till att det
            blir diskussioner ute på deras respektive skolor. Det är väldigt
            viktigt att detta inte bara blir en liten isolerad grupp utan
            att åtminstone de här tio gymnasieskolorna blir engagerade. De
            har också i uppgift att engagera gamla, att få dem med i diskussionen
            så att de får höra de olika generationernas värderingar. Hela
            tiden skall det föras ett öppet arbete.
          </note>
          <note>
            Jag är väldigt glad, för redan nu kommer det nästan dagligen
            in synpunkter till departementet. Vi får material, brev och tankar
            från unga människor som har välkomnat detta, så jag är glad över
            mitt projekt.
          </note>
          <note>
            Överläggningen var härmed avslutad.
          </note>
          <note>
            18 § Svar på interpellation 1998/99:191 om den informationstekniska
            infrastrukturen
          </note>
          <note>
            Anf. 83 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Per Bill har frågat mig vilka initiativ jag är beredd
            att vidta för att säkerställa dels att den digitala infrastrukturen
            i skolan byggs ut på ett likvärdigt sätt över hela landet, dels
            att alla landets skolor skall få tillgång till en bandbredd som
            medger höghastighetsöverföringar av information över det digitala
            nätet.
          </note>
          <note>
            Innan jag går in på de frågor som Per Bill ställt vill jag kort
            informera om motiven till satsningen på
          </note>
          <note>
            Lärandets verktyg, som främst handlar om kompetensutveckling
            av lärare.
          </note>
          <note>
            Regeringen har särskilt betonat fyra vägande skäl till satsningen.
            För det första kan informationstekniken bidra till att utveckla
            undervisningen och nya roller för elever och lärare, t.ex. att
            skolan öppnas och elever stimuleras till att söka information
            och inleda en dialog med andra. För det andra behöver alla elever
            kunskaper om IT som en förberedelse för kommande vuxenliv. Ett
            tredje vägande skäl är att skolan har en kompensatorisk uppgift
            att motverka skillnader mellan barn i olika samhällsgrupper. En
            likvärdig skola kräver en nationell satsning. Därtill, för det
            fjärde, skapar IT nya förutsättningar för skolans internationalisering.
            Genom t.ex. Internet ges nya möjligheter till kontakter och erfarenhetsutbyte
            med elever i andra länder.
          </note>
          <note>
            I 1998 års ekonomiska vårproposition beräknade regeringen att
            det under åren 1999-2001 skall avsättas 1 490 miljoner kronor
            för IT inom skolan - främst för kompetensutveckling och till en
            dator som arbetsverktyg för 60 000 lärare och till att utveckla
            tillgången till Internet i landets skolor. För innevarande år
            har riksdagen beslutat om ett ramanslag på 340
          </note>
          <note>
            miljoner kronor.
          </note>
          <note>
            För att planera och genomföra satsningen på IT i skolan har en
            särskild delegation, ITiS, med min statssekreterare som ordförande,
            tillsatts. I delegationen ingår nu bl.a. ordförandena i de två
            lärarförbunden, företrädare för Svenska Kommunförbundet och
          </note>
          <note>
            Skolverkets generaldirektör. Till delegationen finns ett kansli
            som svarar för det operativa arbetet. På delegationens hemsida
            - www.itis.gov.se - kan bl.a.
          </note>
          <note>
            alla lärare nås av all information om hur arbetet fortskrider.
            Det finns, som jag ser det, ingen anledning för Per Bill att oroa
            sig för brist på strategi och tydliga mål för satsningen.
          </note>
          <note>
            De frågor som Per Bill tar upp har att göra med ansvaret för
            skolan. Enligt den mål- och resultatstyrning av den svenska skolan
            som riksdagen har beslutat om har kommunerna det fulla ansvaret
            för driften av en likvärdig och kvalitativt god skola. Detta innebär
            för de frågor som Per Bill aktualiserar att kommunerna också har
            ansvar för att säkerställa att det finns en digital infrastruktur
            för skolan. Det ligger naturligtvis också i varje enskild skolas
            intresse att kunna utnyttja de resurser som ställs till förfogande.
          </note>
          <note>
            Regeringens satsning, vad gäller den del som avser tillgången
            till Internet för skolan, innebär inte att kommunerna har fråntagits
            sitt ansvar. Satsningen på
          </note>
          <note>
            IT i skolan skall ses som en stimulansåtgärd för en utbyggnad
            och förstärkning av förbindelserna till
          </note>
          <note>
            Internet. Målet är att alla skolor skall kunna få en snabb anslutning
            och att Internet i princip skall kunna nås i varje klassrum. Det
            statliga stödet är ett bidrag till kommunens egna satsningar.
            Det är alltså kommunen som utifrån sina infrastrukturella och
            verksamhetsmässiga utgångspunkter skall prioritera hur bidraget
            skall användas. Bidraget kommer att utgå i proportion till kommunens
            elevantal, vilket innebär att bidraget kommer att vara olika stort.
          </note>
          <note>
            Per Bill anser att regeringens satsning på att utveckla IT i
            skolan riskerar att bli ett stort misslyckande och att målen är
            oklara och resurserna otillräckliga.
          </note>
          <note>
            Som framgår av mitt svar delar jag inte Per Bills pessimistiska
            syn på en av de största enskilda satsningar som gjorts på IT-området
            för skolan. Den inriktning av satsningen som beskrivs i skrivelsen
          </note>
          <note>
            Lärandets verktyg och konkretiseras och planeras av delegationen
            utgör själva ramen för satsningen. Det stora statliga stödet tillsammans
            med kommunala insatser bör enligt min mening ge mycket goda förutsättningar
            för en framgångsrik IT-satsning på skolan.
          </note>
          <note type="speaker">
            Anf. 84 PER BILL (m):
          </note>
          <note>
            Fru talman! Ministerns svar var lite bredare än min fråga. Därför
            skall jag passa på att beröra hela satsningen Lärandets verktyg.
          </note>
          <note>
            Jag hade varit väldigt glad efter det att jag hade varit på den
            föredragning som vi hade i utbildningsutskottet kring detta projekt
            ifall det hade varit en tydlig, klar och ordentlig satsning. Men
            tyvärr var min tydliga bild - och jag var inte ensam om den -
            att det är för lite pengar och att man därför tvingas att göra
            mycket mindre satsningar än vad som faktiskt behövs för att nå
            upp till en del av de mål som jag tror att skolministern och jag
            är överens om.
          </note>
          <note>
            Jag brukar alltid ta min utgångspunkt i att en 13-
          </note>
          <note>
            årig svensk skall ha precis lika goda möjligheter i kunskapssamhället
            som en amerikansk 13-åring. Det betyder att båda skall ha lärare
            i världsklass och att de skall ha uppkoppling till informationsnätet
            i världsklass. När jag då får höra att man kommer att räkna en
            skola som uppkopplad till Internet om den har ett gammalt 9,6-
            eller 14,4-modem som är kopplat till en dator och står och knackar
            i något skåp, så har man satt ribban väldigt, väldigt lågt. Man
            har dessutom satt den så lågt att man inte når upp till sina egna
            målsättningar. Ministern inser väl att de som då har riktigt bredband
            kan få distansutbildning via videokonferens från Australien, Säffle
            eller var det vara månde, medan andra möjligen kan lyssna på tio
            sekunders snuttar från Dagens Eko eller liknande. För ytterligare
            andra, som har de gamla trötta modemen, kommer det att ta både
            en och två minuter att koppla upp sig till en normal hemsida.
            När de sedan skall byta mellan sidorna tar det evinnerlig tid.
          </note>
          <note>
            Det innebär att vissa kommer att kunna ha utbildning direkt från
            utländska skolor. Man kommer att kunna ha diskussioner mellan
            en australiensisk klass och en svensk klass, medan andra som har
            ett gammalt trött modem aldrig i världen kommer att ha samma möjligheter
            som de som har en bredbandsuppkoppling.
          </note>
          <note>
            Jag försöker alltid leta efter någonting som är positivt i svaret.
            Herr talman! Jag tycker ändå att det finns ett mål för hur det
            skall vara på sikt här, för första gången vad gäller socialdemokraterna.
            Målet är att alla skolor skall kunna få en snabb anslutning och
            att Internet i princip skall kunna nås i varje klassrum.
          </note>
          <note>
            Det är klara steg åt rätt håll, herr talman.
          </note>
          <note>
            Anf. 85 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Själva satsningen - att med en och en halv miljard
            inrikta sig på IT-undervisningen -
          </note>
          <note>
            tycker jag är fantastisk, om jag ser till vad jag har att hantera
            totalt i min budget som skolminister. Där är t.o.m. jag mycket
            imponerad.
          </note>
          <note>
            Skolorna befinner sig i väldigt olika situationer.
          </note>
          <note>
            Det är en korrekt beskrivning. Den främsta uppgiften för denna
            satsning är faktiskt att ge alla en möjlighet.
          </note>
          <note>
            Men parallellt med det vi gör nu pågår också andra både satsningar
            och utredningar inom regeringen.
          </note>
          <note>
            Tidigare i dag har statsrådet Rosengren svarat på en interpellation
            av Lena Ek som handlade just om bredbandskommunikation med tillgänglighet
            både för företag och hushåll i hela landet till en rimlig kostnad.
          </note>
          <note>
            Jag tänkte ta en bit av det svaret, för det berör delvis det
            vi pratar om.
          </note>
          <note>
            Svaret var att regeringen den 23 juli 1998 beslutade att låta
            utreda tillgången till avancerad informations- och kommunikationsteknisk
            infrastruktur ur ett regionalt och socialt perspektiv. Utredaren
            skall kartlägga den befintliga infrastrukturen och bl.a.
          </note>
          <note>
            lägga särskild vikt vid kommunernas pågående infrastrukturutbyggnad.
            Med kartläggningen som grund skall en analys göras av de tekniska
            utvecklingstendenserna och de behov som kan väntas uppstå. Utredaren
            skall presentera förslag till hur staten i samverkan med näringsliv
            och teleoperatörer skall kunna uppnå god regional och social täckning
            med en avancerad informations- och kommunikationsteknisk infrastruktur.
            Detta uppdrag skall redovisas senast den 11 juli 1999.
          </note>
          <note>
            Det berör också våra kommuner. Det är en del i det hela.
          </note>
          <note>
            Vi kan titta på hur det ser ut i skolorna för närvarande. Var
            startar vi någonstans? Vi kan se på Skolverkets senaste undersökning
            från hösten 1997. Den visar att 91 % av de kommunala gymnasieskolorna
            samt 56 % - alltså klart färre - av de kommunala grundskolorna
            har en Internetanslutning av något slag. Det statliga erbjudandet
            bör utformas så, att det på bästa sätt leder till en förstärkning
            av de satsningar som redan är gjorda. Av de som har fast anslutning
            är många anslutna till ett kommunalt nät, medan andra har valt
            att ansluta sig direkt till Internet genom Internetoperatör. Flertalet
            kommuner har i dag lagt fast en IT-strategi som anger hur de tänker
            bygga ut tillgången på informationsteknik i olika verksamheter,
            däribland skolan. Det statliga stödet skall vara så flexibelt
            och generellt utformat att det låter sig förenas med olika val
            av strategi samt att det leder till att full nytta dras av tidigare
            gjorda satsningar.
          </note>
          <note type="speaker">
            Anf. 86 PER BILL (m):
          </note>
          <note>
            Herr talman! Det var väldigt vänligt att citera från interpellationssvaret.
            Eftersom jag själv deltog i debatten blev det lite av repetition,
            men som skolministern vet är repetition en mycket viktig del i
            inlärningsprocessen, så det tackar jag för.
          </note>
          <note>
            En av de stora skillnaderna är att vi i vår budget hade tre och
            en halv miljard för en sådan satsning. En och en halv miljard
            är naturligtvis mycket mindre pengar. Det jag är lite orolig för
            är att man inte ens använder dessa en och en halv miljarder så
            väl som man skulle kunna.
          </note>
          <note>
            Det finns vissa saker i detta som jag tycker är bra.
          </note>
          <note>
            Man har t.ex. gått ifrån idén om att staten skall bli en stor
            Internetleverantör och att man skulle ha någon jätteserver med
            en e-postadress för samtliga skolelever. Det är ett mycket bra
            initiativ att den typen av saker har skrotats.
          </note>
          <note>
            När jag satt och lyssnade på föredragningen fick jag klart för
            mig att det samtidigt inte skall finnas några som helst kunskapskrav.
            Man skulle, om jag kommer ihåg rätt, vara tio lärare i någon typ
            av grupp. Var och en skulle förbättra sig själv och göra något
            gemensamt projekt. Sedan skulle en annan av dessa lärargrupper
            på tio sätta sig och titta på det projekt som den första gruppen
            hade gjort. Om de kom fram till att alla lärarna i den första
            gruppen hade blivit bättre än vad de var förut skulle lärarna
            bli godkända och få multimediadatorn till sitt förfogande.
          </note>
          <note>
            Herr talman! Det låter lite grann som om vi vore tillbaka i 1960-talets
            riktiga flummande, när man satt och höll om varandra i velourpyjamasar
            på golvet.
          </note>
          <note>
            Det blir någon typ av digital variant på samma sak.
          </note>
          <note>
            Det hade väl varit alldeles utmärkt om man hade sett till att
            varje lärare hade fått testa sina kunskaper på slutet direkt på
            nätet? De hade kunnat få gå in på en hemsida och göra ett prov
            på nätet - ett prov som kanske just visade om läraren hade grundläggande
            kunskaper kring detta. Här hoppas jag att det inte är för sent
            att tänka om. Jag tror att vi måste ställa större krav i skolan.
            Skall vi ställa större krav på eleverna i skolan är en bra start
            att vi ställer större krav på lärarna.
          </note>
          <note>
            Åter till frågan om bandbredd, som är så väldigt viktig. Jag
            tolkar ändå skolministern som att också hon tycker att det är
            väldigt viktigt att varje elev, oavsett om det är i en kommun
            som är fattig som en kyrkråtta eller om det är i en av de rika
            kommunerna, har samma chans att skaffa sig en god start i kunskapssamhället.
          </note>
          <note>
            Anf. 87 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Vikten av detta är vi helt överens om.
          </note>
          <note>
            Jag tänkte ta upp lite av det som Per Bill frågade om. Vad är
            det lärarna skall kunna, och hur skall vi se på vad det är de
            kan?
          </note>
          <note>
            Vi har räknat upp ett antal kriterier för vilken kunskap lärarna
            skall ha efter utbildningen. Jag läser nu direkt från papperet.
          </note>
          <note>
            Lärarna skall ha kunskaper om hur arbetssätt och arbetsformer
            i skolan kan utvecklas genom att datorn används. De skall ha kunskaper
            i hur undervisningen kan läggas upp för att alla elever skall
            uppfatta IT
          </note>
          <note>
            som ett meningsfullt verktyg. De skall kunna utveckla en plan
            för introduktion, användning och utvärdering av IT i den egna
            undervisningen. De skall ha grundläggande kunskaper om hur man
            kan utveckla multimediaprogram som läromedel för användning i
            skolan. De skall kunna använda datorn som ett verktyg för datakommunikation
            i lokala nätverk och på Internet, samt kunna använda datorn som
            ett redskap för informationshantering t.ex. vad gäller möjligheterna
            inom skoldatanäten. De skall känna till datorns uppbyggnad, funktionssätt
            och program, samt kunna använda datorns operativsystem. De skall
            på en grundläggande nivå kunna använda vanliga verktygsprogram,
            t.ex. program för ord- och bildbehandling, kalkylering och databashantering.
            De skall ha insikter om informationsteknikens användning i företag,
            organisationer, skola och samhälle samt ha bearbetat dessa insikter
            för att med ett kritiskt förhållningssätt kunna diskutera möjligheter
            och hot i ett informationssamhälle. De skall ha kännedom om juridiska
            frågor som rör upphovsrätt, datasäkerhet, upphandling och avtal.
            De skall ha insikter i de etiska regler som de facto finns på
            Internet och ha reflekterat över de etiska frågeställningar som
            uppstår när elever använder Internet. De skall ha insikt när det
            gäller de krav på arbetsmiljö som de nya hjälpmedlen medför.
          </note>
          <note>
            Om man nu har allt detta skall man få ett IT-
          </note>
          <note>
            certifikat. Detta certifikat fyller en viktig funktion genom
            att det styrker just det Per Bill efterfrågar, dvs.
          </note>
          <note>
            kompetensnivån. Därför skall det alltså ha ett meritvärde.
          </note>
          <note>
            Jag tycker faktiskt att det är en bra kriteriumlista när det
            gäller vad man skall kunna som lärare. Jag tycker att det är tydliga
            och klara mål. Att man sedan använder arbetslaget som en bas ser
            jag inte som velourundervisning, tvärtom. Tydligare än så känner
            jag att det är svårt att göra det.
          </note>
          <note type="speaker">
            Anf. 88 PER BILL (m):
          </note>
          <note>
            Herr talman! Det var en lång lista på krav. Jag tycker att många
            av kraven dessutom var klokt formulerade. Därför har jag så svårt
            att förstå varför man inte skulle kunna testa dessa.
          </note>
          <note>
            Jag är ganska övertygad om att många elever i en mycket snar
            framtid kommer att få testa sina kunskaper genom att göra kunskapsprov
            på nätet. Vore inte det här ett utmärkt tillfälle att sätta in
            läraren i framtidens elevsituation, att ge lärarna en möjlighet
            att sätta sig in i den situation som eleverna kommer att ha?
          </note>
          <note>
            Det är här jag har ett stort frågetecken för detta med att ett
            lärarlag skall diskutera det andra lärarlagets projekt och om
            det ena lärarlaget kommer fram till att det andra har lyft sin
            kompetens är de godkända och allihop får en multimediadator. Jag
            tycker att detta står lite i kontrast till de kunskapskrav som
            skolministern räknade upp. Det tror jag är en av huvudskillnaderna.
          </note>
          <note>
            Jag har inte heller fått något riktigt svar på hur man, utan
            att sätta upp några krav på bandbredd, skall kunna se till att
            varje elev verkligen får en lika god start i kunskapssamhället
            om en elev tvingas sitta både 30 och 60 sekunder för att få upp
            en Internetsida medan en annan elev kan ha videokonferens med
            kompisar på någon skola i Australien.
          </note>
          <note>
            Anf. 89 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Herr talman! Arbetet inom delegationen pågår.
          </note>
          <note>
            Det har precis startat och kommer att fortsätta, också när det
            gäller utformningen av examinationen. Det finns krav på att man
            också skall ha ett projektarbete.
          </note>
          <note>
            För att då se till att det blir nationell likvärdighet skulle
            man kunna ha examinatörer som kommer från lärarutbildningar någon
            annanstans. Detta skulle verkligen ge en dignitet åt det här certifikatet.
          </note>
          <note>
            Vi har alltså precis startat det här arbetet. Nu går vi ut med
            en inbjudan till kommunerna att komma in och delta. Det sker också
            en kartläggning av hur situationen ser ut i kommunerna. Som jag
            sade tidigare är det olika. Vår målsättning har inte varit att
            göra det exakt lika för alla skolor. Det skulle kanske kosta ännu
            mer än vad moderaterna har avsatt i sitt förslag.
          </note>
          <note>
            Det jag ser som det viktiga är att vi faktiskt har tagit det
            här ansvaret. Det fanns många som tyckte att dessa pengar skulle
            ha gått till andra åtgärder i skolan, t.ex. - vilket jag ofta
            har hört - en satsning på elever med särskilda behov. Jag har
            då sagt att den här satsningen också är en satsning på just de
            eleverna.
          </note>
          <note>
            Jag har också informerat mina kolleger i andra länder om vår
            satsning. Då har jag faktiskt mötts med respekt. Man tycker att
            det är roligt att Sverige har kunnat göra den här stora satsningen.
            Sverige har också varit föregångare och initiativtagare till det
            europeiska skoldatanät som vi nu har byggt upp.
          </note>
          <note>
            Jag känner att jag nu fullföljer den intention som
          </note>
          <note>
            Ylva Johansson en gång lade fram med IT-
          </note>
          <note>
            satsningen. Hon var betydligt yngre än jag och vanare vid informationstekniken,
            men jag lär mig under tiden som jag också utformar den.
          </note>
          <note>
            Överläggningen var härmed avslutad.
          </note>
          <note>
            19 § Anmälan om inkommen faktapromemoria om förslag från Europeiska
            kommissionen
          </note>
          <note>
            Talmannen anmälde att följande faktapromemoria om förslag från
            Europeiska kommissionen inkommit och delats ut till kammarens
            ledamöter:
          </note>
          <note>
            Europeiska företags konkurrenskraft inför internationaliseringen:
            åtgärd för att stimulera denna konkurrenskraft KOM (98) 718
          </note>
          <note>
            20 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1998/99:78 till socialförsäkringsutskottet
          </note>
          <note>
            21 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Trafikutskottets betänkanden 1998/99:TU4 och TU5
          </note>
          <note>
            Konstitutionsutskottets betänkande 1998/99:KU16
          </note>
          <note>
            Finansutskottets betänkande 1998/99:FiU17
          </note>
          <note>
            Skatteutskottets betänkande 1998/99:SkU11
          </note>
          <note>
            Lagutskottets betänkanden 1998/99:LU11-LU13
          </note>
          <note>
            Arbetsmarknadsutskottets betänkande 1998/99:AU7
          </note>
          <note>
            22 § Bordläggning
          </note>
          <note>
            Anmäldes och bordlades
          </note>
          <note>
            Propositioner
          </note>
          <note>
            1998/99:54 Viss lagstiftning med anledning av uppföljning av
            myndigheters arbetsgivarpolitik
          </note>
          <note>
            1998/99:81 Statens invandrarverk och gränskontroll
          </note>
          <note>
            Utbildningsutskottets betänkande
          </note>
          <note>
            1998/99:UbU3 Gymnasieskolan
          </note>
          <note>
            Försvarsutskottets betänkande
          </note>
          <note>
            1998/99:FöU3 Beredskapen mot svåra påfrestningar på samhället
            i fred
          </note>
          <note>
            Socialförsäkringsutskottets betänkanden
          </note>
          <note>
            1998/99:SfU6 Vissa socialavgiftsfrågor
          </note>
          <note>
            1998/99:SfU5 Migration och asylpolitik
          </note>
          <note>
            Kulturutskottets betänkanden
          </note>
          <note>
            1998/99:KrU4 Arkiv
          </note>
          <note>
            1998/99:KrU5 Vissa teater- och musikfrågor
          </note>
          <note>
            1998/99:KrU7 Vissa kulturpolitiska frågor
          </note>
          <note>
            23 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 12 mars
          </note>
          <note>
            1998/99:211 av Karin Pilsäter (fp) till justitieministern
          </note>
          <note>
            Polisen i storstadsområden
          </note>
          <note>
            1998/99:212 av Gudrun Lindvall (mp) till miljöministern
          </note>
          <note>
            Den svenska valfångstpolitiken
          </note>
          <note>
            den 16 mars
          </note>
          <note>
            1998/99:213 av Marietta de Pourbaix-Lundin (m) till finansministern
          </note>
          <note>
            Skatten på råtallolja
          </note>
          <note>
            1998/99:214 av Ingegerd Saarinen (mp) till statsrådet
          </note>
          <note>
            Leif Pagrotsky
          </note>
          <note>
            Dammbygge i Colombia
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 23 mars.
          </note>
          <note>
            24 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 15 mars
          </note>
          <note>
            1998/99:448 av Mikael Odenberg (m) till statsrådet
          </note>
          <note>
            Lars-Erik Lövdén
          </note>
          <note>
            Kommunala skattehöjningar
          </note>
          <note>
            1998/99:449 av Marianne Andersson (c) till näringsministern
          </note>
          <note>
            Lear Seating
          </note>
          <note>
            den 16 mars
          </note>
          <note>
            1998/99:450 av Margareta Andersson (c) till kulturministern
          </note>
          <note>
            Ekots bevakning utanför Stockholm
          </note>
          <note>
            1998/99:451 av Rolf Gunnarsson (m) till näringsministern
          </note>
          <note>
            Regionalpolitiken
          </note>
          <note>
            1998/99:452 av Ola Karlsson (m) till statsrådet Mona
          </note>
          <note>
            Sahlin
          </note>
          <note>
            Upphandling av utbildning
          </note>
          <note>
            1998/99:453 av Henrik S Järrel (m) till statsrådet
          </note>
          <note>
            Pierre Schori
          </note>
          <note>
            MR-strategi för Turkiet
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 23 mars.
          </note>
          <note>
            25 § Kammaren åtskildes kl. 20.14.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 16.33, av andre vice talmannen därefter
            t.o.m. 18 § anf. 84
          </note>
          <note>
            (delvis) och av förste vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
