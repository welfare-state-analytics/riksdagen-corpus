<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199899</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199899</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--82</head>
          <docDate when="1999-04-20">1999-04-20</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollen för den 12, 13, och
          </note>
          <note>
            14 april.
          </note>
          <note>
            2 § Meddelande om särskilt anordnad debatt
          </note>
          <note>
            Tredje vice talmannen meddelade att särskilt anordnad debatt
            om det politiska läget skulle hållas onsdagen den 21 april kl.
            9.00. Meddelandet hade delats ut till kammarens ledamöter.
          </note>
          <note>
            3 § Meddelande om frågestund
          </note>
          <note>
            Tredje vice talmannen meddelade att vid frågestunden torsdagen
            den 22 april kl. 14.00 skulle följande statsråd närvara:
          </note>
          <note>
            Statsminister Göran Persson, statsrådet Pierre
          </note>
          <note>
            Schori, jordbruksminister Margareta Winberg, statsrådet Maj-Inger
            Klingvall, utbildningsminister Thomas Östros, näringsminister
            Björn Rosengren och statsrådet Lars-Erik Lövdén.
          </note>
          <note>
            4 § Anmälan om uteblivna svar på interpellationer
          </note>
          <note>
            Tredje vice talmannen meddelade att inkomna skrivelser om uteblivna
            svar på interpellationer återkallats denna dag. Skrivelserna föranledde
            därmed ingen vidare åtgärd.
          </note>
          <note>
            5 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1998/99:235
          </note>
          <note>
            Till riksdagen
          </note>
          <note>
            Interpellation 1998/99:235 av Sten Andersson (m)
          </note>
          <note>
            om gömmande av flyktingar.
          </note>
          <note>
            Interpellationen kommer att besvaras tisdagen den
          </note>
          <note>
            4 maj 1999.
          </note>
          <note>
            Skälet till dröjsmålet är arbetsanhopning och utlandsresor.
          </note>
          <note>
            Stockholm den 14 april 1999
          </note>
          <note>
            Pierre Schori
          </note>
          <note>
            Interpellation 1998/99:244
          </note>
          <note>
            Till riksdagen
          </note>
          <note>
            Interpellation 1998/99:244 av Sten Andersson (m)
          </note>
          <note>
            om EU-parlamentet.
          </note>
          <note>
            Interpellationen kommer att besvaras tisdagen den
          </note>
          <note>
            27 april 1999.
          </note>
          <note>
            Skälet till dröjsmålet är utlandsresor.
          </note>
          <note>
            Stockholm den 15 april 1999
          </note>
          <note>
            Anna Lindh
          </note>
          <note>
            6 § Svar på interpellation 1998/99:207 om villkoren för företagande
          </note>
          <note>
            Anf. 1 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Kent Olsson har frågat mig om regeringen avser att
            föreslå förändringar som medför konkurrenskraftiga skatter, vilka
            initiativ som jag avser vidta för att flertalet av Småföretagsdelegationens
            förslag genomförs och slutligen om regeringen avser att presentera
            en entydig uppfattning om vilka företag som staten bör äga.
          </note>
          <note>
            Interpellationer som berör skattefrågor skall besvaras av finansministern.
            Efter samråd med finansminister Bosse Ringholm har vi emellertid
            kommit överens om att jag skall besvara även de delar av interpellationen
            som rör Finansdepartementets område. Vi har utformat svaret gemensamt.
          </note>
          <note>
            När det gäller den första frågan som Kent Olsson ställer vill
            jag hänvisa till att kommande skatteförändringar behandlas i de
            skatteöverläggningar som pågår och där samtliga partier deltar.
          </note>
          <note>
            Flera åtgärder har emellertid redan vidtagits såsom förbättringar
            av 3:12-reglerna för fåmansföretagare och lättnadsreglerna när
            det gäller beskattning av utdelning och reavinst på aktier i onoterade
            företag.
          </note>
          <note>
            En annan förbättring för småföretagare är reglerna om skattekonto
            och de utökade möjligheterna att få F-
          </note>
          <note>
            skattsedel.
          </note>
          <note>
            I den nyligen avlämnade vårbudgeten aviseras ytterligare åtgärder.
            Regeringen har bl.a. för avsikt att föreslå att förvärv av egna
            aktier skall tillåtas för publika bolag, och i ett senare skede
            även för privata bolag. Regeringen avser också att inom kort lägga
            fram en promemoria om särskilda skattelättnader för utländska
            nyckelpersoner samt att i samband med den kommande budgetpropositionen
            föreslå att kupongskatt på näringsbetingade aktier slopas.
          </note>
          <note>
            Vad gäller Småföretagsdelegationens förslag har regeringen fattat
            beslut eller tagit avgörande initiativ som berör cirka en tredjedel
            av förslagen. Flera av de övriga förslag som lagts fram täcks
            i stor utsträckning in av redan befintliga statliga insatser och
            åtgärder.
          </note>
          <note>
            Vissa av förslagen återfinns i pågående utredningar eller andra
            beredningsformer. Ett stort antal regelförändringsförslag som
            bl.a. berör företagandets villkor hanteras också i arbetet med
            regionala tillväxtavtal.
          </note>
          <note>
            Regeringen avser att återkomma med åtgärder och bedömningar av
            förslagen, oavsett i vilket sammanhang de har framförts.
          </note>
          <note>
            Riksdagen har fattat beslut om att ge regeringen i uppdrag att
            lämna en årlig redogörelse till riksdagen om regelförenklingsarbetet.
            En första redovisning bör göras i budgetpropositionen för år 2000.
            Då bör ett mål för regelförenklingsarbetet formuleras och en avstämning
            mot Småföretagsdelegationens samtliga förslag göras. Regeringen
            avser därför att återkomma med en redovisning i detta ärende i
            höst.
          </note>
          <note>
            Som ett led i regeringens strävan efter ett än mer småföretagarvänligt
            och tillväxtfrämjande regelsystem föreslås också i vårpropositionen
            särskilda insatser riktade till småföretagen. Regeringen kommer
            bl.a. att tillkalla en särskild utredare för att se över de s.k.
            3:12-reglerna för aktiva ägare i fåmansföretag och reglerna om
            generationsskiften i företag.
          </note>
          <note>
            Stoppregelutredningen har nyligen också föreslagit att de s.k.
            stoppreglerna i betydande utsträckning slopas och att beskattningen
            i stället skall ske enligt allmänna regler. Efter ytterligare
            beredning avser regeringen att i anslutning till budgetpropositionen
            återkomma med ett förslag.
          </note>
          <note>
            Kent Olsson tar i sin interpellation också upp frågan om statligt
            företagsägande. Regeringen följer i sin förvaltning av företag
            det beslut som riksdagen fattade år 1996 om aktiv förvaltning
            av statens företagsägande. Regeringen avser däremot inte att presentera
            någon privatiseringslista av det snitt som interpellantens parti
            presenterade 1991 och fortfarande argumenterar för.
          </note>
          <note>
            Vi agerar som ansvarsfulla ägare, utvecklar de företag som staten
            äger och säljer om det är bäst för ägaren och företaget. Regeringen
            kommer att kontinuerligt återkomma till frågan om förvaltning
            av statliga bolag när frågor som rör respektive bolag är aktuella.
            Nyligen har regeringen t.ex. lagt fram en proposition om sammanslagning
            av Telia med Telenor.
          </note>
          <note type="speaker">
            Anf. 2 KENT OLSSON (m):
          </note>
          <note>
            Fru talman! Jag vill börja med att gratulera näringsministern
            till att ha blivit vald till ordförande för
          </note>
          <note>
            Norrbottens socialdemokratiska distrikt. Tyvärr är nog det en
            av de få saker som näringsministern för tillfället har anledning
            att glädja sig åt.
          </note>
          <note>
            Ser man på näringsministerns område kan man konstatera att arbetslösheten
            är stor. Regeringen har redan devalverat sin egen målsättning
            om 4 % arbetslöshet till ett riktmärke.
          </note>
          <note>
            I Dagens Industri av i dag talas det om ett rekordras i nyföretagandet.
            Under årets två första månader har nyföretagandet minskat med
            14 % jämfört med årets två första månader 1998 och med 22 % jämfört
            med 1997. I inget enda län ökar nyföretagsamheten.
          </note>
          <note>
            Vårpropositionen innehåller inte ett enda förslag som ger fler
            jobb. Trots näringsministerns brev till företagsledare och näringslivets
            toppar om förståelse för att inget sker med hänvisning till skattesamtalen
            är näringslivet kritiskt. Kritiken är hård och entydig.
          </note>
          <note>
            Brev hjälper tydligen inte alltid.
          </note>
          <note>
            I samband med brevet gjordes ett offentligt uttalande från Michael
            Treschow, Electrolux, Lars-Eric
          </note>
          <note>
            Petersson, Skandia, Leif Johansson, Volvo, Göran
          </note>
          <note>
            Lindahl, ABB, och Franco Fedeli, Icon Medialab:
          </note>
          <note>
            "Det vi främst betonat - konkreta förslag för att få internationellt
            konkurrenskraftiga skatter - saknas. Vi var hoppfulla när vi i
            industrigruppen kunde enas, med näringsministern och viktiga fackliga
            företrädare, om att lägre marginal- och inkomstskatter i alla
            inkomstlägen ger en starkare svensk ekonomi och att sänkningen
            måste inledas redan nästa år."
          </note>
          <note>
            Men därav kom det ingenting i vårpropositionen.
          </note>
          <note>
            Michael Tretow har också sagt att den tysta utflyttningen av
            svenska företag nu fortsätter, att budgeten inte innehåller några
            konkreta tillväxtförslag och han efterlyser ordentliga skattesänkningar.
          </note>
          <note>
            Vårbudgeten döms alltså ut av ett enigt näringsliv.
          </note>
          <note>
            Det kanske inte är så konstigt att man är besviken när man ser
            vad ministern har sagt tidigare, som jag har citerat i min interpellation.
            Näringsministern har sagt följande: "Jag tycker att vi har en
            för hög marginalskatt som är tillväxthämmande." "Vi behöver en
            ny skattereform där både inkomst- och marginalskatterna ska vara
            konkurrenskraftiga gentemot omvärlden." "Inkomstskatterna skall
            börja sänkas redan år
          </note>
          <note>
            2000, och på sikt skall den nya 'värnskatten' på höga inkomster
            avskaffas." Detta har inte skett. I svaret från ministern står
            ingenting om det. Där finns bara en hänvisning till de skattesamtal
            som pågår i snigelfart.
          </note>
          <note>
            Varför lever ministern inte upp till sina egna uttalanden? Varför
            sänks inte skatterna? Varför sker ingenting på skattesidan? Beror
            det på att ministern inte längre står för sina uttalanden? Eller
            beror det på att ministern inte har den övriga regeringen eller
            dess stödpartier med sig? En minister kan inte bara göra uttalanden
            och utredningar. Han måste också visa i handling att han står
            för sina uttalanden.
          </note>
          <note>
            Jag upprepar den fråga jag har ställt i min interpellation: Avser
            regeringen att föreslå förändringar som medför konkurrenskraftiga
            skatter, t.ex. sänkt inkomstskatt, slopad värnskatt och sänkt
            marginalskatt, och i så fall när? Det skulle vara intressant att
            få ett mer konkret uttalande än det i svaret.
          </note>
          <note>
            Anf. 3 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! I vårbudgeten, som jag trodde att interpellanten
            hade läst, står exakt de ord som återfinns i den skrivelse som
            lämnades från den s.k. Näringslivsgruppen. Det står att vi skall
            gå mot internationellt sett konkurrenskraftiga eller lika skatter.
            Det står att vi skall sänka skatterna för alla, med tyngdpunkt
            på låg- och medelinkomsttagare. Där tas också upp frågan om kompetensutveckling,
            vilket interpellanten av någon underlig anledning bara gled över.
            Det området är också budgeterat. En annan fråga som var uppe är
            utbildning och forskning. Sverige är det land som satsar mest
            på utbildning och forskning. Vi satsar nu på ytterligare 20 000
            platser inom högskole- och universitetsområdet. Sverige lägger
            fram förslag om
          </note>
          <note>
            790 miljoner kronor till ytterligare forskning.
          </note>
          <note>
            Jag trodde att interpellantens parti hade ambitionen att vara
            med och påverka de nya skattenivåerna och skattesatserna i de
            överläggningar där samtliga partier deltar. Ingen har sagt att
            det i vårbudgeten skulle ligga skarpa förslag om skatten - inte
            ens jag, som pratar så mycket, enligt Olsson. Jag förstår inte
            hur det skulle ha gått till. Skulle vi ha kört över resultatet
            av förhandlingarna med samtliga partier?
          </note>
          <note>
            Regeringens ambition är att nå en bred uppgörelse om skatterna.
          </note>
          <note>
            Kent Olsson talar om att det går så illa för Sverige. Man skall
            veta att den siffra som nämns gäller registrerade företag. Samtidigt
            har vi ett mindre antal konkurser än någonsin. Dessutom minskar
            arbetslösheten. Konjunkturinstitutet redovisade att vi i dag har
            en öppen arbetslöshet på 5,4 %. Det är ingen som kan säga tvärsäkert
            att vi inte kommer att uppnå fyraprocentsmålet. Mitt mål, och
            den övriga regeringens mål, är att vi skall uppnå det.
          </note>
          <note>
            Sysselsättningen ökar i dag kraftigt. Sverige har, tillsammans
            med Österrike och några andra länder, den högsta tillväxten i
            Europa. Det sista kvartalet
          </note>
          <note>
            1998 hade vi en tillväxt på 3,2 %. Under 1998 hade vi en tillväxt
            på 2,9 %. Konjunkturinstitutet spår att vi kommer att ha en tillväxt
            på 3 %. Det kan inte anses vara dåligt, jämfört med alla andra
            länder.
          </note>
          <note type="speaker">
            Anf. 4 KENT OLSSON (m):
          </note>
          <note>
            Fru talman! Det är intressant att höra näringsministern. Han
            låter obekymrad om den verklighet vi lever i. Det verkar gå bra
            för Sverige, om man skall lyssna på honom. Arbetslösheten minskar,
            säger han, och allting går åt rätt håll. Ändå justerar man ned
            tillväxtprognosen i vårbudgeten. Ändå har vi bekymmer. Det är
            sällan en vårproposition har blivit så nedskriven som den i år,
            och så hårda ord fällts. Näringslivet har enigt sagt att den inte
            är bra. Men ministern är obekymrad. Det går bra för Sverige.
          </note>
          <note>
            Ministern säger här att vi skall sänka skatterna.
          </note>
          <note>
            Det är bra. Men när sker det? När sänks marginalskatten? Näringsministern
            har sagt den 24 februari
          </note>
          <note>
            1999: "Jag tycker att vi har en för hög marginalskatt som är
            tillväxthämmande." Men om man tycker att marginalskatten är för
            hög, är det viktigt att man sänker den.
          </note>
          <note>
            "Vi behöver en ny skattereform där både inkomstoch marginalskatterna
            ska vara konkurrenskraftiga gentemot omvärlden", har ministern
            sagt. En minister har möjlighet att föreslå regeringen att så
            skall ske.
          </note>
          <note>
            "Inkomstskatterna skall börja sänkas redan år 2000", har ministern
            också sagt. Är det ministerns svar, att det blir sänkta skatter
            år 2000 och inte år 2001? Eller får vi återigen en hänvisning
            till skattesamtalen, som pågår i ett så otroligt långsamt tempo?
          </note>
          <note>
            Jag går över till de andra frågorna i min interpellation. Småföretagsdelegationen
            har lagt fram 77
          </note>
          <note>
            förslag till olika förbättringar. Enligt ministern har man klarat
            av en tredjedel av dem. Men enligt företagarna och SAF är det
            bara sju förslag som har genomförts. Det är synd att inte företagarna
            upptäcker hur bra regeringen är. De har tydligen inte upptäckt
            att sju av deras förslag har genomförts. Men varför genomförs
            inte fler av förslagen? Det är ju regeringens egen småföretagsdelegation
            som har fört fram dem. Varför skall allting utredas eller skjutas
            upp? Det är inga märkvärdiga förslag.
          </note>
          <note>
            Sverige har ju enligt ministern världens bästa företagsklimat.
            Men då måste ministern lyssna på vad företrädarna för näringslivet
            säger. Det är inte någon bild av världens bästa företagsklimat
            som framtonar när man hör näringslivets representanter. De är
            mycket oroade över att ingenting sker. När övergår regeringen
            från att prata till att handla? Inte en proposition som rör företagande
            och arbete har kommit från
          </note>
          <note>
            Näringsdepartementet under den tid ministern har suttit i regeringen.
            Under tiden som ingenting sker drivs företag ut ur landet.
          </note>
          <note>
            Det är inte pressmeddelanden som behövs utan nya arbetsrättsregler,
            som underlättar för nyanställningar och minskar arbetslösheten.
            När kommer ministern att föreslå ytterligare förändringar för
            småföretagen?
          </note>
          <note>
            Det är inte bara jag som tycker så här. Låt mig citera en ministern
            närstående tidning, Aftonbladet:
          </note>
          <note>
            "Det är synd att regeringen inte visar större handlingskraft.
            - - - oppositionen har rätt i att det är för mycket prat och för
            lite beslut."
          </note>
          <note>
            När kommer de förändringar som ministern pratar om? Det vore
            intressant att få reda på i vilket tempo
          </note>
          <note>
            Småföretagsdelegationens förslag kommer att genomföras.
          </note>
          <note>
            Anf. 5 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! När det gäller skatterna är det faktiskt riksdagen
            som fattar beslut. Det pågår nu förhandlingar mellan riksdagspartierna
            där också interpellantens parti deltar kraftfullt. Jag är än en
            gång förvånad över att ni inte har större engagemang i den frågan
            än att ni pekar på mig och undrar när näringsministern sänker
            skatterna. Ni deltar i den processen, och det är väl en rimlig
            process.
          </note>
          <note>
            Än en gång: Vi har inte diskuterat inkomstskatter och andra skatter
            med våra samarbetspartier. Det har deklarerats i denna kammare
            flera gånger. Det kommer skatteförslag. Det kommer, som jag sade,
            förslag både när det gäller regelförenklingar och skatteförändringar
            i budgetpropositionen.
          </note>
          <note>
            Jag har också redogjort i denna kammare för en propositionslista.
            Den har jag tagit upp.
          </note>
          <note>
            När det sedan gäller näringslivets folk vill jag säga att vederbörande
            heter Michael Treschow. Det bör vara samma exakthet där som det
            är i det angrepp jag får. Michael Treschow, som ingick i denna
            grupp och är vd för Electrolux, har faktiskt sagt så här: Det
            är bra, det som står, men det är inte tillräckligt. Vi är otåliga.
            Vi vill ha det snabbare.
          </note>
          <note>
            Jag har meddelat denna näringslivsgrupp både i de överläggningar
            vi hade och i de efterkommande diskussionerna att dessa frågor
            bereds i de diskussioner som förs i den parlamentariska grupp
            som handlägger skatterna. Sedan är det riksdagen som fattar beslut
            om skatterna. Men de skrivningar som vi kom överens om står i
            vårbudgeten. Det kan väl interpellanten ändå erkänna? De står
            där. Skrivningarna om forskning och utveckling står där. Skrivningarna
            om kompetensutveckling står där. Det tycker jag att vi har kommit
            väldigt långt med. Sedan får vi avvakta dessa skatteöverläggningar
            och se var vi landar.
          </note>
          <note>
            I övrigt kan jag säga att de frågor som gäller småföretagen och
            Småföretagsdelegationen - det är 82
          </note>
          <note>
            förslag - kommer att betas av. Vi har betat av en tredjedel,
            och vi betar av resten. Det kommer att läggas fram propositioner
            i riksdagen under våren och fram till budgetpropositionen.
          </note>
          <note type="speaker">
            Anf. 6 KENT OLSSON (m):
          </note>
          <note>
            Fru talman! Först vill jag ta upp Småföretagsdelegationen. Det
            är intressant att ministern står och säger att man har betat av
            en tredjedel av förslagen. Jag själv upplever att det är ett betydligt
            mindre antal förslag som är avbetade. Det är tydligen så att vi
            uppfattar detta på olika sätt. Jag tror att det är viktigt att
            ta till sig vad näringslivet säger i detta fall.
          </note>
          <note>
            Jag är fullständigt medveten om att det är riksdagen som fattar
            beslut om skatterna, men det måste faktiskt först komma en proposition.
            Är det någonting som företrädarna i näringslivsgruppen har sagt
            är det faktiskt att skatterna behöver sänkas och att dubbelbeskattningen
            behöver tas bort. Detta är, tillsammans med en förändring av arbetsrätten,
            det viktigaste som kan ske.
          </note>
          <note>
            I denna kammare säger ministern återigen att det inte sker någonting
            i år. Dubbelbeskattningen kommer inte att försvinna. Jag har inte
            uppfattat att ministern har sagt att vi kommer att få sänkta skatter
            år
          </note>
          <note>
            2000. Det som var så oerhört viktigt för ett par månader sedan
            hänvisas nu till ett antal skattesamtal.
          </note>
          <note>
            Vad sedan gäller moderaternas engagemang för skatter kan jag
            säga att det inte borde vara näringsministern obekant att vi har
            föreslagit en sänkning av just de skatter som ministern pratar
            om. Då behöver vi inte denna typ av skattesamtal, som bara är
            ett sätt att dra ut på ett ärende. Man är antagligen oense både
            inom regeringen och med sina samarbetspartner.
          </note>
          <note>
            Därför för man dessa skattesamtal, som går i ett oerhört lågt
            tempo.
          </note>
          <note>
            Jag tror som sagt att det är viktigt att det kommer beslut både
            kring sänkta skatter och kring bättre villkor för företagare.
            Det är sådant som hindrar utflyttning av företag. Detta måste
            ske snart. Om fler företag flyttar ut är det väldigt illa ställt
            med Sverige.
          </note>
          <note>
            Så snälla näringsministern, se till och gör någonting! Se till
            och lägg fram några propositioner, så skall jag inte anklaga näringsministern
            för att prata för mycket. Jag väntar med spänning på att den proposition
            som förbättrar företagsklimatet i Sverige kommer.
          </note>
          <note>
            Anf. 7 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Än en gång vill jag säga att frågan om skatterna
            behandlas i den parlamentariska gruppen, där alla partier deltar.
            Det är rimligt att man slutför de diskussionerna innan regeringen
            lägger fram en proposition. Sedan har riksdagen att pröva detta.
            I annat fall är det inte meningsfullt att dra i gång dessa diskussioner.
            Det kommer skatteförslag, och de kommer så fort man har behandlat
            klart dessa frågor. Interpellanten behöver inte vara orolig.
          </note>
          <note>
            Det kommer också förslag utifrån de diskussioner som har förts
            om regelverk och annat när det gäller småföretagen.
          </note>
          <note>
            Jag vill än en gång säga att det inte går dåligt för
          </note>
          <note>
            Sverige. Jag brukar kalla interpellanten Kent Olsson för en dysterkvist.
            Jag tycker att det är fel att stå här i kammaren och måla upp
            en svart bild när vi har den högsta tillväxten av de länder som
            har den högsta tillväxten i EU. Vi är ett av de länder som har
            den lägsta arbetslösheten. Vi är ett av de länder där tillväxten
            ökar snabbast. Jag tycker faktiskt att det är att ge en falsk
            bild.
          </note>
          <note>
            Jag vill också säga att vi självklart har problem i
          </note>
          <note>
            Sverige. Det största problem vi har är den regionala obalansen.
            Då handlar det om regionalpolitiken. Där har vi problem, och där
            skall vi dra i gång med flera insatser.
          </note>
          <note>
            Jag är inte ensam om att prata. Det har inte minst denna debatt
            visat.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1998/99:243 om sjöfarten på Norrlandshamnarna
          </note>
          <note>
            Anf. 8 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Sten Andersson har frågat mig vilka åtgärder jag
            är beredd att vidta för att ekonomiskt och miljömässigt lönsam
            sjöfart inte skall slås ut efter färdigställandet av Botniabanan.
          </note>
          <note>
            En utgångspunkt för transportpolitiken är att transportsystemet
            skall behandlas som en helhet och att samverkan mellan trafikslagen
            skall underlättas.
          </note>
          <note>
            Dessutom skall systemets utformning och funktion medge en hög
            transportkvalitet för näringslivet.
          </note>
          <note>
            I detta sammanhang vill jag också betona det regionalpolitiska
            delmålet för transportpolitiken som går ut på att främja en positiv
            regional utveckling.
          </note>
          <note>
            Väl fungerande järnvägskommunikationer i Norrland är en viktig
            förutsättning för att näringslivet i norra
          </note>
          <note>
            Sverige skall kunna vara konkurrenskraftigt, bl.a. på den internationella
            marknaden.
          </note>
          <note>
            Avsaknaden av en järnväg längs Norrlands relativt tätbefolkade
            kuststräckor begränsar möjligheterna till en effektiv trafikförsörjning.
            Botniabanan har ibland utpekats som en nyckelfaktor för regionens
            utveckling. Byggandet av banan möjliggör sänkningar av transportkostnaderna
            för industrin i banans närområde. Transportkostnaderna inklusive
            tidsvinsterna för befintliga kvantiteter på järnväg kan komma
            att minska betydligt om kostnadssänkningarna helt tillfaller transportkunderna.
          </note>
          <note>
            För godstrafiken innebär alternativet med Botniabanan att järnvägen
            blir mera konkurrenskraftig och därmed kan ta över vissa godsvolymer
            som annars skulle ha gått med lastbil eller fartyg. Tillgängligt
            material och genomförda analyser tyder på att överflyttningarna
            trots allt blir relativt begränsade. Sjöfarten bör även framdeles
            spela en betydelsefull roll och kunna utgöra ett alternativ för
            de transportkunder som av olika skäl väljer detta sätt att transportera
            sitt gods. Det kostnadsansvar som åligger sjöfarten torde inte
            innebära någon avgörande nackdel i konkurrenshänseende, och åtgärder
            från statens sida är därför inte påkallade.
          </note>
          <note>
            För att främja en ökad samverkan mellan olika transportmedel
            och trafikslag har en särskild godstransportdelegation inrättats.
            Delegationen, som består av representanter för industri och transportbransch,
            skall bl.a. följa utvecklingen på godstransportområdet och utveckla
            ett trafikslagsövergripande synsätt med syftet att effektivisera
            godstransportsystemet och göra det säkert och ekologiskt hållbart.
          </note>
          <note>
            Regeringen kommer, både genom Godstransportdelegationens arbete
            och på andra sätt, att följa utvecklingen av godstransporterna
            i Norrland för att säkerställa en hög transportkvalitet för näringslivet.
          </note>
          <note type="speaker">
            Anf. 9 STEN ANDERSSON (m):
          </note>
          <note>
            Fru talman! Man kan fråga sig varför jag som skåning ställer
            frågor till näringsministern angående
          </note>
          <note>
            Botniabanan, men det har sin bakgrund i att jag har ett förflutet
            som ledamot av riksdagens trafikutskott i sex år fram till 1994.
            Jag har fortfarande ett stort intresse kvar, och jag följer detta
            i den mån jag har tid på seminarier, kurser och i medierna. Jag
            har förstått att Botniabanan, en järnvägssträcka på 19 mil, är
            mycket omdiskuterad. Generaldirektören för Kommunikationsforskningsberedningen,
            tror jag att det heter, kom i en utredning fram till att den här
            banan i stort sett inte hade någon samhällsekonomisk nytta.
          </note>
          <note>
            Vad gäller ekonomin och godsmängderna finns det olika uppfattningar.
            Botniagruppen säger avseende ekonomin att man har en kalkyl på
            8,2 miljarder kronor. Skogsindustrin hävdar att det kostar 10
            miljarder kronor. Det är alltså en skillnad på 1 800 miljoner
            kronor, vilket i dagens läge faktiskt inte är småpengar.
          </note>
          <note>
            Sedan säger statsrådet att det är relativt tätbefolkat uppe längs
            den här banan. Med svenska mått mätt måste man väl säga att det
            är en liten befolkning.
          </note>
          <note>
            Skall man då få ekonomi på det här måste man ha gods i stället.
            Här finns det också mycket starkt skiljande uppfattningar. Banverket,
            som är en av intressenterna på banan, talar om 700 000 ton gods
            per år.
          </note>
          <note>
            Botniagruppen pratar om 1,5 miljoner ton. Det är alltså mer än
            dubbelt så mycket. Det finns väl skäl att förmoda att Banverket
            ligger närmast sanningen.
          </note>
          <note>
            Botniagruppen säger också att huvuddelen av godset skall komma
            från skogsindustrin, en skogsindustri som är mycket tvivlande
            till detta. Man kan läsa om det här i det senaste numret av Svensk
            hamntidning. Där uttrycker skogsindustrin starka tvivel på den
            här banans framtida ekonomi. Jag tycker att just skogsindustrins
            synpunkter - de är ju också intressenter i det här - borde väga
            tungt. Vilken industri är inte intresserad av att få billiga transporter?
            Ändå är man mycket tveksam till den här investeringen.
          </note>
          <note>
            Det är uppenbart att det här kommer att gå ut över en i dag fungerande
            verksamhet med rederier, enskilda små redare, och ett väl fungerande
            hamnsystem.
          </note>
          <note>
            Jag skulle vilja fråga statsrådet: Hur skall det bli med isbrytningen
            framöver om det visar sig att man kommer att ta mycket gods från
            sjöfarten i den del av
          </note>
          <note>
            Sverige som nu berörs? Hur skall åkerinäringen göra?
          </note>
          <note>
            Hur skall bussföretagen göra? Och vilka kalkyler är det som statsrådet
            refererar till? Han säger att man skall använda 700 000 ton eller
            1,5 miljoner ton per år - ändå pratar han bara om ett visst övertag
            i förhållande till bil och sjöfart. Var i sinnevärlden finns den
            här enorma godsmängden?
          </note>
          <note>
            Får övriga Sverige samma utveckling är ju Sverige att gratulera.
            Jag tror inte att statsrådet ljuger, men det är lite grann av
            fantasisiffror.
          </note>
          <note type="speaker">
            Anf. 10 JOHNNY GYLLING (kd):
          </note>
          <note>
            Fru talman! Med anledning av Sten Anderssons interpellation vill
            jag passa på att fråga näringsministern om sjöfarten på Norrland.
            Jag vill dock säga att jag inte delar Sten Anderssons uppfattning
            om
          </note>
          <note>
            Botniabanan. Dels ökar transportarbetet hela tiden, snabbare
            än BNP, dels måste en nybyggnad av järnväg i den här omfattningen
            ses i ett mycket långt -
          </note>
          <note>
            kanske hundraårigt - perspektiv.
          </note>
          <note>
            Men jag har en annan fråga som gäller den planerade transportlänk
            som går under namnet Botnialink.
          </note>
          <note>
            Det handlar alltså om en ny godslinje mellan Härnösand och Vasa
            i Finland samt om vidare transporter på järnväg i öst-västlig
            riktning. Operatören räknar med att köra detta fartyg under svensk
            flagga och med svensk besättning.
          </note>
          <note>
            Eftersom taxfreeförsäljningen upphör snart har det här i riksdagen
            ställts krav på näringsministern att särskilt värna om den befintliga
            färjelinjen Umeå-
          </note>
          <note>
            Vasa. Då undrar jag vilka eventuella åtgärder ministern i så
            fall har tänkt sig. Jag undrar också om ett eventuellt stöd till
            den linjen skulle kunna snedvrida konkurrensen och inverka menligt
            på en ny fraktlinje mellan Härnösand och Vasa.
          </note>
          <note>
            Anf. 11 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Får jag först säga att transportkunderna väljer sina
            transporter, de väljer vad de tycker är bäst. Jag vill också säga
            att vi kan inte uttrycka att nu skall vi bara bygga ut tåg, och
            vi skall inte värna om båttrafiken. Det är ett samband. Det gäller
            att hitta det bästa, mest effektiva, sambandet. Det är också så
            att fördelen med tåg och med Botniabanan är att godset direkt
            och utan omlastning kan gå till hjärtat av
          </note>
          <note>
            Europa. Det finns alltså oerhört stora fördelar.
          </note>
          <note>
            Jag delar också den uppfattningen att vi bedömer att transportvolymerna
            kommer att öka på grund av
          </note>
          <note>
            Botniabanan. Jag vet också sedan min tid i Norrbotten att många
            mindre sågverk, och även lite större företag, jag kan ta Älvsbyhus
            som exempel, är oerhört beroende av tågtransporter. För dem skulle
            Botniabanan betyda väldigt mycket eftersom en stor del av deras
            hustillverkning går på export.
          </note>
          <note>
            Jag vill också säga att jag inte har något svar på exakt hur
            mycket godstransporterna kommer att öka.
          </note>
          <note>
            Det finns olika bedömningar, olika analyser. Jag som minister
            kan inte svara exakt på detta.
          </note>
          <note>
            När det sedan gäller Härnösand-Vasa och Umeå-
          </note>
          <note>
            Vasa vill jag börja med att säga att det finns en diskussion
            mellan den finska och den svenska regeringen med anledning av
            att man tar bort taxfree. Det handlar om att man på något sätt
            skulle subventionera
          </note>
          <note>
            Umeå-Vasa. Det handlar om persontransport, om fartyg som tar
            människor. Eftersom man inte kan finansiera detta med taxfree
            har vi talat om en subvention, innebärande att finska staten,
            svenska staten, regionen Vasa och regionen Västerbotten skulle
            vara med och betala detta. Vi för sådana diskussioner.
          </note>
          <note>
            I fråga om Härnösand-Vasa handlar det om godstransporter. Jag
            har också fört en diskussion både med finska och svenska företrädare
            i denna fråga. Där för vi ingen diskussion om några subventioner
            eller något stöd. Vi gör också bedömningen att detta inte kommer
            att konkurrera med linjen Umeå-Vasa. Men de diskussionerna fortgår.
          </note>
          <note>
            Jag menar också att vi inte kan bygga in oss i en sådan situation
            att vi subventionerar Umeå-Vasa på ett sådant sätt att det inte
            blir konkurrensneutralt gentemot Härnösand-Vasa.
          </note>
          <note type="speaker">
            Anf. 12 STEN ANDERSSON (m):
          </note>
          <note>
            Fru talman! Med risk för att i likhet med föregående talare i
            statsrådets eventuella avslutande inlägg bli beskylld för att
            vara en dystergök, tar jag chansen att vara lite kritisk. Jag
            var på ett sjöfartsseminarium i
          </note>
          <note>
            Göteborg för någon månad sedan. Då sade Anders
          </note>
          <note>
            Lindström, generaldirektör för Sjöfartsverket, citerat så där
            ungefärligt: Botniabanan finns inte än, och jag tror inte att
            Transportsverige lider av detta.
          </note>
          <note>
            Så fortsatte han med att säga att detta inte bara handlar om
            persontrafik. Det är så små volymer att de i stort sett är försumbara.
            Det gäller att hämta gods i en mängd som inte finns i dag. Då
            skall man hämta det från transportslag som fungerar i dag, och
            då främst från järnvägen.
          </note>
          <note>
            Trots att jag är med i riksdagens bostadsutskott kan jag knappt
            någonting om byggföretag i Norrland.
          </note>
          <note>
            Men jag kan kontra med vad skogsindustrin säger, som väl ändå
            är den tunga industrin där uppe. Deras ord borde väl väga ganska
            tungt hos statsrådet.
          </note>
          <note>
            Sedan blir jag lite förvånad. Jag hade en liten trevlig debatt
            med en av mina motståndare här nere i kaféet i riksdagen innan
            debatten började här. Han är socialdemokrat, och han påstod att
            det inte skall vara fråga om att man skall åka ut i Europa. Ute
            i Europa är godstrafiken inte prioriterad. Jag tror att godset
            transporteras med 15 kilometer i timmen i effektiv tid. Där prioriterar
            man först och främst persontrafiken för att den skall fungera
            in till de stora städerna.
          </note>
          <note>
            Jag har en fråga om isbrytning. I dag betalar Sveriges alla hamnar
            en summa - jag tror att det är procentuellt - till isbrytning.
            Men om sjöfarten minskar, minskar ju också kravet på isbrytning.
            Då blir kostnaderna högre för samtliga hamnar i Sverige. Om den
            här enorma ökningen, som jag tror tyvärr inte finns i sinnevärlden,
            äger rum är ju risken stor för att sjöfarten på Norrland kommer
            att försvinna. Det finns väl ingen som kan driva sjöfart med underskott.
          </note>
          <note>
            Fru talman! Jag har aldrig bestridit att det är kunderna som
            väljer det transportslag som de betraktar som optimalt. Men vi
            i riksdagen skall väl inte besluta om att subventionera ett transportslag
            på bekostnad av ett annat. Jag tror att det finns hundratals uttalanden
            från Sveriges riksdag om att på hyggligt långa sträckor är sjöfarten
            det ekonomiskt och miljömässigt bästa alternativet.
          </note>
          <note>
            Fru talman! Statsrådet pratar om högre transportkvalitet. Jag
            tror inte att han riktigt vet vad han talar om. Företag skickar
            t.ex. inte ömtåligt gods med järnväg. Det skickar man med flyg,
            lastbil eller fartyg. Man skickar det inte med järnväg på grund
            av problem med omlastningar.
          </note>
          <note type="speaker">
            Anf. 13 JOHNNY GYLLING (kd):
          </note>
          <note>
            Fru talman! Jag tycker att det var ett bra besked näringsministern
            gav om att konkurrensneutralitet naturligtvis måste gälla mellan
            olika sjöfartslinjer när man nu tittar på subventioner på grund
            av att taxfreeförsäljningen skall upphöra.
          </note>
          <note>
            Jag tycker själv att Botnialink är ett positivt initiativ. Där
            har man byggt upp ett nätverk som sträcker sig från Ryssland,
            över Finland, genom Sverige, till
          </note>
          <note>
            Norge och ut i Trondheim. En annan positiv sak är också att man
            på detta sätt kan lägga över transporter av farligt gods på sjöfarten.
          </note>
          <note>
            Näringsministern påpekar att den nya linje som vi talar om här
            skall transportera gods. På den befintliga linjen mellan Umeå
            och Vasa är det till största delen persontrafik. Om man hittar
            någon form av subventionslösning för den trafiken där man också
            tar lastbilar på färjan, finns det en risk att man även kan snedvrida
            priserna på godset. Det är den farhågan som gör att jag har lagt
            mig i den här debatten.
          </note>
          <note>
            Men nu har ju näringsministern sagt att han strävar efter konkurrensneutralitet.
            Min sista fråga blir då: När tror ministern att det finns någon
            form av lösning på det här problemet med sjöfartsstöd i Norrland?
          </note>
          <note>
            Anf. 14 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Låt mig börja med att kommentera frågan om isbrytning.
            Det främsta regionalpolitiska medlet för Norrlandskusten är isbrytarna.
            Jag tror att den första kontinuerliga isbrytningen kom så sent
            som 1972-1973. Det är det viktigaste regionalpolitiska medlet.
            Kostnaden för dem täcks mer än väl av malmen. Malmen transporteras
            ned till Luleå där den lastas på båt i Östersjön, och då blir
            det isbrytning, eller till Kiruna, och då går den ut mot Atlanten.
            Jag kan inte se att det skulle ändras om det skulle bli en konkurrenssituation.
          </note>
          <note>
            Vi transporterar mer högförädlat gods med tåg än med fartyg.
            När det gäller fartyg handlar det väldigt mycket om bulk. Norrbotten
            har fortfarande väldigt mycket bulkvaror att erbjuda. Därför kommer
            fartygstransporter att spela en mycket stor roll. Det finns inte
            någon som helst anledning att tro att vi skulle kunna ta bort
            isbrytningen på grund av att vi inte har gods. Det kommer inte
            att ske. Min förhoppning är att
          </note>
          <note>
            Norrlands inland och Norrland totalt sett skall utvecklas, och
            därmed också transportera avsevärt mer.
          </note>
          <note>
            Då skall det finnas en sådan möjlighet. Infrastrukturen har då
            en mycket stor betydelse.
          </note>
          <note>
            När det sedan gäller frågan om färjetrafiken mellan Vasa och
            Umeå eller/och Vasa och Härnösand bedömer jag att den frågan skall
            avgöras under våren.
          </note>
          <note>
            Det vi kan föra en diskussion om är det bortfall som blir på
            grund av att taxfreeförsäljningen upphör. Det måste göras en avvägning
            med utgångspunkt i att det är persontrafiken som skall upprätthållas.
            Jag delar uppfattningen att det är en svår avvägning, eftersom
            persontrafiken i sig kan bli en indirekt subvention för godset
            som därmed skulle kunna få en starkare konkurrensfördel. Min ambition
            är att göra detta konkurrensneutralt. Jag tror att det finns förutsättningar
            för att bägge dessa färjelinjer kommer att kunna upprätthållas.
          </note>
          <note type="speaker">
            Anf. 15 STEN ANDERSSON (m):
          </note>
          <note>
            Fru talman! Jag skall inte vara så förmäten att jag står och
            undervisar statsrådet. Statsrådet säger att isbrytningen betalas
            av inkomster från malmen som går via Luleå. Men isbrytningen betalas
            ju i dag av samtliga hamnar i Sverige. Det kan ingen komma ifrån.
            Om det blir så illa att Botniabanan innebär att sjöfarten försvinner
            från en del hamnar, kanske dessa hamnars intresse minskar för
            att medverka till att betala för en isbrytning som de anser att
            de inte har någon nytta av.
          </note>
          <note>
            Jag kan förstå att statsrådet säger till mig att Sjöfartsverket
            är part i målet. Jag inser det. De har ju sina inkomster av just
            fungerande hamnar i Sverige.
          </note>
          <note>
            Jag är rädd för att man kommer att knorra lite grann i hamnarna
            om de farhågor som man kan läsa om i
          </note>
          <note>
            Svensk hamntidning i dag slår in. Man är mycket rädd för att
            en betydande del av sjöfarten kommer att försvinna.
          </note>
          <note>
            Statsrådet har fortfarande inte svarat på min fråga.
          </note>
          <note>
            Gäller det 700 000 ton gods per år, som Banverket säger, eller
            gäller det 1,5 miljoner ton, dvs. dubbelt så mycket som Botniagruppen
            säger? Var skall det godset i så fall tas ifrån? Skall det tas
            från sjöfarten, om det nu inte skall tas från någon framtida ökning
            som vi inte vet någonting om, kommer sjöfarten i den regionen
            att minska.
          </note>
          <note>
            Till sist, fru talman, är jag givetvis intresserad av att hela
            Sverige skall leva. Men jag har svårt att förstå varför man skall
            ha två parallella system som skall konkurrera med varandra, varav
            det ena med stöd och hjälp av skattebetalarna. Sverige har i dag
            tyvärr inte råd att syssla med en sådan exklusivitet, utan vi
            måste välja ett. Vi är inte i den andra situationen att vi kan
            hämta guld från byxfickorna.
          </note>
          <note>
            Anf. 16 Näringsminister BJÖRN ROSEN-
          </note>
          <note>
            GREN (s):
          </note>
          <note>
            Fru talman! Av någon underlig anledning är det så att Svenska
            vägföreningen och Svenskt flyg, båda är intresseorganisationer
            som värnar om vägar och flyg, och Sjöfartsverket, med sjöfartsnäringen
            totalt, är väldigt kritiska till Botniabanan.
          </note>
          <note>
            Vi här i riksdagen, eller jag som minister, måste faktiskt se
            detta lite mer övergripande. Och jag ser
          </note>
          <note>
            Botniabanan som ett komplement som behövs för att ge möjligheter
            för Norrland att utvecklas, och det har riksdagen också tagit
            ställning till. Det är ett komplement som ger större möjligheter
            när det gäller persontransporter men kanske i synnerhet när det
            gäller gods. Det kommer att utvecklas. Vi får större möjligheter.
            Och - än en gång - man kan inte bara säga att man skall ta sina
            transporter på båt. Det måste finnas alternativ. Och om inte dessa
            alternativ finns, så finns det inte samma möjligheter. Det handlar
            om att komplettera, och det handlar om att i detta ge större möjligheter
            för Norrland, och inte minst för
          </note>
          <note>
            Norrlands inland.
          </note>
          <note>
            Avslutningsvis vill jag säga, kanske lite polemiskt, att alla
            svenskar är med och betalar regionalpolitiken, och alla svenskar
            och alla andra får vara med och betala Botniabanan. Sådant kallas
            för politik.
          </note>
          <note>
            Överläggningen var härmed avslutad.
          </note>
          <note>
            8 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1998/99:99 till näringsutskottet
          </note>
          <note>
            9 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkanden 1998/99:KU18
          </note>
          <note>
            och KU23
          </note>
          <note>
            Justitieutskottets betänkande 1998/99:JuU9
          </note>
          <note>
            Näringsutskottets betänkande 1998/99:NU10
          </note>
          <note>
            Arbetsmarknadsutskottets betänkande 1998/99:AU8
          </note>
          <note>
            Utrikesutskottets betänkanden 1998/99:UU13, UU6
          </note>
          <note>
            och UU7
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1998/99:107 En idrottspolitik för 2000-talet - folkhälsa, folkrörelse
            och underhållning
          </note>
          <note>
            11 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 16 april
          </note>
          <note>
            1998/99:263 av Ola Karlsson (m) till finansministern
          </note>
          <note>
            Reglerna för F-skattsedel
          </note>
          <note>
            1998/99:264 av Ola Karlsson (m) till statsrådet Britta
          </note>
          <note>
            Lejon
          </note>
          <note>
            Den kommunala kompetensen
          </note>
          <note>
            1998/99:265 av Chatrine Pålsson (kd) till socialministern
          </note>
          <note>
            Preimplantatorisk genetisk diagnostik
          </note>
          <note>
            1998/99:266 av Anders Karlsson (s) till justitieministern
          </note>
          <note>
            Landskrona tingsrätt
          </note>
          <note>
            den 19 april
          </note>
          <note>
            1998/99:267 av Berit Jóhannesson (v) till statsrådet
          </note>
          <note>
            Pierre Schori
          </note>
          <note>
            Stöd till minröjning
          </note>
          <note>
            den 20 april
          </note>
          <note>
            1998/99:268 av Gudrun Lindvall (mp) till finansministern
          </note>
          <note>
            Beskattning av fossilt bränsle
          </note>
          <note>
            1998/99:269 av Per-Richard Molén (m) till statsministern
          </note>
          <note>
            Millennieskiftet och de offentliga datasystemen
          </note>
          <note>
            1998/99:270 av Sonja Fransson (s) till statsrådet
          </note>
          <note>
            Maj-Inger Klingvall
          </note>
          <note>
            Arbetsgivarens rehabiliteringsansvar
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 27 april.
          </note>
          <note>
            12 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 19 april
          </note>
          <note>
            1998/99:539 av Lennart Fridén (m) till socialministern
          </note>
          <note>
            Smärtlindring till foster
          </note>
          <note>
            1998/99:540 av Sonja Fransson (s) till utbildningsministern
          </note>
          <note>
            Biobanker
          </note>
          <note>
            1998/99:541 av Liselotte Wågö (m) till socialministern
          </note>
          <note>
            Återbetalning av bilstöd
          </note>
          <note>
            den 20 april
          </note>
          <note>
            1998/99:542 av Yvonne Ruwaida (mp) till vice statsminister Lena
            Hjelm-Wallén
          </note>
          <note>
            Sveriges ordförandeskap i EU
          </note>
          <note>
            1998/99:543 av Yvonne Ruwaida (mp) till statsministern
          </note>
          <note>
            VEU:s integration i EU
          </note>
          <note>
            1998/99:544 av Yvonne Ruwaida (mp) till statsrådet
          </note>
          <note>
            Mona Sahlin
          </note>
          <note>
            Kärnkraftsreaktorerna kring årsskiftet
          </note>
          <note>
            1998/99:545 av Yvonne Ruwaida (mp) till statsrådet
          </note>
          <note>
            Mona Sahlin
          </note>
          <note>
            Elektromagnetisk strålning
          </note>
          <note>
            1998/99:546 av Barbro Westerholm (fp) till socialministern
          </note>
          <note>
            Säkerheten på apoteken
          </note>
          <note>
            1998/99:547 av Barbro Westerholm (fp) till statsrådet
          </note>
          <note>
            Pierre Schori
          </note>
          <note>
            Kosovoalbanska flyktingar och visumtvånget
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 27 april.
          </note>
          <note>
            13 § Kammaren åtskildes kl. 14.55.
          </note>
          <note>
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
