<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199899</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199899</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--57</head>
          <docDate when="1999-02-17 00:00:00">1999-02-17 00:00:00</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 11 februari.
          </note>
          <note>
            2 § Meddelande om ändringar i kammarens sammanträdesplan
          </note>
          <note>
            Förste vice talmannen meddelade att torsdagen den 18 februari
            skulle kammarens sammanträde genomföras utan middagsuppehåll.
          </note>
          <note>
            Förste vice talmannen meddelade vidare att tisdagen den 9 mars
            skulle interpellationssvar utgå. Bordläggningsplenum skulle äga
            rum kl. 14.00.
          </note>
          <note>
            3 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och delats ut till
            kammarens ledamöter:
          </note>
          <note>
            Tillnärmning av medlemsstaternas lagstiftning om buller från
            utrustning som används utomhus
          </note>
          <note>
            KOM (98) 46
          </note>
          <note>
            4 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1998/99:45 till utbildningsutskottet
          </note>
          <note>
            5 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Socialutskottets betänkanden 1998/99:SoU4 och
          </note>
          <note>
            SoU5
          </note>
          <note>
            Arbetsmarknadsutskottets betänkande 1998/99:AU5
          </note>
          <note>
            6 § Beslut om utskottsbetänkanden som slutdebatterats den 10
            februari
          </note>
          <note>
            JuU10 Hemlig teleavlyssning, m.m.
          </note>
          <note>
            Kammaren biföll utskottets hemställan.
          </note>
          <note>
            JuU11 Ett nytt offentligt rättsinformationssystem
          </note>
          <note>
            1. utskottet
          </note>
          <note>
            2. res. (kd)
          </note>
          <note>
            Votering:
          </note>
          <note>
            275 för utskottet
          </note>
          <note>
            37 för res.
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 72 m, 38 v, 16 c, 16 fp, 14 mp
          </note>
          <note>
            För res.: 36 kd, 1 mp
          </note>
          <note>
            Frånvarande: 12 s, 10 m, 5 v, 6 kd, 2 c, 1 fp, 1 mp
          </note>
          <note>
            LU6 Vissa ändringar i marknadsföringslagen, m.m.
          </note>
          <note>
            Mom. 1 (instansordningen)
          </note>
          <note>
            1. utskottet
          </note>
          <note>
            2. res. (m, fp)
          </note>
          <note>
            Votering:
          </note>
          <note>
            218 för utskottet
          </note>
          <note>
            93 för res.
          </note>
          <note>
            2 avstod
          </note>
          <note>
            36 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 38 v, 29 kd, 16 c, 2 fp, 15 mp
          </note>
          <note>
            För res.: 1 s, 73 m, 5 kd, 13 fp, 1 mp
          </note>
          <note>
            Avstod: 2 kd
          </note>
          <note>
            Frånvarande: 12 s, 9 m, 5 v, 6 kd, 2 c, 2 fp
          </note>
          <note>
            Mom. 2
          </note>
          <note>
            Kammaren biföll utskottets hemställan.
          </note>
          <note>
            LU7 Franchising
          </note>
          <note>
            Kammaren biföll utskottets hemställan.
          </note>
          <note>
            LU8 Upphovsrätt till musikaliska verk
          </note>
          <note>
            Mom. 1 (offentliga framföranden)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. utskottets hemställan med den ändring som föranleddes av bifall
            till mot. L801 yrk. 1 (m) och mot.
          </note>
          <note>
            L803 yrk.1 (c)
          </note>
          <note>
            Votering:
          </note>
          <note>
            258 för utskottet
          </note>
          <note>
            53 för mot.
          </note>
          <note>
            2 avstod
          </note>
          <note>
            36 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 50 m, 38 v, 20 kd, 5 c, 10 fp, 16
          </note>
          <note>
            mp
          </note>
          <note>
            För mot.: 23 m, 14 kd, 11 c, 5 fp
          </note>
          <note>
            Avstod: 1 kd, 1 fp
          </note>
          <note>
            Frånvarande: 12 s, 9 m, 5 v, 7 kd, 2 c, 1 fp
          </note>
          <note>
            Mom. 2 (STIM)
          </note>
          <note>
            1. utskottet
          </note>
          <note>
            2. res. (kd, m, c, fp)
          </note>
          <note>
            Votering:
          </note>
          <note>
            174 för utskottet
          </note>
          <note>
            139 för res.
          </note>
          <note>
            1 avstod
          </note>
          <note>
            35 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 38 v, 1 fp, 16 mp
          </note>
          <note>
            För res.: 74 m, 36 kd, 16 c, 13 fp
          </note>
          <note>
            Avstod: 1 fp
          </note>
          <note>
            Frånvarande: 12 s, 8 m, 5 v, 6 kd, 2 c, 2 fp
          </note>
          <note>
            Elver Jonsson (fp) anmälde att han avsett att rösta nej men markerats
            ha röstat ja.
          </note>
          <note>
            LU9 Vissa fastighetsrättsliga frågor, m.m.
          </note>
          <note>
            Mom. 6 (översyn av fastighetsmäklarlagen)
          </note>
          <note>
            1. utskottet
          </note>
          <note>
            2. res. (kd, m)
          </note>
          <note>
            Votering:
          </note>
          <note>
            190 för utskottet
          </note>
          <note>
            125 för res.
          </note>
          <note>
            34 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 38 v, 16 c, 16 fp, 1 mp
          </note>
          <note>
            För res.: 74 m, 36 kd, 15 mp
          </note>
          <note>
            Frånvarande: 12 s, 8 m, 5 v, 6 kd, 2 c, 1 fp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Beslut om samlad votering
          </note>
          <note>
            Förste vice talmannen meddelade att konstitutionsutskottets betänkanden
            KU11 och KU20, finansutskottets betänkanden FiU13, FiU14, FiU15
            och
          </note>
          <note>
            FiU16, justitieutskottets betänkanden JuU6, JuU7 och
          </note>
          <note>
            JuU8 samt lagutskottets betänkande LU10 skulle avgöras i ett
            sammanhang efter avslutad debatt.
          </note>
          <note>
            7 § EU-frågornas behandling i riksdag och regering
          </note>
          <note>
            Föredrogs
          </note>
          <note>
            Konstitutionsutskottets betänkande 1998/99:KU11
          </note>
          <note>
            EU-frågornas behandling i riksdag och regering (förs.
          </note>
          <note>
            1997/98:RR11)
          </note>
          <note type="speaker">
            Anf. 1 PER LAGER (mp):
          </note>
          <note>
            Herr talman! I det här betänkandet behandlas
          </note>
          <note>
            Riksdagens revisorers förslag angående Sveriges införlivande
            av EG-rätten, men också motioner från allmänna motionstiden som
            handlar om riksdagens behandling av EU-frågorna.
          </note>
          <note>
            Jag skall inte uppehålla mig vid de delar i betänkandet där Miljöpartiet
            är överens med majoriteten och där vi avvaktar Riksdagskommitténs
            behandling av frågorna. Det handlar bl.a. om EU-nämndens och fackutskottens
            roll i EU-arbetet. I stället tar jag enbart upp de motionsyrkanden
            som resulterat i reservationerna 1 och 2 i betänkandet, vilka
            jag härmed yrkar bifall till.
          </note>
          <note>
            Herr talman! Den första reservationen påpekar att
          </note>
          <note>
            EU-medlemskapet inneburit att det numera finns två rättssystem
            i Sverige, nämligen EG-rätten och den svenska rätten. Systemen
            är olika och skiljer sig åt på en rad punkter. Sverige har t.ex.
            följt principen att lagarna skall vara kortfattade och innehålla
            en låg detaljeringsgrad medan förarbetena varit mer innehållsrika.
            Inom EG-rätten däremot finns det sällan över huvud taget några
            förarbeten kopplade. EG-
          </note>
          <note>
            direktiven är därför detaljerade, vilket medför att den nationella
            normgivning som föranleds av direktiven ofta blir mer specificerad
            än sedvanlig svensk normgivning.
          </note>
          <note>
            I Sverige spelar förarbetena, där syftet bakom lagtexten redovisas,
            en avgörande roll för rättstillämpningen. Vid genomförandet av
            EG-rätten kan inte förarbetena utnyttjas på samma sätt som tidigare.
            Det nationella införlivandet kan endast ske i form av författningstext,
            och det saknas möjlighet att genomföra delar av direktiven genom
            uttalanden i de svenska förarbetena.
          </note>
          <note>
            Det är dessutom inte möjligt att i förarbetena fylla ut EG-rätten,
            dvs. den svenska lagstiftaren kan inte redogöra för hur EG-rätten
            skall tolkas. Till detta kommer att EG-domstolen har exklusiv
            rätt att tolka direktiven.
          </note>
          <note>
            Eftersom det krävs att EG-rätten införlivas i själva lagtexten
            och inte i förarbetena, kan de svenska förarbetenas roll komma
            att förändras även vad gäller sedvanligt nationellt lagstiftningsarbete.
            Förarbetenas framtida roll blir oklar, och även utskottsbetänkandenas
            betydelse kan komma att förändras i framtiden.
          </note>
          <note>
            Redan i dag finns en tendens just till att lagtext vinner på
            förarbetenas bekostnad.
          </note>
          <note>
            Miljöpartiet anser därför, liksom revisorerna, att regeringen
            bör utreda EG-rättens och den nya rättskulturens effekter på den
            svenska nationella rätten.
          </note>
          <note>
            Det är viktigt att förarbetenas framtida funktion och betydelse
            samt utskottsbetänkandenas roll blir belysta. Det behövs också
            analyser vad gäller integreringen av de olika rättskulturerna
            och de framtida effekterna av den förändrade situationen.
          </note>
          <note>
            Visst kan det vara en uppgift för forskningen att titta på de
            problem som vi pekar på, vilket majoriteten menar. Men en sådan
            forskning tar tid, och det minskar inte behovet av en utredning.
            Snarare bör forskare kopplas just till en sådan utredning. Jag
            menar att frågorna som ställs är av vital betydelse för den framtida
            svenska lagstiftningstekniken.
          </note>
          <note>
            Herr talman! Den andra reservationen påpekar det faktum att kommittéer
            används i mycket liten utsträckning för att bereda svenska ståndpunkter
            i EU.
          </note>
          <note>
            Miljöpartiet anser att kommittéer bör användas flitigare i beredningsprocessen
            inför ställningstagandena i EU. På så sätt kan man få fram grundläggande
            kunskaper i olika frågor där man behöver utforma en särskild svensk
            ståndpunkt.
          </note>
          <note>
            EU-medlemskapet innebär en möjlighet för Sverige att väcka frågor
            som man vill att kommissionen skall ta upp. Men för att kunna
            påverka kommissionen att ta ett sådant initiativ krävs som regel
            ett gediget sakunderlag för Sveriges agerande. Det finns därmed
            ett nationellt intresse av ett väl fungerande utredningssystem.
          </note>
          <note>
            Miljöpartiet vill också understryka vikten av att fler bereds
            tillfälle att komma in i EU:s beslutsprocess så tidigt som möjligt.
            Ett normalärende i EU
          </note>
          <note>
            brukar ta omkring tre år från det att frågan väcks i kommissionen
            till dess att beslutet fattas i ministerrådet. En möjlighet vore
            därför att tillsätta en skuggutredning, en svensk kommitté som
            arbetar parallellt, vid viktigare frågor. På så sätt skulle man
            hinna få fram de svenska ståndpunkterna under EU-
          </note>
          <note>
            kommissionens beredningsprocess.
          </note>
          <note>
            Miljöpartiet vill påpeka att gängse hantering av nya lagförslag
            i Sverige tidigare har varit att berörda organisationer givits
            möjlighet att inkomma med remissvar på offentliga utredningar.
            I och med att
          </note>
          <note>
            EU:s ministerråd tagit över en stor del av den reella lagstiftningen
            och den lagstiftande makten har möjligheten för intresseorganisationer
            m.fl. att påverka besluten minskat drastiskt.
          </note>
          <note>
            Den svenska regeringens hållning borde vara att beslut i EU inte
            skall fattas utan att de föregåtts av en bättre och bredare demokratisk
            beslutsprocess än vad som sker i dag. Inför varje beslut av betydelse
            borde självfallet en remiss till berörda organisationer genomföras.
            Miljöpartiet ställer sig därmed i stort sett bakom revisorernas
            förslag.
          </note>
          <note>
            Majoriteten pekar på gällande riktlinjer för departementen som
            säger att man skall samråda med och informera intresseorganisationerna
            inom sitt sakområde genom referensgrupper eller traditionellt
            remissförfarande. Men sker detta? Nej, sällan! De departement
            som tillfrågats i Regeringskansliets nyligen genomförda granskning
            uppgav att de skickar kommissionens grön- och vitböcker på remiss
            till berörda intresseorganisationer och också att det kan förekomma
            kontakter med intresseorganisationer inför möten i ministerrådet,
            men jag menar att detta inte förslår. Det vittnar mer om passivitet
            och mindre intresse av att verkligen ge intresseorganisationerna
            möjligheter att påverka i tid. Hela hanteringen av EU-
          </note>
          <note>
            frågorna måste ges större prioritet.
          </note>
          <note>
            Att få information om förslag när det är för sent att kunna påverka
            är mer kosmetik än reell demokrati.
          </note>
          <note>
            Skall svenska ståndpunkter bli välgrundade, skall
          </note>
          <note>
            Sverige kunna göra EU mer demokratiskt, mer grönt, mer solidariskt,
            jämlikt och jämställt måste möjligheterna att påverka besluten
            förbättras.
          </note>
          <note type="speaker">
            Anf. 2 GÖRAN MAGNUSSON (s):
          </note>
          <note>
            Herr talman! Det är svårt att identifiera några riktigt stora
            meningsskiljaktigheter inom konstitutionsutskottet med anledning
            av det här betänkandet. Även om Miljöpartiet har signerat två
            reservationer, andas ju betänkandet i sin helhet en ganska stor
            samsyn på de här frågorna.
          </note>
          <note>
            Det finns flera anledningar till det. En är naturligtvis att
            revisorernas granskning tar sikte på implementeringen av olika
            EU-direktiv från den tid som låg före Sveriges medlemskap. Det
            är alltså så att vi inte har haft möjligheter att påverka dem
            på samma sätt.
          </note>
          <note>
            Ett annat skäl är att riksdagen har tillsatt en utredning som
            skall se över hela frågan om riksdagens förhållande till EU-frågorna
            och hanteringen av dem.
          </note>
          <note>
            Det gör naturligtvis att motionsyrkandena i det avseendet avslås
            i det här betänkandet med hänvisning till riksdagsutredningen.
          </note>
          <note>
            Utskottet har alltså inte funnit anledning att yrka bifall till
            någon av revisorernas hemställanspunkter med de motiveringar jag
            nyss nämnde här.
          </note>
          <note>
            Självfallet är det en väldigt intressant och viktig fråga hur
            riksdagens förhållande till EU är och vilka möjligheter riksdagen
            och riksdagens ledamöter har att påverka händelseutvecklingen.
            En annan viktig sak är naturligtvis intresseorganisationernas
            möjligheter.
          </note>
          <note>
            Nu tycker jag kanske inte att det riktiga är att det enbart är
            så att regeringen skall se till att intresseorganisationerna får
            möjligheter. Det har man ju faktiskt genom vitböckerna, genom
            grönböckerna. Det ligger alltså ett ansvar, tycker jag, också
            på intresseorganisationerna att så tidigt som möjligt försöka
            ta sig in i och påverka processen.
          </note>
          <note>
            När det gäller regeringens hantering av EU-
          </note>
          <note>
            frågorna hade konstitutionsutskottet i ett tidigare betänkande
            redovisat sin granskning av regeringens arbete på det här området.
            Där konstaterades att det i början av vårt medlemskap hade varit
            en del brister och att det naturligtvis fortfarande finns brister
            i olika avseenden men att hela hanteringen har utvecklats på ett
            väldigt positivt sätt.
          </note>
          <note>
            I det betänkandet talar ju också konstitutionsutskottet om att
            man skall fortsätta att följa den här frågan. Från min synpunkt
            tycker jag att det skulle vara väldigt intressant om KU kunde
            ta sig resurser och tid att försöka följa ett eller annat ärende
            från det att man möjligen kan identifiera att det startar i EU-
          </note>
          <note>
            systemet, sedan se hur det kan påverkas eller inte påverkas i
            olika avseenden och skriva en rapport om det. Jag tror att det
            skulle vara av stort värde för debatten kring möjligheterna att
            påverka EU-systemet.
          </note>
          <note>
            Herr talman! Jag vill med det här yrka bifall till hemställan
            i betänkandet och avslag på de båda reservationerna.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 16 §.)
          </note>
          <note>
            8 § Riksdagens arbetsformer
          </note>
          <note>
            Föredrogs
          </note>
          <note>
            Konstitutionsutskottets betänkande 1998/99:KU20
          </note>
          <note>
            Riksdagens arbetsformer
          </note>
          <note type="speaker">
            Anf. 3 NILS FREDRIK AURELIUS (m):
          </note>
          <note>
            Herr talman! Det här betänkandet är ganska enhälligt. Men den
            stora enigheten består ju mycket i att motioner - mer eller mindre
            goda sådana - hänvisas till olika utredningar och framför allt
            till Riksdagskommittén som alla fäster sina förhoppningar till.
            Det är tydligt att man tror att den skall kunna lösa många av
            de problem som kan finnas beträffande bl.a. riksdagens arbetsformer.
          </note>
          <note>
            Låt mig ändå peka på ett par positiva inslag i betänkandet. Under
            rubriken "Tid för propositioners avlämnande" har utskottet enats
            om en skrivning som har att göra med att utskottet vänder sig
            mot ovanan som regeringen har haft att lämna propositioner under
            hösten under den allmänna motionsperioden. Det kan sägas vara
            emot själva tanken bakom den nya budgetordningen då hösten huvudsakligen
            skall ägnas åt just budgetbehandling, och då utfaller ju också
            den allmänna motionsperioden.
          </note>
          <note>
            Här skriver utskottet ganska starkt, får man väl säga, att regeringen
            bör respektera intentionerna bakom budgetreformen och inte lägga
            fram propositioner under den allmänna motionstiden om inte synnerliga
            skäl föreligger. Ett sådant skäl kan vara att en proposition måste
            behandlas i samband med budgetpropositionen, tillägger man ganska
            självklart.
          </note>
          <note>
            Ett annat positivt inslag i betänkandet har att göra med besvarandet
            av interpellationer. Där har också utskottet enats om en skrivning
            som innebär att man understryker att det är viktigt att interpellationer
            besvaras och besvaras i tid. Även om det inte finns en lagstadgad
            skyldighet, skriver utskottet, för statsråden att besvara interpellationer
            är det utskottets bestämda uppfattning att ett statsråd endast
            i undantagsfall och om synnerliga skäl föreligger bör kunna avstå
            från att besvara en interpellation. Det är bra att vi är eniga
            om den skrivningen eftersom ju interpellationerna är ett viktigt
            inslag i riskdagens kontrollmakt.
          </note>
          <note>
            Det finns en moderat reservation fogad till betänkandet. Den
            gäller antalet ledamöter i utskotten. Vi menar att det finns vissa
            olägenheter med att det är ett otillräckligt antal suppleanter
            i utskotten. Det kan leda till att det är svårt att justera betänkanden
            i tid, att man måste flytta på justeringstillfällen eller justera
            utan full besättning i utskottet.
          </note>
          <note>
            Mot detta har det sagts att det skulle komplicera ärendenas behandling
            här i kammaren om inte alla partier är företrädda i utskotten.
            Det kan ligga något i den synpunkten, men vi tycker inte att den
            kan vara avgörande. Det går att förenkla och förkorta behandlingen
            av ärendena här i kammaren ändå och på andra sätt. Det går bl.a.
            genom att man upphör med att begära onödiga voteringar där resultatet
            redan är klart, dvs. att man begär fler än en votering på ett
            betänkande.
          </note>
          <note>
            Det är ju ändå så att utskotten är motorn i riksdagsarbetet,
            och väl fungerande utskott med god tillgång till suppleanter är
            viktigt för att utskottsarbetet skall fungera väl. Vi menar alltså,
            som vi har gjort tidigare också, att man bör hålla sig till 15
            ordinarie ledamöter i utskotten, vilket också är det tal som faktiskt
            nämns i riksdagens huvudbestämmelse.
          </note>
          <note>
            Låt mig slutligen säga att en stor majoritet i utskottet inte
            tycker att vi skall lagstifta om tilltalsformer i riskdagens korridorer
            och inte heller rekommendera tilltal, vilket jag tycker är klokt.
            Det måste vara någonting för vårt eventuellt goda omdöme att bedöma
            hur vi tilltalar varandra och även hur vi tilltalar våra väljare,
            och inte precis en lagstiftningsfråga. Här inne i kammaren råder
            ju som bekant speciella regler som talman Birgitta Dahl numera
            just i sin egenskap av talman brukar understryka. I de debatter
            som förekommer här är det ju inte någon privat diskussion utan
            ett offentligt samtal som förs genom talmannen, vilket är förklaringen
            till den lite speciella traditionen med tilltal i tredje person.
          </note>
          <note>
            Herr talman! Jag yrkar bifall till den moderata reservationen
            nr 1.
          </note>
          <note type="speaker">
            Anf. 4 HELENA BARGHOLTZ (fp):
          </note>
          <note>
            Herr talman! Riksdagen är ju den arena där folkstyret tydligast
            kommer till uttryck. Därför är det väldigt viktigt att riksdagens
            arbete är så öppet och så effektivt som möjligt. Vi i Folkpartiet
            anser att det finns mycket goda skäl att se över stora delar av
            riksdagens sätt att arbeta, inte minst när det gäller budgetprocessen,
            revisionen och hanteringen av EU-
          </note>
          <note>
            frågor. De här frågorna kommer att bli föremål för en översyn
            under den kommande tiden. Därför nöjer jag mig med att i det här
            sammanhanget bara ta upp några få frågor, som syftar till att
            öka riksdagens inflytande och som också finns återgivna i den
            motion som Folkpartiet har lämnat med anledning av den här frågan.
          </note>
          <note>
            Debatten om IB-affären har ju varit en het fråga.
          </note>
          <note>
            Det visar enligt vår mening på behovet av att det i riksdagen
            i speciella fall skall kunna utses särskilda riksdagskommissioner.
            De här riksdagskommissionerna bör vara komplement till den granskning
            som vi i konstitutionsutskottet löpande gör och också avse mer
            omfattande undersökningar som KU svårligen kan klara inom ramen
            för den ordinarie granskningen.
          </note>
          <note>
            I varje särskilt fall bör man ta ställning till om de här kommissionerna
            skall ha möjlighet att ta upp vittnesmål under sanningsförsäkran
            och också kunna befria personer från gällande tystnadsplikter.
            Därför har vi i Folkpartiet föreslagit en särskild lag om riksdagskommissioner.
          </note>
          <note>
            Den allmänna motionstiden efter budgetpropositionens avlämnande
            är central för riksdagens inflytande. Därför är det mycket olämpligt
            att regeringen avlämnar andra propositioner under den allmänna
            motionstiden. Vi riksdagsledamöter har det ju nog snärjigt.
          </note>
          <note>
            Det här skall kunna få ske bara i mycket särskilda fall, och
            konstitutionsutskottet har därför helt klokt uttalat att Riksdagskommittén
            i samband med utvärderingen av budgetreformen bör överväga en
            regeländring på denna punkt.
          </note>
          <note>
            Interpellationerna är ett av riksdagsledamöternas främsta instrument
            för att tvinga fram en debatt i aktuella frågor. Det gäller faktiskt
            också i de fall där statsråd gärna skulle slippa debatten. Det
            är verkligen inte acceptabelt att ett statsråd skall kunna vägra
            att svara på inlämnade och godkända interpellationer.
          </note>
          <note>
            Det är bara om synnerliga skäl föreligger som det skall kunna
            accepteras, som ett undantag. Det är väldigt bra att ett enigt
            utskott mycket klart har uttryckt att regeringen måste beakta
            det här. Man måste respektera ledamöternas rätt att ställa interpellationer.
          </note>
          <note>
            Herr talman! Jag yrkar bifall till reservation nr 3, som innebär
            att riksdagen skall kunna tillsätta särskilda riksdagskommissioner.
          </note>
          <note type="speaker">
            Anf. 5 GÖRAN MAGNUSSON (s):
          </note>
          <note>
            Herr talman! Inte heller i det här betänkandet återspeglas några
            större motsättningar, och jag tycker att det är väldigt tillfredsställande.
            Det är bra bl.a. rent allmänt demokratiskt att vi kan samsas i
            olika frågor.
          </note>
          <note>
            När det gäller demokratins spelregler och riksdagens arbetsformer
            är det naturligtvis angeläget att ha så breda majoriteter som
            möjligt bakom de beslut som är aktuella.
          </note>
          <note>
            Motionsyrkandena har i några fall gått betydligt längre, med
            krav på preciserade tider och regler för propositionsavlämnande,
            t.ex. direkt förbud mot propositionsavlämnande under allmänna
            motionstiden, men när vi har diskuterat igenom det här i konstitutionsutskottet
            har vi fastnat för de ståndpunktstaganden som framgår av betänkandet.
          </note>
          <note>
            När det gäller avlämnande av motioner i anslutning till andra
            propositioner än budgetpropositionen under allmänna motionstiden
            pekar vi på den möjlighet som redan nu finns i riksdagsordningen
            att för sådana propositioner förlänga motionstiden, så att det
            skapas ett större utrymme för riksdagens ledamöter att väcka sådana
            motioner.
          </note>
          <note>
            Jag tror att det också finns anledning att understryka att regeringen
            noga skall överväga om det är nödvändigt att lägga fram propositioner
            just under allmänna motionstiden. Ibland är det nödvändigt därför
            att det hänger samman med hanteringen av budgetfrågor, men studier
            av antalet motioner som väckts under allmänna motionstiden visar
            - alldeles oberoende av vilken politisk inriktning regeringen
            har haft - att det väckts för många motioner som egentligen inte
            har något samband med budgetpropositionen. Det finns möjligheter
            att ändra på detta. Dessutom uppmanar vi nu Riksdagskommittén
            att överväga den här frågan.
          </note>
          <note>
            När det gäller interpellationerna har utskottet också samlats
            kring uttalanden där man lägger vikt vid att interpellationerna
            besvaras. Det är naturligtvis väldigt angeläget. Jag har här bara
            anledning att peka på att det inte är något stort antal interpellationer
            som inte besvaras, utan det handlar ett år om 3 %, ett annat år
            om 8,4 % och ytterligare ett år om 2,9 %.
          </note>
          <note>
            Det kan finnas flera skäl till att interpellationer inte besvaras.
            Ibland kan statsråd och interpellant inte finna en gemensam dag
            för debatten om interpellationen, så att den av den anledningen
            faller. Men jag vill gärna liksom också tidigare talare gjort
            understryka att det naturligtvis är väldigt angeläget att i görligaste
            mån alla interpellationer besvaras, eftersom det ingår som en
            väsentlig del i riksdagens möjligheter att kontrollera och påverka
            regeringen.
          </note>
          <note>
            När det gäller antalet ledamöter i utskotten vill jag, herr talman,
            säga att det inte skett någon ändring av huvudinriktningen att
            det skall vara 15 ledamöter.
          </note>
          <note>
            Av olika praktiskt-demokratiska skäl har åtminstone riksdagsmajoriteten
            funnit anledning att något öka antalet ledamöter. Vi som var med
            på den tid då
          </note>
          <note>
            Vänsterpartiet inte av egen kraft genom de proportionella valen
            fick ledamöter i utskotten kan erinra oss att det då inte var
            alldeles enkelt att hantera yrkanden och framställningar här i
            kammaren. Jag tror att riksdagen bl.a. ur demokratisk synpunkt
            inte har anledning att säga att det absolut inte får vara fler
            än 15
          </note>
          <note>
            ledamöter i utskotten. Jag tror att den ventil som finns att
            något öka antalet ledamöter är värdefull.
          </note>
          <note>
            Helena Bargholtz yrkar på ett särskilt kommissionsinstitut i
            riksdagen. Det framgår av betänkandet att detta inte är en ny
            fråga, utan den har diskuterats tidigare. Konstitutionsutskottets
            ståndpunkt är att det är en så stor fråga och ett så stort ingrepp
            i författningssystemet att ett ståndpunktstagande i den frågan
            bör föregås av en ordentlig utredning i ett sammanhang där man
            ser över olika författningsfrågor.
          </note>
          <note>
            Till sist, herr talman, vill jag något beröra dureformen. Jag
            syftar inte i första hand på motionsförslaget och på det som anförs
            i betänkandet utan på hur vi tilltalar varandra här i kammaren.
            Jag tycker att det är angeläget att understryka att arbetet i
            riksdagens kammare skall vara upplagt på ett sådant sätt att det
            väcker respekt och förståelse från allmänhetens sida. Vi bör tilltala
            andra ledamöter genom talmannen och använda för- och efternamn.
            Jag tror att det skulle stärka respekten för riksdagens arbete.
          </note>
          <note>
            Enligt min mening är det en missuppfattning att folk skulle känna
            större respekt och förståelse för riksdagsarbetet, om vi från
            talarstolen tilltalar varandra med du och söker skapa ett slags
            allmän kamratlighet. Jag tror att det är tvärtom. Folk förväntar
            sig att riksdagens arbete sker under hövliga former och framför
            allt att vi håller på att ledamöterna tilltalas via talmannen.
            Dessutom skulle det leda till att man slipper sitta och ändra
            i riksdagsprotokollet från dutilltal till angivande av namn. Det
            är en bättre tingens ordning. Jag vill understryka att det är
            angeläget att vi som ledamöter håller fast vid den ordningen,
            som inte enbart är hävdvunnen utan även korrekt och riktig, att
            tilltal sker i tredje person via talmannen.
          </note>
          <note>
            Jag yrkar med detta bifall till utskottets hemställan och avslag
            på reservationerna.
          </note>
          <note type="speaker">
            Anf. 6 NILS FREDRIK AURELIUS (m) replik:
          </note>
          <note>
            Herr talman! Beträffande det sista om tilltal i kammaren håller
            jag helt med Göran Magnusson, och jag sade också något liknande
            i mitt anförande. Jag tror att en falsk eller möjligen äkta kamratlig
            stämning mellan ledamöterna kan komma fram på ett bättre sätt
            än genom att man exempelvis duar varandra. Detta skulle nog snarast
            verka utestängande för åhörarna.
          </note>
          <note>
            Dock begärde jag nu huvudsakligen ordet för att ställa en kort
            fråga till Göran Magnusson, och det gäller antalet ledamöter i
            utskotten.
          </note>
          <note>
            Jag lade märke till att Göran Magnusson mycket försiktigt talade
            om att något öka antalet ledamöter.
          </note>
          <note>
            Skall jag tolka det så att Göran Magnusson anser att vi inte
            gärna kan ha ännu större utskott än vad vi har i dag? Eller menar
            Göran Magnusson att vi exempelvis under andra förutsättningar
            och för att undvika vissa praktiska obehag i kammaren skulle kunna
            ha t.ex. 19
          </note>
          <note>
            eller 21 ledamöter i utskotten? Skulle det inte bli väldigt ohanterligt?
          </note>
          <note type="speaker">
            Anf. 7 GÖRAN MAGNUSSON (s) replik:
          </note>
          <note>
            Herr talman! Jag har den uppfattningen att med hänsyn till antalet
            ledamöter i riksdagen som helhet är
          </note>
          <note>
            15 ett bra tal. Samtidigt finns det ju goda skäl för att i möjligaste
            mån se till att samtliga partier kan bli representerade i utskotten,
            därför att det stöter på mycket större praktiska problem i kammararbetet
            och i riksdagsarbetet att ha något eller några partier utanför
            utskotten än vad tillgången på suppleanter, om jag får uttrycka
            det på det sättet, är som problem i utskotten, även om det ibland
            också är ett bekymmer.
          </note>
          <note>
            Man kanske möjligen får tillåta sig att säga att eftersom de
            flesta av oss fightas ganska hårt för att få komma till riksdagen
            så är det väl bra att vi fightas hårt för att få sitta också i
            utskotten. Då skulle man möjligen något underlätta suppleantproblematiken.
          </note>
          <note>
            Men i huvudfrågan ser inte jag att man utan vidare skall gå upp
            till 19 eller 21 ledamöter, utan jag tycker att det här är en
            rimlig avvägning och att basen skall vara 15. Men självklart har
            det här att göra med regeringsunderlag och en hel del olika frågor,
            och det är där jag tycker att man skall ha utrymme för att göra
            en viss bedömning i det här sammanhanget.
          </note>
          <note type="speaker">
            Anf. 8 HELENA BARGHOLTZ (fp) replik:
          </note>
          <note>
            Herr talman! Jag vill först säga att när det gäller antalet ledamöter
            delar jag Göran Magnussons uppfattning om att det är bra att kunna
            tillämpa systemet flexibelt, och jag drar en parallell med hur
            man gör ute i kommunerna, där man ofta, framför allt i kommunstyrelsen,
            har med också mindre partier som kanske inte av egen kraft kan
            komma in i kommunstyrelsen, just för att underlätta beredningen
            och hanteringen av ärendena. Det har visat sig väldigt klokt i
            kommunerna, och jag är övertygad om att det är en klok modell
            även här i riksdagen.
          </note>
          <note>
            Men anledningen till att jag begärde replik var att jag ville
            ta upp frågan om särskilda riksdagskommissioner, vilket ju är
            en fråga som vi från Folkpartiet har drivit väldigt intensivt.
            Just därför att den här frågan har stötts och blötts länge, som
            Göran Magnusson framhöll, och därför att man har diskuterat det
            här ingående, så vore det väl tid att nu komma till skott och
            fatta beslut om möjligheten att ha sådana här särskilda kommissioner.
            Jag känner ju som ledamot i konstitutionsutskottet att vi har
            ont om tid. Jag tror inte att vi kommer att känna att vi riktigt
            klarar av alla stora granskningar. Därför ser jag och vi i
          </note>
          <note>
            Folkpartiet det som ett väldigt stort värde med sådana här riksdagskommissioner.
            Så varför inte låta oss försöka nu med det här i alla fall?
          </note>
          <note type="speaker">
            Anf. 9 GÖRAN MAGNUSSON (s) replik:
          </note>
          <note>
            Herr talman! Jag ser det på det sättet att ett kommissionsinstitut
            hanterat av riksdagen med de befogenheter som Helena Bargholtz
            antydde i ett tidigare anförande måste man väldigt noga överväga.
            Det konstitutionsutskottet kan granska är ju regeringens hantering.
            Ett sådant här kommissionsinstitut, om jag har förstått det rätt,
            skulle ju ha en mycket mera långtgående granskningsuppgift och
            alltså kunna granska även myndigheter, händelseförlopp och ageranden
            i olika sammanhang. Jag har den grundinställningen att det kommissionsinstitutet
            inte behövs.
          </note>
          <note>
            Jag tror att det här delvis är sprunget ur den fleråriga debatten
            om en granskningskommission beträffande IB-affären, och den frågan
            får ju i sig sin lösning, men det är ju inte alldeles enkelt att
            på formella grunder inrätta heller den kommissionen. Jag förmodar
            att konstitutionsutskottet så småningom kommer att konfronteras
            med den särskilda lagstiftning som behövs för att klara kommissionsfrågan.
          </note>
          <note>
            När det sedan gäller resursfrågan, dvs. hur mycket konstitutionsutskottet
            kan granska: Om det finns resurser till ett särskilt kommissionsinstitut
            så finns det naturligtvis resurser också till mer insatser direkt
            från konstitutionsutskottet. Men jag skall också understryka igen
            att granskningsuppgifterna ju är olika, så det är inte alldeles
            utbytbart. Men skall man tänka sig något i den här riktningen
            måste det enligt min mening föregås av mycket noggranna överväganden
            i samband med att man gör en bredare författningsreform.
          </note>
          <note type="speaker">
            Anf. 10 HELENA BARGHOLTZ (fp) replik:
          </note>
          <note>
            Herr talman! Min fråga var direkt till Göran Magnusson om Göran
            Magnusson över huvud taget vill ha sådana här riksdagskommissioner,
            och jag tolkar detta som att Göran Magnusson egentligen inte tycker
            att det behövs. Men Göran Magnusson uttrycker det lite kringelkrokigt
            och talar om den kommande författningsutredningen och vad den
            kan ge. Då konstaterar jag att från Socialdemokraternas sida finns
            det inget reellt intresse för sådana här riksdagskommissioner.
          </note>
          <note type="speaker">
            Anf. 11 GÖRAN MAGNUSSON (s) replik:
          </note>
          <note>
            Herr talman! Jag har för egen del den uppfattningen att de system
            vi har för granskning är tillräckliga. Jag tycker alltså inte
            att det behövs ett riksdagens kommissionsinstitut. Exakt vilken
            uppfattning partiet har i den här frågan har jag faktiskt inte
            kontrollerat, och jag är inte säker på att det ens finns något
            deciderat uttalande i saken.
          </note>
          <note>
            Jag har heller inte sagt att den här frågan bör utredas i samband
            med den kommande författningsutredningen, utan i ett sammanhang
            då man bredare utreder författningen kan man möjligen också ta
            upp den här frågan. Men vad som kommer att inrymmas i en författningsutredning,
            den som statsrådet Lejon har talat om, skall ju bli föremål för
            överläggningar, bl.a.
          </note>
          <note>
            mellan partiledarna, och jag ser inte den här kommissionsfrågan
            som någon särskilt prioriterad fråga i ett sammanhang då man skall
            se över enligt min mening vissa angelägna författningsfrågor.
          </note>
          <note type="speaker">
            Anf. 12 HARALD NORDLUND (fp):
          </note>
          <note>
            Herr talman! Med anledning av behandlingen av motion K247, där
            vi från Folkpartiet föreslår att man skall ändra namn på miljö-
            och jordbruksutskottet till miljöutskottet, frågar jag mig: Är
            det bara Folkpartiet som numera tar miljöfrågorna på allvar?
          </note>
          <note>
            Enligt den nu gällande ordningen skall miljöfrågorna behandlas
            där de hör hemma, dvs. i varje utskott. Utöver det har vi benämnt
            ett utskott miljö- och jordbruksutskottet. Herr talman, jag frågar
            mig: Varför benämner vi inte bostadsutskottet miljö- och bostadsutskottet?
            Varför heter inte näringsutskottet miljö- och näringsutskottet
            osv.?
          </note>
          <note>
            Svaret torde vara att utöver att alla utskott måste ta miljöhänsyn
            i sitt arbete så behöver vi behandla miljöfrågorna sammanhållet.
            De är så många och de är så stora att vi måste behandla dem sammanhållet
            i ett utskott. Och då frågar jag mig återigen: Varför kopplar
            vi samman miljöfrågorna med vissa av näringarna hårdare än med
            andra?
          </note>
          <note>
            Låt oss nu ge miljöfrågorna den tyngd som man i ord har gett
            dem i regeringsdeklarationen, i budgetpropositionen, i pågående
            arbete med mål i miljöpolitiken och i ett flertal andra sammanhang.
            Men det här är ord. Låt oss nu i verkligheten, i det politiska
            arbetet, ge miljöfrågorna den tyngd som vi i mycken text har sagt
            att de skall ha.
          </note>
          <note>
            Med det, herr talman, yrkar jag bifall till reservation nr 2.
          </note>
          <note type="speaker">
            Anf. 13 GÖRAN MAGNUSSON (s) replik:
          </note>
          <note>
            Herr talman! Jag vill bara konstatera att det inte bara är Folkpartiet
            som har ett intresse i miljöfrågorna. Jag vill också konstatera
            att om det vore så enkelt att miljöfrågorna skulle lösas beroende
            på vad vi kallar de olika utskotten, då skulle det vara mycket
            lätt att klara ut det här. Däremot har jag den uppfattningen,
            precis som utskottet har sagt, att de namn som utskotten nu har
            finns det egentligen ingen anledning att nu ändra på.
          </note>
          <note type="speaker">
            Anf. 14 HARALD NORDLUND (fp) replik:
          </note>
          <note>
            Herr talman! Det här är inte bara en namnfråga.
          </note>
          <note>
            Det faktum att vi behandlar miljöfrågorna kopplat till jordbruksfrågorna,
            skogsfrågorna, frågor om jakt, fiske osv. gör att vi inte kan
            ge miljöfrågorna den tyngd som man i ett stort antal sammanhang
            har sagt att de skall ha. Det är inte bara en namnfråga, utan
            det handlar om på vilket sätt vi skall arbeta med miljöfrågorna.
          </note>
          <note>
            Herr talman! Folkpartiets uppfattning är att miljöfrågorna måste
            få större tyngd än vad de för närvarande har. Tyngden finns endast
            i orden, inte i verkligheten.
          </note>
          <note type="speaker">
            Anf. 15 GUDRUN LINDVALL (mp):
          </note>
          <note>
            Herr talman! Låt mig först säga att det gläder mig att höra partier
            stå här och kämpa för att föra fram det bästa från Miljöpartiet.
            Jag hoppas att ni fortsätter med det men att det också syns i
            politisk handling, inte bara i demonstrationer om namn.
          </note>
          <note>
            Jag delar inte alls Harald Nordlunds uppfattning att miljöfrågorna
            skall särskiljas från jordbruksfrågorna och inte heller det som
            Folkpartiet brukar driva i kommunerna, nämligen att man skall
            lägga ned miljö- och hälsoskyddsnämnderna.
          </note>
          <note>
            Naturligtvis skall miljöfrågorna integreras med alla andra frågor
            på precis samma sätt som ekonomiska frågor. Det heter inte finans-
            och näringsutskottet, finans- och socialutskottet osv., fast de
            naturligtvis hanterar pengar. På samma sätt skall det vara så
            självklart att man hanterar miljöfrågorna att det inte i varje
            utskottsnamn behöver stå också miljö.
          </note>
          <note>
            Men miljöfrågorna behöver ett eget utskott, därför att det finns
            frågor som är speciella och som behöver lyftas och där det behövs
            speciell kompetens, precis på samma sätt som i kommunerna.
          </note>
          <note>
            Vad som sker när man gör som Folkpartiet föreslår, nämligen att
            man smetar ut miljöfrågorna överallt utan att ha ett särskilt
            hem för miljöfrågorna, är att de försvinner. Det finns en mängd
            kommuner där vi har sett denna utveckling. Man har lagt ned miljöoch
            hälsoskyddsnämnderna och sagt att nu skall miljön in i alla frågor.
            Vad händer? Jo, de försvinner.
          </note>
          <note>
            Det behövs ett speciellt utskott, på samma sätt som det behövs
            en speciell nämnd i kommunerna, som driver på de andra att också
            engagera sig i miljöfrågorna. Trafikutskottet hanterar alldeles
            naturligt de frågor som handlar om tillväxtgaser. Men att ta bort
            jordbruksfrågorna från nuvarande utskott och föra över dem till
            näringsutskottet innebär att de miljöfrågor som finns på jordbruksområdet
            försvinner.
          </note>
          <note>
            Från Miljöpartiets sida vill vi naturligtvis stärka miljöfrågorna
            i riksdagen, men det är bra att utskottet nu heter miljö- och
            jordbruksutskottet. Jag förutsätter att vi politiker ser till
            att stärka miljöfrågorna. Det handlar mycket mer om engagemang
            och insikt än om ett namn.
          </note>
          <note>
            Jag skall egentligen inte tala om detta, utan jag skall tala
            om en motion som jag har väckt. Av alla motioner som jag har väckt
            är det nog denna som flest människor har kommenterat. Det handlar
            om en motion om du-reformen. Jag skrev den därför att jag personligen
            börjar bli rätt irriterad på att bli tilltalad med ni. Jag tar
            det som ett stötande sätt att tilltala mig.
          </note>
          <note>
            Jag är tillräckligt gammal för att ha varit med på den tiden
            när du-reformen slog igenom. Bror Rexed införde du för dåvarande
            Medicinalstyrelsen, och detta spred sig snabbt i samhället. Många
            ansåg att det var väldigt skönt att slippa dessa omskrivningar.
          </note>
          <note>
            Dagens Nyheter har gjort en undersökning - Dagens Nyheter har
            nämligen tagit upp detta under de senaste månaderna - där man
            har frågat äldre vilken reform som de har ansett vara den viktigaste
            under livstiden. Och, hör och häpna, många svarar just dureformen.
            Man slapp stå med mössan i hand.
          </note>
          <note>
            Det blev lättare att tala med människor. Vi fick bort det konstlade
            avståndet. Värdigheten satt inte längre i ett ord utan i möten
            mellan människa och människa. Det gjorde att det blev lättare
            att tala, kommunicera och förstå varandra. Vi slapp det som tidigare
            var kännetecknande för klassamhället.
          </note>
          <note>
            Man kan naturligtvis säga att det är en bagatell att vi nu är
            på väg tillbaka till ni. Men man kan också se det som ett tecken
            i tiden, och som ett tecken i tiden oroar det mig. För mig symboliserar
            niandet ett nytt klassamhälle. Det finns somliga som strävar efter
            ett avstånd mellan människor. Jag tycker att vi skall vara observanta
            på detta.
          </note>
          <note>
            Sverige kan sägas ha varit en föregångare när det har gällt möjligheten
            att tala med varandra. Vi har satt människan i centrum, inte människans
            börd och klass utan människors lika värde och människors kvaliteter.
          </note>
          <note>
            Tyvärr är detta något som även smyger sig på oss här i riksdagen.
            Jag blir lite förvånad när jag här hör ledamöter mena att riksdagens
            värdighet består i hur vi tilltalar varandra. Jag tycker inte
            att det är så. Jag tycker att det är ett fossilt sätt att se på
            värdighet.
          </note>
          <note>
            Men min motion handlar egentligen inte om hur vi tilltalar varandra
            i kammaren utan snarare om hur vi tilltalas när vi ringer till
            växeln, hur vi tilltalas av personal och hur vi tilltalar varandra.
          </note>
          <note>
            Jag önskar att vi här i riksdagen föregår med gott exempel men
            att vi också tar upp frågan som någonting som vi faktiskt skall
            jobba lite grann med. Vi skall se till att vi går före i riksdagen
            och att vi här bestämmer oss för att du-reformen skall bibehållas,
            att vi i det här huset tilltalar människor med du utåt i samhället.
            Vi skall visa att vi sätter människor på samma nivå och säga att
            det är kvaliteten och människors lika värde som är viktigast.
          </note>
          <note>
            Detta är ett sätt för mig att uppmärksamma riksdagen på det som
            händer, nämligen att det har uppmärksammats också i medierna att
            vi nu börjar nia varandra alltmer.
          </note>
          <note>
            Frågan har inte föranlett någon reservation i betänkandet från
            Miljöpartiets sida, utan vi vill snarare lyfta fram frågan. Jag
            har förstått av många som har kommenterat min motion att det är
            fler än jag som upplever detta med ni som stötande och som ett
            tecken i tiden. Vi kan se att det inte bara är denna förändring
            som sker mellan människor, utan löneskillnaderna blir också allt
            större. Vi talar om vissa förmåner för direktörer osv.
          </note>
          <note>
            Det finns alltså flera tecken i tiden som visar att vi håller
            på att skapa en ny typ av klassamhälle. Jag önskar att vi blir
            många som jobbar emot detta och att den du-reform som Bror Rexed
            så föredömligt införde får oss att en gång till fundera över hur
            vi hanterar varandra, att vi tar upp detta när vi möter niandet
            och personligt engagerar oss för att bibehålla duandet. Så småningom
            kanske vi också kan komma så långt att vi inte måste, framför
            allt i interpellationsdebatter, tilltala varandra i tredje person
            via en talman. Jag tycker att det skulle kunna finnas enklare
            former i riksdagen.
          </note>
          <note>
            I övrigt vill jag från Miljöpartiets sida yrka bifall till utskottets
            hemställan i betänkandet.
          </note>
          <note type="speaker">
            Anf. 16 HARALD NORDLUND (fp) replik:
          </note>
          <note>
            Herr talman! Gudrun Lindvall har nyss argumenterat för Folkpartimotionen,
            som föreslår att man skall ändra namnet på miljö- och jordbruksutskottet
            till miljöutskottet. Gudrun Lindvall har ju själv varit med om
            beslutet att miljöfrågorna skall behandlas integrerat i alla utskott.
            Det är vad som gäller i dag.
          </note>
          <note>
            Mot den bakgrunden frågar jag mig varför man inte kallar näringsutskottet
            för miljö- och näringsutskottet och bostadsutskottet för miljö-
            och bostadsutskottet utan har ett utskott som heter miljö- och
            jordbruksutskottet. Gudrun Lindvall och jag är ju överens om att
            miljöfrågorna måste ha ett särskilt utskott.
          </note>
          <note>
            Orden föll nästan ordagrant så. Det är alltså en argumentering
            för vår motion. Ändå landar Gudrun Lindvall i slutsatsen att vi
            inte skall göra några förändringar.
          </note>
          <note>
            Miljöfrågorna förtjänar att lyftas upp ännu mer och alltså få
            ett eget utskott.
          </note>
          <note type="speaker">
            Anf. 17 GUDRUN LINDVALL (mp) replik:
          </note>
          <note>
            Herr talman! När jag läser Folkpartiets reservation uppfattar
            jag inte att det i första hand handlar om att det skall vara ett
            eget utskott, utan det handlar om att bryta ut jordbruks-, skogs-
            och fiskefrågorna för att överföra dem till näringsutskottet.
            Det menar jag vore mycket olyckligt.
          </note>
          <note>
            Jag vet att det finns många som skulle se att man skilde ut hanteringen
            av jordbruksfrågorna från miljöfrågorna, därför att man anser
            att jordbruk inte handlar om miljö. Men från Miljöpartiets sida
            anser vi att jordbruksfrågorna - även jakt-, fiske- och skogsfrågorna
            - är frågor som tangerar miljöfrågorna mycket.
          </note>
          <note>
            Vi kan se att jordbruket fortfarande är en verksamhet som påverkar
            miljön i allra högsta grad, och det gäller även skogsbruket. När
            det gäller jakt är det definitivt en fråga om biologisk mångfald.
            Vi menar att dessa frågor skall ligga i samma utskott.
          </note>
          <note>
            Vi anser att det finns klara skäl att bibehålla de ämnesområden
            som nu finns i miljö- och jordbruksutskottet. Men vi skulle inte
            ha något emot att utskottet hette bara miljöutskottet men att
            man ändå hade kvar dessa frågor, om det skulle vara det som det
            handlar om.
          </note>
          <note>
            Naturligtvis skall alla utskott hantera frågor om ekonomi t.ex.
            Därmed anser jag inte att alla utskott skall ha prefixet finans.
            Jag tycker inte att det skall heta finans-, miljö- och trafikutskottet,
            finans-, miljöoch bostadsutskottet, finans-, miljö- och socialutskottet
            osv.
          </note>
          <note>
            Det är så självklart för oss alla som jobbar här att alla utskott
            hanterar sin egen budget och därmed också sina egna pengar utan
            att det syns i namnet. Jag tror att Harald Nordlund efter en lite
            längre tid i riksdagen kommer att upptäcka att många miljöfrågor
            naturligtvis kommer upp i de utskott där de hör hemma. Frågor
            om koldioxidutsläpp osv. kommer upp i trafikutskottet. Det är
            självklart utan att det måste stå miljö framför namnet trafikutskottet.
          </note>
          <note>
            Det er reservation handlar om är att jordbruks-, skogs- och fiskefrågor
            skall tas bort från det utskott där de nu hör hemma. Den uppfattningen
            delar inte jag.
          </note>
          <note type="speaker">
            Anf. 18 HARALD NORDLUND (fp) replik:
          </note>
          <note>
            Herr talman! Jag konstaterar att vi i sak tycks vara väldigt
            överens, Gudrun Lindvall. Miljöfrågorna behöver ett eget utskott.
            Konsekvensen av att man lyfter bort frågorna från detta utskott
            blir ju att miljöfrågorna blir ensamma i utskottet. Låt oss hitta
            en lösning.
          </note>
          <note>
            Skulle man finna att jordbruksfrågorna och skogsfrågorna är för
            stora och för många för att kunna platsa i nuvarande näringsutskottet
            får vi titta i särskild ordning på detta. Men huvudfrågan i denna
            motion är att få en renodling av miljöfrågorna i utskottet. Låt
            vara att alla utskott dessutom självklart skall ta miljöhänsyn
            och också ägna sig åt miljöfrågor.
          </note>
          <note type="speaker">
            Anf. 19 GUDRUN LINDVALL (mp) replik:
          </note>
          <note>
            Herr talman! Jag har suttit i jordbruksutskottet under fyra år.
            Jag kan konstatera att miljöfrågorna har den tyngd som regeringen
            önskar men också får tyngd av att det skrivs motioner i miljöfrågor.
            Jag hoppas att Folkpartiet blir mer aktivt på den punkten.
          </note>
          <note>
            Vi kan se att antalet miljöfrågor som har hanterats i det tidigare
            jordbruksutskottet har stått och fallit med om det har funnits
            miljöpartister i riksdagen. Det finns undersökningar om detta
            som visar att det blev betydligt mer diskussion om miljön när
            Miljöpartiet fanns i riksdagen 1988-1991, och miljöfrågorna kom
            tillbaka till riksdagen när vi kom tillbaka till riksdagen år
            1994.
          </note>
          <note>
            Om Harald Nordlund tillsammans med mig kan se till att vi får
            rejäla diskussioner om miljön genom att väcka bra miljömotioner
            finns det utrymme i det som nu är miljö- och jordbruksutskottet
            för att både ha kvar jordbruks-, skogs-, jakt-, och fiskefrågor
            och ändå ha en mycket aktiv del i miljöpolitiken. Men det krävs
            engagemang från partierna.
          </note>
          <note>
            Det finns också andra sätt att driva miljöpolitik på som jag
            hoppas att Harald Nordlund kommer att göra, nämligen att ställa
            interpellationer till miljöministern och få upp frågor på bordet.
            Utskottet är ett sätt att driva miljöpolitik i riksdagen, men
            naturligtvis finns det andra sätt. Jag ser inte att det finns
            så ont om tid i utskottet att vi där inte kan driva den miljöpolitik
            som skulle behövas.
          </note>
          <note>
            Jag skulle naturligtivs önska att vi hade en betydligt aktivare
            miljöminister som hade kommit med några propositioner under tiden
            så att vi hade haft anledning att diskutera fler frågor i miljö-
            och jordbruksutskottet. Den frågan är knappast någonting som vi
            från utskottets sida kan lösa, utan där får vi agera på andra
            sätt. Man jag delar inte uppfattningen att jordbruks-, skogs-,
            och fiskefrågor hör hemma i näringsutskottet. Jag tycker att det
            är bra att de ligger kvar i miljö- och jordbruksutskottet.
          </note>
          <note>
            När det gäller jordbruksfrågorna kan vi se att antalet jordbruksfrågor
            i riksdagen har minskat i och med EU-inträdet eftersom den gemensamma
            jordbrukspolitiken är som den är. Men det som vi diskuterar är
            bl.a. miljöstöden, och de hör definitivt hemma i miljö- och jordbruksutskottet.
          </note>
          <note type="speaker">
            Anf. 20 HELENA BARGHOLTZ (fp) replik:
          </note>
          <note>
            Herr talman! Jag skulle aldrig drömma om att kalla Gudrun Lindvall
            för ni när vi träffas och pratar på tu man hand. Jag tillhör också
            den generation som tycker att det var väldigt skönt när man införde
            dureformen. Umgänget blev betydligt lättare också därför att man
            passade på att kasta bort en massa titlar.
          </note>
          <note>
            Jag har aldrig någonsin blivit tilltalad av någon här i riksdagen
            med ni. Det vill jag gärna säga. Men jag kan inte garantera att
            inte mina ungdomar skulle säga ni till Gudrun Lindvall, eftersom
            de säger ni till personer av en äldre generation. Det är inte
            alls som
          </note>
          <note>
            Gudrun Lindvall tydligen har uppfattat det att det är fråga om
            klasskillnader. Det är fråga om generationsskillnader.
          </note>
          <note>
            De yngre har funnit att de av skäl som man kanske måste respektera
            tycker att det är lättare att tala med främmande äldre - för det
            är många gånger vad det handlar om - genom att använda ni. Vi
            kan naturligtvis fortsätta att säga du till dem. Så småningom
            hoppas man att de blir äldre och också använder dureformen.
          </note>
          <note>
            Jag kan inte riktigt se att den här frågan platsar i riksdagen.
            Men jag vill samtidigt passa på att säga att jag tycker att det
            är helt korrekt så som vi gör här i riksdagen att vi talar om
            varandra med för och efternamn. Det ger också åhörare en känsla
            för vad vi heter, våra hela namn.
          </note>
          <note>
            Jag vill inte att vi har den ordning som jag vet numera finns
            i vissa kommunfullmäktigeförsamlingar där man bara tilltalar varandra
            med förnamn. Jag tycker att den ordningen är bra att när vi tilltalar
            varandra i riksdagen när vi debatterar säger vi för och efternamn,
            och när vi möts sinsemellan säger vi du.
          </note>
          <note type="speaker">
            Anf. 21 GUDRUN LINDVALL (mp) replik:
          </note>
          <note>
            Herr talman! Naturligtvis är jag mycket medveten om att det här
            inte är en fråga man stiftar lag om. Det är klart att man skulle
            kunna tänka sig att göra det, men det är inte alls vad jag föreslagit.
            Därför har vi heller ingen reservation till betänkandet. Men samtidigt
            är det en fråga som jag tycker är värd att lyfta även i det här
            sammanhanget.
          </note>
          <note>
            Jag vet att det är som Helena Bargholtz säger. Det är många ungdomar
            som använder ni. Men de har lärt sig det någonstans ifrån. Det
            får höra på många skolor där man undervisar inom serviceyrken
            att det är artigare att säga ni. Det är det som är ett problem.
            Helt plötsligt finns det människor som uppfattar det som artigt
            med ni. Det är precis det som är problemet.
          </note>
          <note>
            Varför börjar det sprida sig att ni är artigare än du? Varför
            börjar det sprida sig att artigheten sitter i ett litet ord med
            två bokstäver? Varför är det de yttre formerna som visar att man
            har respekt i stället för att man visar respekt på många andra
            sätt. Det är naturligtvis ett tecken i tiden. Någonstans måste
            det komma ifrån. Jag förutsätter att det kommer därför att det
            är ett tecken i tiden att man börjar anse att det är artigare.
          </note>
          <note>
            Personligen kan jag säga att när jag möts av detta i t.ex. taxi
            lägger jag bort titlarna med den personen och säger: Det är okej
            att säga du till mig. Jag tycker att vi i den generation som utsätts
            för det, som är i den generation att det anses att vi måste tilltalas
            med ni, måste tala om att för oss är det inte artigare. Vi har
            funnits under den tiden när du-reformen genomfördes. Vi ser inte
            niandet som artigt.
          </note>
          <note>
            Om det är som Helena Bargholtz säger är det de unga som tror
            att det är vi som tycker att det är artigt med ni. Men om vi inte
            tycker att det är artigt med ni måste vi tala om det för dem.
            Det här är ett sätt att försöka tala om det för dem. Det är inte
            artigt med ni.
          </note>
          <note type="speaker">
            Anf. 22 HELENA BARGHOLTZ (fp) replik:
          </note>
          <note>
            Herr talman! Om det är så att vissa personer upplever att de
            vill säga ni därför att de tycker att det är artigare så låt dem
            göra det. Jag tycker inte att det är en stor fråga. Jag kommer
            att fortsätta att säga du till alla människor när jag talar direkt
            till dem. Då får jag väl acceptera om de vill säga ni till mig.
            Men jag upplever inte det som en så stor fråga.
          </note>
          <note type="speaker">
            Anf. 23 GUDRUN LINDVALL (mp) replik:
          </note>
          <note>
            Herr talman! Jag har nått mitt syfte. Vi har fått en diskussion
            om det, och det var precis det jag avsåg.
          </note>
          <note type="speaker">
            Anf. 24 GÖRAN MAGNUSSON (s):
          </note>
          <note>
            Herr talman! Av debattekniska skäl är detta ett anförande, men
            egentligen är det en replik till Gudrun
          </note>
          <note>
            Lindvall. Jag hade inte tänkt att begära ordet eller begära replik
            på henne från början. Den fråga som
          </note>
          <note>
            Gudrun Lindvall har motionerat om tycker jag inte skall regleras
            i riksdagen, och det har också framgått av debatten.
          </note>
          <note>
            Vad som fick mig att begära ordet var egentligen två saker. Den
            ena var att Gudrun Lindvall ansåg att om hennes intentioner om
            duandet gick bra skulle det också införas här i kammaren.
          </note>
          <note>
            Jag vill ta avstånd från det resonemanget och upprepa att vi
            här i kammaren debatterar med varandra via talmannen genom att
            begära ordet och starta med att säga: Herr talman! och diskutera,
            i det här fallet med Gudrun Lindvall. Jag tycker att det är ett
            korrekt sätt att hantera debatten här i riksdagen.
          </note>
          <note>
            Den andra saken som fick mig att begära ordet var att Gudrun
            Lindvall ansåg att eftersom några hade niat henne var det en alldeles
            ny trend i samhället, och den speglade också förändringar i synen
            på människorna och att klasskillnader hade uppstått på olika sätt.
          </note>
          <note>
            Det är förvisso sant att det finns klasskillnader, eller i varje
            fall skillnader i ekonomiska villkor, och att människor ser olika
            på varandra. Men jag tycker att det är något förmätet att tro
            att man skulle kunna råda bot på de problemen genom att i riksdagen
            hävda att vi skall bestämma att vi skall säga du till varandra
            i kammaren eller utanför kammaren i riksdagens lokaler.
          </note>
          <note>
            Det fordras helt andra metoder för att angripa de oacceptabla
            ekonomiska skillnader som finns i samhället. Och jag hoppas att
            Gudrun Lindvall är beredd att acceptera det resonemanget och också
            ställa sig bakom de förslag och beslut som skall syfta till att
            utjämna skillnaderna i samhället.
          </note>
          <note type="speaker">
            Anf. 25 GUDRUN LINDVALL (mp):
          </note>
          <note>
            Herr talman! Jag vill först säga att som - jag får inte säga
            du, och jag minns inte namnet, så vad gör jag nu - Göran Magnusson
            vet har jag alltså inte skrivit någonting om tilltalsformerna
            just i kammaren i min motion, utan jag accepterar det sätt som
            vi har.
          </note>
          <note>
            Samtidigt kan jag säga att jag har lyssnat mycket på interpellationsdebatter
            sedan jag började tycka att detta med du och ni är lite viktigt.
            Jag kan konstatera att det faktiskt finns en hel del riksdagsledamöter
            som i interpellationsdebatter säger du till ministrarna. Det finns
            också ministrar som ibland faktiskt glömmer den här lilla svängen
            runt talmannen och säger du till interpellanterna. Jag har förstått
            att man skriver om det i protokollet. Men det visar att vi kanske
            skulle kunna fundera på om man skulle kunna ändra sättet att tala
            i interpellationsdebatter, som jag tror att många som sitter uppe
            på läktaren upplever mer som en dialog mellan två människor och
            kanske tycker att det är lite konstigt att man för den där slingan
            med talmannen i bakgrunden. Men det är inte alls det som min motion
            handlar om, utan det får bli något som kanske kommer så småningom,
            och jag tänker inte trycka på i det fallet.
          </note>
          <note>
            När det gäller klassamhället tror jag att vi har samma uppfattning,
            nämligen att ingen av oss vill tillbaka till ett klassamhälle.
            Jag är inte alls så förmäten att jag tror att tilltalsordet ni
            eller du skulle lösa detta. Men vad jag är lite orolig för är
            att de krafter som aldrig har tyckt om duandet blir starkare och
            då inte bara ser till att det blir ett niande utan också kanske
            försöker införa annat som var typiskt för klassamhället, så att
            vi återigen får det som många äldre upplever som skönt att slippa,
            nämligen att stå med mössan i hand. Jag tror att vi är ganska
            överens om att det är något som vi inte vill ha. Jag kan också
            garantera att jag kommer att ställa mig bakom allt det som krävs
            för att se till att vi inte skapar ett sådant samhälle igen.
          </note>
          <note type="speaker">
            Anf. 26 GÖRAN MAGNUSSON (s):
          </note>
          <note>
            Herr talman! Jag är ingen expert på tilltalsfrågor, och jag har
            utanför kammaren av och till upplevt att någon har sagt ni. Och
            det är naturligtvis sådant som förekommer.
          </note>
          <note>
            När jag lärde mig engelska fick jag lära mig att det var tilltalsordet
            you som man översatte du med.
          </note>
          <note>
            Men å andra sidan har man ju i England, trots detta språkbruk,
            ett mycket mer utpräglat klassamhälle än i
          </note>
          <note>
            Sverige där det förekommer ett duande nedåt och ett niande uppåt.
            Utanför den här kammaren tar jag naturligtvis avstånd från detta.
            Jag tycker att tilltalsordet du väl speglar det förhållande som
            jag vill ha till mina medmänniskor. Och det är inte det som diskussionen
            från min sida egentligen handlar om. Men när Gudrun
          </note>
          <note>
            Lindvall anser att också detta tilltalssätt skall vara förhärskande
            här i kammaren tycker jag att det finns anledning att återigen
            säga att debattreglerna här, vilka enligt min mening skall gälla
            även vid interpellationsdebatterna, innebär att vi tilltalar varandra
            via talmannen. Jag tror att det ger en större klarhet i debatten,
            även för dem som sitter på åhörarläktaren och för dem som ser
            på de TV-sända debatterna. Det blir klarare och enklare att förstå
            med vem man debatterar. Jag håller alltså definitivt fast vid
            - även om rikdagsledamöter och kanske t.o.m. ett och annat statsråd
            har börjat använda tilltalsordet du här i kammaren - att det är
            vår uppgift att försöka återföra debattordningen till det som
            är det korrekta och riktiga, nämligen att tilltala varandra via
            talmannen.
          </note>
          <note type="speaker">
            Anf. 27 GUDRUN LINDVALL (mp):
          </note>
          <note>
            Herr talman! Jag vill bara kortfattat tacka för stödet för min
            motion. Den handlar inte alls om hur vi skall tilltala varandra
            i det här sammanhanget, utan den handlar mer om hur riksdagen
            t.ex. tilltalar människor som vänder sig hit av en eller annan
            anledning.
          </note>
          <note>
            Jag vill få en diskussion om någonting som jag ser som ett tecken
            i tiden. Därmed inte sagt att jag har rätt, men jag misstänker
            att det är ett tecken i tiden.
          </note>
          <note>
            Jag tackar för stödet.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 16 §.)
          </note>
          <note>
            9 § Utvärdering av icke-finansiella ägare till banker
          </note>
          <note>
            Föredrogs
          </note>
          <note>
            Finansutskottets betänkande 1998/99:FiU13
          </note>
          <note>
            Utvärdering av icke-finansiella ägare till banker (skr.
          </note>
          <note>
            1997/98:161)
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut fattades efter 16 §.)
          </note>
          <note>
            10 § Ny beslutsordning på bank- och försäkringområdet
          </note>
          <note>
            Föredrogs
          </note>
          <note>
            Finansutskottets betänkande 1998/99:FiU14
          </note>
          <note>
            Ny beslutsordning på bank- och försäkringområdet
          </note>
          <note>
            (prop. 1997/98:186, delvis)
          </note>
          <note type="speaker">
            Anf. 28 FREDRIK REINFELDT (m):
          </note>
          <note>
            Herr talman! Såvitt jag förstår har vi alltså inte lagt bort
            titlarna i riksdagen, och därför inleder jag med att säga herr
            talman. Jag vill gärna tillstå att jag inte känner mig som en
            förtryckt del av ett klassamhälle när jag nu har sagt.
          </note>
          <note>
            Nu skall vi diskutera en ny beslutsordning på bank- och försäkringsområdet.
            Numera är det inte längre tillåtet att väga in s.k. näringspolitiska
            ställningstaganden när vi ger tillstånd för oktroj och koncession
            för banker och försäkringsbolag. Det finns goda skäl för den ordningen.
            Det var en gammal tids tänkande att man på regeringsplanet skulle
            sitta och fundera över huruvida det behövdes flera banker eller
            inte, och för den delen också försäkringsbolag. I en mer öppen
            konkurrens och med möjligheter för utländska försäkringsbolag
            och banker att etablera sig är det inte längre rimligt att förfara
            på det sättet. Därför är det också logiskt att vi nu i denna lagstiftning
            för över hela denna prövningsrätt till Finansinspektionen, vilket
            i praktiken redan har fungerat på det viset, men nu ändrar vi
            också lagstiftningen. Det kan också sägas ingå i en sorts strävan
            att avlasta regeringen från denna typ av beslut.
          </note>
          <note>
            Vi moderater anser då att det är en skönhetsfläck att man, när
            man för över denna lagstiftning, ändå behåller en bakdörr öppen
            och säger att det i vissa principiella ärenden ändå kan bli tal
            om att regeringen skall avgöra huruvida det skall utfärdas oktroj
            eller koncession för bank eller försäkringsbolag. Det är dessutom
            så märkligt att man överlåter åt Finansinspektionen att avgöra
            när denna bakdörr skall användas. Vi har naturligtvis undrat om
            det egentligen kommer att bli så särskilt många fall. Det kan
            man diskutera. Men vi tycker, som sagt, att det är principiellt
            märkligt. Det leder dessutom till att själva rättssäkerhetsaspekten
            kommer i fråga när denna lagstiftning skall tillämpas. Vi har
            därför med anledning av motion av Per Bill och Stig Rindborg lyckats
            få tre partier att samla sig till en reservation där vi säger
            att alla ärenden som regleras av denna lagstiftning skall gå i
            första instans för beslut av Finansinspektionen och ingen annan.
            Herr talman! Jag vill därför yrka till denna reservation.
          </note>
          <note type="speaker">
            Anf. 29 PER LANDGREN (kd):
          </note>
          <note>
            Herr talman! För att bedriva bankrörelse behövs regeringens tillstånd.
            Det kallas oktroj, som på ostindiefararnas tid. Motsvarande tillstånd
            behövs för att bedriva försäkringsrörelse - koncession. Formella
            och reella villkor behöver vara uppfyllda. Och som vi hörde prövas
            det av Finansinspektionen. Det gäller bolagsordning, reglemente
            och stadgar som skall överensstämma med de lagar som finns för
            respektive rörelse. Det ställs krav på sund bank- och försäkringsrörelse.
            Vidare kontrolleras organisation, inre kontroll och säkerhetsuppbyggnad.
            På förslag av Finansinspektionen fattas sedan beslut av regeringen.
          </note>
          <note>
            Enligt tidigare gällande lagstiftning gjordes, som vi hörde,
            en kvantitativ bedömning av antalet banker.
          </note>
          <note>
            Beträffande denna s.k. behovsprincip fanns uppfattningen att
            för många banker kunde vara till skada för det gemensammas bästa.
            Och det var också bankerna som tillfrågades.
          </note>
          <note>
            Motsvarande bedömningskriterier fanns på 80-
          </note>
          <note>
            talet vid prövning av koncession för försäkringsrörelse. Men
            genom att ett alltmer konsekvent marknadsekonomiskt synsätt legat
            till grund för lagstiftningen har sådana subjektiva bedömningskriterier
            avskaffats.
          </note>
          <note>
            Till äventyrs subjektiva och i värsta fall godtyckliga näringspolitiska
            bedömningar skall enligt senare års propositioner ej förekomma,
            vilket nu föranleder ett ännu tydligare, samlat förslag från regeringen
            om att ansökan om såväl bankoktroj som koncession skall prövas
            av Finansinspektionen.
          </note>
          <note>
            Nu ger den aktuella propositionen och tidigare lagförslag goda
            argument för den ordning som normalt gäller, och skall gälla,
            nämligen att handläggning av förvaltningsärenden skall ligga på
            förvaltning. En kvalitativ och etisk bedömning skall alltså vara
            avgörande, och detta förvaltningsärende skall, som sagt, utföras
            av Finansinspektionen.
          </note>
          <note>
            Det finns emellertid en brist på logik och koherens i propositionen
            och i detta utskottsbetänkande.
          </note>
          <note>
            Låt vara att regeringen inte tycks räkna med att ingripa speciellt
            mycket men det är ändå befogat att Lisbet
          </note>
          <note>
            Calner här och nu förklarar och motiverar för riksdagens ledamöter
            denna rest, skulle man kunna säga, av planekonomi som återfinns
            i lagstiftningsförslaget.
          </note>
          <note>
            Vad är det som avses av utskottsmajoriteten? Vilka fall av ansökningar
            är det som reserveras för regeringen? Vilka politiska bedömningskriterier
            tänker sig majoriteten att regeringen skall kunna ta till vid
            en del framtida scenarier? Om oppositionen, som det hördes, befarar
            subjektiva och godtyckliga bedömningar och därmed en rättsosäkerhet
            borde majoritetsrepresentanterna med goda och hållbara argument
            kunna försäkra oss om att oron är obefogad.
          </note>
          <note type="speaker">
            Anf. 30 LISBET CALNER (s):
          </note>
          <note>
            Herr talman! Regeringen har alltså föreslagit en ny beslutsordning
            på bank- och försäkringsområdet. I
          </note>
          <note>
            dag är det regeringen som prövar olika typer av förvaltningsärenden
            på det här området.
          </note>
          <note>
            Förslaget innebär att Finansinspektionen redan från den 1 maj
            i år, i såväl oktroj- som koncessionsärenden i normalfallet skall
            göra prövningen. Men utskottets majoritet anser, liksom man gör
            i förslaget i propositionen, att regeringen även i framtiden skall
            kunna pröva ärenden som sett ur allmän synvinkel är principiellt
            betydelsefulla eller av annan anledning är av särskild vikt.
          </note>
          <note>
            I reservationen motsätter sig Kristdemokraterna,
          </note>
          <note>
            Moderaterna och Folkpartiet detta och tycker, som vi här har
            hört av Fredrik Reinfeldt och Per Landgren, att prövningen endast
            skall ske av Finansinspektionen. Skälet till detta är, säger man,
            att det är tveksamt ur rättssäkerhetssynpunkt att regeringen i
            speciella fall skall göra prövningen. Utskottets majoritet delar
            inte den uppfattningen.
          </note>
          <note>
            De två kategorierna kommer att bedömas enhetligt var för sig,
            och inom respektive område finns det samma möjligheter till överprövning
            av respektive beslut. Därför anser utskottets majoritet att det
            inte finns någon anledning att av rättssäkerhetsskäl föra över
            all beslutskompetens till Finansinspektionen.
          </note>
          <note>
            Således tillstyrker utskottets majoritet regeringens förslag.
          </note>
          <note>
            Herr talman! Jag yrkar bifall till hemställan i finansutskottets
            betänkande nr 14 och avslag på reservationen.
          </note>
          <note type="speaker">
            Anf. 31 PER LANDGREN (kd):
          </note>
          <note>
            Herr talman! Jag tänkte bara med anledning av det som Lisbet
            Calner sade fråga vad menas med "sett ur allmän synvinkel" och
            "principiellt betydelsefulla".
          </note>
          <note>
            Kan Lisbet Calner ge exempel?
          </note>
          <note type="speaker">
            Anf. 32 LISBET CALNER (s):
          </note>
          <note>
            Herr talman! Nej, jag kan inte ge några speciella exempel på
            vad framtiden kommer att förevisa, vad det kommer att bli för
            oktroj- och koncessionsärenden osv. En ventil för regeringen är
            just det som vi skriver i betänkandet och som står i propositionen,
            nämligen att det ur allmän synvinkel är principiellt betydelsefullt
            eller av annan anledning av särskild vikt.
          </note>
          <note>
            Ett exempel på vad vi hittills haft är när Kommuninvest begärde
            oktroj. Men med den lag som då gällde fanns det inte möjligheter
            att ge dem det. Där fanns det anledning för regeringen att titta
            på huruvida man skulle kunna ändra lagstiftningen, på en annan
            associationsform etc. Det var då inte behovsprövning. Där håller
            jag med både Fredrik Reinfeldt och Per Landgren om att en sådan
            inte skall göras men det kan finnas sådana fall. Som Per Landgren
            själv sade är de förmodligen väldigt få.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 16 §.)
          </note>
          <note>
            11 § Investerarskydd
          </note>
          <note>
            Föredrogs
          </note>
          <note>
            Finansutskottets betänkande 1998/99:FiU15
          </note>
          <note>
            Investerarskydd (prop. 1998/99:30 och prop.
          </note>
          <note>
            1997/98:186, delvis)
          </note>
          <note type="speaker">
            Anf. 33 FREDRIK REINFELDT (m):
          </note>
          <note>
            Herr talman! Det gäller alltså en lag om investerarskydd som
            bygger på att införliva ett EG-direktiv med svensk rätt. Det bör
            dock påpekas att vi redan har ett mycket omfattande skydd i Sverige,
            både lagstiftningsmässigt och utvecklat på den marknad som existerar
            här, som på många sätt kan sägas täcker in väldigt mycket av det
            som det här investerarskyddet siktar till att lösa. Det är t.o.m.
            också så att man i propositionen därför säger att den praktiska
            betydelsen för denna investerarskyddslag möjligtvis kan tillkomma
            vid brottslig handling eller när det har skett en sammanblandning
            hos ett värdepappersinstitut av kunds och det egna institutets
            tillgångar - alltså förmodligen väldigt sällan, om ens någonsin.
          </note>
          <note>
            När vi på det här sättet beslutar om en lagstiftning som vi redan
            från början knappt tror kommer att tillämpas någon gång bör det
            också påverka hur vi utformar själva lagstiftningen. Vi har därför
            samlat oss till fyra invändningar mot det majoritetsförslag som
            här har funnits.
          </note>
          <note>
            För det första förordar vi ett privatadministrerat investerarskydd
            i stället för, som regeringen föreslår i propositionen, ett investerarskydd
            som kopplas till statliga Insättningsgarantinämnden. Vi menar
            att det är mera kostnadseffektivt. Detta förordades dessutom av
            den utredning som har föreslagit investerarskyddet. Det förordas
            också av branschorganisationerna.
          </note>
          <note>
            Det är t.o.m. så att Insättningsgarantinämnden själv på en direkt
            fråga har motsatt sig att egentligen få det här investerarskyddet
            sig tillfört. Därför tycker vi att man borde ha landat i ett privatadministrerat
            system.
          </note>
          <note>
            För det andra vill vi utnyttja den undantagsregel som direktivet
            medger och begränsa den tänkta mottagarkretsen om det här investerarskyddet
            används.
          </note>
          <note>
            Vi ser detta huvudsakligen som ett konsumentskydd och som ett
            skydd för små företag och tycker i det sammanhanget att det, eftersom
            det maximala beloppet som man kan få ut från investerarskyddet
            är
          </note>
          <note>
            250 000 kr, är lite fel att blanda in försäkringsjättar i detta
            investerarskydd. För dem handlar det om i sammanhanget mycket
            små belopp men för en privatperson eller ett mindre företag kan
            det vara mera betydelsefullt. Eftersom storbolagen ändå får vara
            med och finansiera detta system menar vi att vi därmed faktiskt
            har hittat en väldigt konsument- och småföretagarvänlig inriktning.
            Detta tycker vi borde ha varit också majoritetens uppfattning.
          </note>
          <note>
            För det tredje förordar vi liksom utredningen även i detta fall,
            och faktiskt också de flesta remissinstanserna, att investerare
            och staten bör ha samma inbördes prioritet vid utdelning i konkurs
            och inte, som här föreslagits - för övrigt ett system som går
            igen på en del andra områden - att staten skall ha företräde framför
            privata investerare.
          </note>
          <note>
            För det fjärde motsätter vi oss det uttalande som kan tolkas
            som att regeringen premierar en typ av fonduppbyggnad för att
            få detta investerarskydd finansierat. Man landar i och för sig
            inte i att det måste bli så men det talas väldigt mycket om det
            i propositionen. Vi menar att ett uttalande om att söka den mest
            kostnadseffektiva lösningen skulle ha varit bättre.
          </note>
          <note>
            Mot den bakgrunden yrkar jag bifall inte till alla reservationer
            men väl till reservation 1; detta för att spara kammarens tid.
            Naturligtvis stöder vi även övriga reservationer.
          </note>
          <note type="speaker">
            Anf. 34 PER LANDGREN (kd):
          </note>
          <note>
            Herr talman! En öppen och välfungerande kapitalmarknad är av
            grundläggande betydelse för samhället. Kapitalmarknaden skapar
            betalningsförmåga, och betalningsförmåga är fundamentalt för ekonomisk
            utveckling.
          </note>
          <note>
            Det lånade eller satsade riskkapitalet på marknaden är förenat
            med risker. Banker och andra institut löper kreditrisker, och
            företag, institutioner och hushåll löper som investerare risker
            för kursfall och konkurs.
          </note>
          <note>
            Propositionen om investerarskydd och utskottsbetänkandet bygger,
            som vi har hört, på ett EG-
          </note>
          <note>
            direktiv som skall implementeras i svensk lagstiftning. Detta
            direktiv är ett led i en harmonisering av förutsättningar för
            att uppnå en enhetlig finansmarknad i Europa. EG:s förslag om
            investerarskydd tar emellertid sikte på den enskilde småspararen.
          </note>
          <note>
            Om ett värdepappersinstitut t.ex. går omkull och om institutet
            inte kan skilja på egna tillgångar och investerares tillgångar,
            förmodligen av något brottsligt skäl, skall den föreslagna lagen
            tillskapa ett skydd för den mindre investeraren med ett ersättningstak
            på
          </note>
          <note>
            250 000 kr per institut.
          </note>
          <note>
            I förhållande till utredningens förslag har regeringen, som vi
            hörde, vidgat den krets som kan komma i fråga för ersättning från
            investerarskyddet. Enligt utskottsbetänkandet skall det även gälla
            stora företag och institutioner som försäkringsbolag och
          </note>
          <note>
            AP-fonder. Det är inte i harmoni med direktivets grundtanke om
            investerarskyddet, även om en frihet lämnas. Där prioriteras i
            stället ett verksamt konsumentskydd för privatpersoner och mindre
            företag.
          </note>
          <note>
            Det ger, herr talman, ett lite udda intryck att mata välmående
            elefanter med småpotatis i det här fallet.
          </note>
          <note>
            Vi anser dessutom att den administrativa uppbyggnaden av ersättningssystemen
            bör drivas i privat regi. Det handlar om kostnadseffektivitet
            etc.
          </note>
          <note>
            Som Reinfeldt tidigare yrkar jag för tids vinnande endast bifall
            till första reservationen.
          </note>
          <note type="speaker">
            Anf. 35 SVEN-ERIK ÖSTERBERG (s):
          </note>
          <note>
            Herr talman! Betänkandet om investerarskydd föranleds, som sagts
            tidigare, av ett EU-direktiv inom området. I detta betänkande
            föreslås genom lag införas ett skydd för investerares finansiella
            instrument och likvida medel som handhas av värdepappersinstitut.
            Det skyddet kan jämföras med den garanti som gäller för insättningar
            i bank enligt lag om insättningsgaranti.
          </note>
          <note>
            Skyddet träder in om ett värdepappersinstitut försätts i konkurs
            eller om en utländsk myndighet förklarar att finansiella instrument
            och likvida medel är indisponibla och att investeraren inte kan
            få tillbaka sina tillgångar.
          </note>
          <note>
            Egentligen är värdepappersinstitut skyldiga att hålla finansiella
            instrument och likvida medel som tillhör investeraren starkt åtskilda
            från sina egna tillgångar, alltså en klar och synlig rågång mellan
            dessa olika tillgångar som skall gälla hela vägen. Det är först
            då tillgångarna sammanblandas med institutets medel eller om de
            på grund av brottslig handling inte finns kvar som det uppkommer
            en situation då investerarskyddet kan behövas för att ersätta
            investerare.
          </note>
          <note>
            De medel som finns på konto hos ett värdepappersinstitut täcks
            i dag av insättningsgarantin. Så kommer att ske i fortsättningen
            även när denna lag införs.
          </note>
          <note>
            Administratören för det i betänkandet föreslagna skyddet föreslås
            Insättningsgarantinämnden bli, dvs.
          </note>
          <note>
            samma myndighet som har hand om administrationen av insättningsgarantin.
            Finansieringen kommer att ske via avgifter av det institut som
            omfattas av skyddet.
          </note>
          <note>
            Detaljerna kring detta föreslås i betänkandet att Insättningsgarantinämnden
            närmare skall få fastställa, liksom hur avgifterna skall beräknas
            m.m. Lagen föreslås träda i kraft den 1 maj 1999.
          </note>
          <note>
            Till sist, herr talman, yrkar jag bifall till utskottets hemställan
            samt avslag på samtliga reservationer.
          </note>
          <note type="speaker">
            Anf. 36 PER LANDGREN (kd):
          </note>
          <note>
            Herr talman! Jag tänkte att Sven-Erik Österberg skulle få tillfälle
            att motivera detta avsteg från EU-
          </note>
          <note>
            direktivet, varför låta storföretag och institutioner få del
            av detta skydd, som i förhållande till deras storlek är så litet
            att det ger ett lite udda intryck. Vad är det som motiverar att
            staten skall ges företräde? Staten är ju en jätte i sammanhanget.
          </note>
          <note type="speaker">
            Anf. 37 SVEN-ERIK ÖSTERBERG (s):
          </note>
          <note>
            Herr talman! När det gäller avsteget från direktivet skulle jag
            vilja säga att man landar i jetset men lämnar också öppet för
            de enskilda staterna att ta ställning i denna fråga. Skälet till
            att regeringen och utskottsmajoriteten föreslår detta är man gör
            en ganska kvalificerad bedömning för att skilja ut vilka som skall
            höra dit. Det kräver administration i sig. Det är ett skäl.
          </note>
          <note>
            Det andra skälet är - man föreslår att samtliga är med och betalar
            till skyddet - en form av logik som säger att om någonting skulle
            hända har alla möjlighet att få ersättning. I praktiken görs också
            bedömningen att de stora i det här fallet säkert inte kommer att
            bli föremål för skyddet speciellt ofta. Men det finns ändå en
            logik i det hela. Det är huvudskälet.
          </note>
          <note>
            När det gäller statens företräde kom Reinfeldt nästan med svaret
            på frågan. Det finns en logik sedan tidigare när staten haft företräde.
            Det gäller insättningsgarantin. Då har man beslutat sig för att
            gå på samma linje, man behåller samma regler eftersom dessa ligger
            ganska nära varandra. Det är ett av huvudskälen.
          </note>
          <note type="speaker">
            Anf. 38 PER LANDGREN (kd):
          </note>
          <note>
            Herr talman! Jag är inte riktigt nöjd med argumenteringen att
            tidigare beslut skall vara prejudicerande. Man kan också omvänt
            se över det.
          </note>
          <note>
            Jag övertygades inte riktigt av att det skulle vara så svårt
            att urskilja de stora företagen och institutionerna. Så många
            rör det sig inte om på aktiemarknaden.
          </note>
          <note type="speaker">
            Anf. 39 SVEN-ERIK ÖSTERBERG (s):
          </note>
          <note>
            Herr talman! Man kan när det gäller statens företräde säga att
            det finns en särskild utredning, som också Per Landgren känner
            till. Vi får väl avvakta vad den kommer med. Regeringen och utskottsmajoriteten
            har inte funnit skäl att gå ifrån den princip som tidigare gällt
            i detta ärende, eftersom det ligger ganska nära insättningsgarantin
            som har denna ordning.
          </note>
          <note>
            Det är ett skäl.
          </note>
          <note>
            Man kan alltid har olika uppfattningar när det gäller att skilja
            ur. Men jag tycker ändå att huvudargumentet - att om man är med
            och betalar har man också rätt att ta del av ersättning som det
            skulle hända någonting - bygger på en ganska stark logik. Det
            är svårt för oss att bedöma, åtminstone för mig, exakt hur svårt
            det är att dela av vilka som skall tillhöra eller inte och dra
            en gräns. Det är ändå en bedömning som gjorts av regeringen och
            utskottsmajoriteten. De har tyckt att det är mer krångel med skilja
            ut dem än att låta det vara så som föreslås i detta betänkande.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 16 §.)
          </note>
          <note>
            12 § Statlig fastighetsförvaltning och fastighetsinvesteringsbolag
          </note>
          <note>
            Föredrogs
          </note>
          <note>
            Finansutskottets betänkande 1998/99:FiU16
          </note>
          <note>
            Statlig fastighetsförvaltning och fastighetsinvesteringsbolag
          </note>
          <note type="speaker">
            Anf. 40 LENNART HEDQUIST (m):
          </note>
          <note>
            Herr talman! Det betänkande som vi nu skall behandla är som sagt
            rubricerat Statlig fastighetsförvaltning och fastighetsinvesteringsbolag.
            Rubriceringen är något egendomlig. Här är det fråga om två helt
            olika ärenden som inte har något samband med varandra. När utskottsmajoriteten
            envisas med att behandla dem samlat borde det i varje fall av
            rubriceringen ha framgått att det gäller två helt skilda ärenden.
            Jag avser för min del att tala om fastighetsinvesteringsbolag.
            Jag yrkar här bifall till reservation 2
          </note>
          <note>
            från moderaterna, kristdemokraterna och folkpartisterna i finansutskottet.
          </note>
          <note>
            Begäran om att få en lagstiftning om fastighetsinvesteringsbolag
            har varit föremål för riksdagsbehandling två år i rad tidigare.
            Båda gångerna har behandlingen varit ytterst summarisk från majoritetens
            sida. Troligen har detta berott på att de socialdemokratiska företrädarna
            i utskottet inte riktigt kunnat inse vilka fördelar för en vitaliserad
            fastighetsmarknad som en sådan lagstiftning skulle kunna få.
          </note>
          <note>
            Vår kritik mot den summariska behandlingen har i år resulterat
            i bedömningen att utskottsbetänkandet nu ger en fyllig beskrivning
            av förslaget om fastighetsinvesteringsbolag, inklusive den nya
            motsvarande lagstiftning som tillkommit i Finland. Men likväl
            avfärdar sedan utskottets majoritet förslaget enbart med orden
            att "det inte inkommit någon avgörande ny information sedan utskottet
            senast beredde" förslaget.
          </note>
          <note>
            Det var i maj 1998.
          </note>
          <note>
            Nåväl, vad som har hänt sedan dess är att Aktiefrämjandet tillsammans
            med den tidigare socialdemokratiske statssekreteraren och landshövdingen
            Carl
          </note>
          <note>
            Johan Åberg har lagt fram ett detaljerat förslag om fastighetsinvesteringsbolag
            till regeringen. Den
          </note>
          <note>
            "avgörande information" som finansutskottets ordförande Jan Bergqvist
            och hans utskottsgrupp efterlyser torde då närmast vara en reaktion
            från regeringen på det förslaget. Men i avvaktan på den reaktionen
            argumenterar man över huvud taget inte.
          </note>
          <note>
            I bästa fall kan det betyda att man inser att sannolikheten kanske
            är stor för att Finansdepartementet och regeringen så småningom
            inser att fastighetsinvesteringsbolag vore ett bra sätt att vitalisera
            den svenska fastighetsmarknaden, att åstadkomma att såväl institutioner
            som alla vanliga sparare genom den placeringsformen skulle kunna
            spara genom ägande i fastigheter på ett likvärdigt sätt med direktägande
            av fastigheter, som ju förutsätter större placeringsposter och
            tillgång till egen fastighetsförvaltning.
          </note>
          <note>
            Kanske är det så att socialdemokraterna i utskottet inte vill
            argumentera mot något som man om en tid förstår att t.o.m. en
            socialdemokratisk regering kan komma att införa.
          </note>
          <note>
            Vi har i vår reservation pekat på de fördelar som fastighetsinvesteringsbolag
            innebär. De skulle kunna bli det lok som drar med sig det nödvändiga
            tillskott av eget kapital som både privata och offentliga fastighetsbolag
            med några undantag saknar och som de i dag inte kan attrahera
            på grund av gällande regler -
          </note>
          <note>
            det gäller bl.a. dubbelbeskattningen. Just genom att fastighetsinvesteringsbolagen
            ger direktinvesteringens fördelar i utdelning och värdestegring
            utan att medföra dess nackdelar när det gäller odelbarhet och
            likviditet skulle denna placeringsform sannolikt bli attraktiv.
            I nuvarande läge är det viktigt, eftersom likviditeten på fastighetsmarknaden
            kan komma att öka och resultera i en effektiv prisbildning på
            fastigheter.
          </note>
          <note>
            Att få en motsvarande likviditet i direktinvesteringar är ju
            inte alls lika önskvärt, eftersom det kan leda till dålig förvaltning
            och större osäkerhet för hyresgäster, som då kanske skulle få
            nya fastighetsägare ganska ofta medan fastighetsinvesteringsbolag
            i sig innebär en stabilitet.
          </note>
          <note>
            Fastighetsinvesteringsbolag löser problemen med finansiering
            och prisbildning utan att störa långsiktigheten i förvaltningen.
            Vi skulle också få en stimulans till ökad långsiktighet och klar
            målinriktning i fastighetsinvesteringar.
          </note>
          <note>
            Man kan också tänka sig att fastighetsinvesteringsbolag innebär
            att en ny struktur växer fram med olika typer av specialiserade
            fastighetsbolag. Det skulle också ge möjligheter till förbättring
            av den totala portföljplaneringen hos försäkringsbolag, fonder
            och andra kapitalförvaltare som ju med nödvändighet bör ha en
            del av sin portfölj i fastigheter, men där det föreligger svårigheter
            på grund av dagens beskattningsregler och den ovilja som naturligen
            finns hos många institutioner att involvera sig i ett direktägande
            av fastigheter och förvaltningen av dem.
          </note>
          <note>
            Jag vill också uttryckligen peka på att fastighetsinvesteringsbolag
            skulle ge alla vanliga människor möjligheter att spara i fastigheter,
            att de små kapitalplacerarna skulle ges de möjligheter som de
            riktigt stora kapitalplacerarna har.
          </note>
          <note>
            Dessutom skulle fastighetsinvesteringsbolag kunna fylla en viktig
            funktion på marknaden i samband med att staten under de närmaste
            åren med all säkerhet kommer att sälja ut sina kommersiella fastigheter
            i t.ex. Vasakronan. Då har man möjlighet att åstadkomma ett brett
            folkligt ägande av fastigheter.
          </note>
          <note>
            Särskilt för de förändringar som måste till i de kommunala bostadsbolagen
            skulle fastighetsinvesteringsbolag bli av stor betydelse. Det
            öppnar för möjligheter att få ett lokalt ägande och ett engagemang
            i ortens hyreslägenheter. Grundproblemet med allmännyttan är ju
            att varken fastigheterna eller lägenheterna har enskilda ägare.
            Det finns alltså ingen med egna ekonomiska intressen som bevakar
            lönsamhet och vårdar husen. Det är mycket av den anledningen som
            det ser ut som det gör i vissa av de kommunala bostadsbolagen.
            Olika typer av fastighetsinvesteringsbolag skulle även här kunna
            bli av stort intresse när den helt nödvändiga omstruktureringen
            av de kommunala bostadsbolagen tar fart.
          </note>
          <note>
            Herr talman! Jag har uppehållit mig lite grann kring detta ärende
            just av den anledningen att jag tror att den här lagstiftningen
            kommer att visa sig nödvändig för att åstadkomma den vitalisering
            av den svenska fastighetsmarknaden som är av största vikt, särskilt
            med beaktande av det stora kommunala ägandet av bostäder. Det
            är naturligtvis mot den bakgrunden något förvånande att socialdemokraterna
            tycks vara fullständigt i avsaknad av uppfattning eller värdering
            av de argument som även tidigare - och kanske även nuvarande -
            socialdemokrater framför i skrivelser till regeringen.
          </note>
          <note>
            Men, som sagt, jag hoppas att avsaknaden av dessa argument i
            utskottets betänkande är ett tecken på att man i utskottsgruppen
            inser att man så småningom kanske kommer att vara transportkompani
            för att genomföra denna lagstiftning.
          </note>
          <note type="speaker">
            Anf. 41 SIV HOLMA (v):
          </note>
          <note>
            Herr talman! Statens fastighetsverk bildades 1993
          </note>
          <note>
            och förvaltar stora landområden som ägs av staten.
          </note>
          <note>
            Det gäller främst markområden väster om odlingsgränsen i Lappland,
            renbeteslanden i Jämtland, Härjedalen och norra Dalarna samt kronoholmarna
            utmed hela den svenska kusten. Till området hör också de statsägda
            delarna av de skyddade Norrlandsälvarna med biflöden. I förvaltningsansvaret
            ingår mark kring slott och kungsgårdar. Det handlar sammanlagt
            om drygt 6 miljoner hektar, varav 300 000 hektar är brukningsbar
            skog. Det gör Statens fastighetsverk till
          </note>
          <note>
            Sveriges största markförvaltare.
          </note>
          <note>
            När Domänverket ombildades gjordes en uppdelning i fyra kategorier
            av de områden som hade särskilda naturvärden: nationalparker,
            naturreservat, domänreservat och s.k. oskyddad domänmark. Naturvårdsverket
            förvaltar nationalparker och de områden som under de närmaste
            åren skall ombildas till naturreservat. Statens förvaltningsverk
            förvaltar övrig skog som kvarstår i statens ägo.
          </note>
          <note>
            Vid sammanslagningen och senare utförsäljningen av statens aktier
            i Assi Domän AB framförde miljöorganisationer och Skogsägarnas
            Riksförbund m.fl.
          </note>
          <note>
            synpunkter på behov av att undanta ytterligare mark för naturvårdens
            behov. Man krävde också att all mark skulle inventeras för att
            man skulle kunna undanta särskild skyddsvärd mark innan utförsäljning
            gjordes. Riksdagens revisorer har i rapport 1996/97:4
          </note>
          <note>
            påtalat att inventering inte gjordes. Fastighetsverket övertog
            skogsareal från Assi Domän 1996.
          </note>
          <note>
            I Maggi Mikaelssons och Gudrun Lindvalls motion framkommer en
            seriös kritik mot att Fastighetsverket har gjort för stora avverkningar
            i svårföryngrad skog med höga naturvärden i södra Lappland. En
            liknande kritik finns i en motion som Rune Berglund och Berit
            Andnor har skrivit. De skriver att de stora avverkningarna är
            till nackdel för naturvård och rennäring. Båda motionerna utmynnar
            i krav på att Fastighetsverket skall utföra en naturvärdesinventering
            och nyckelbiotopsinventering.
          </note>
          <note>
            Vid utskottsutfrågningen framkom att Fastighetsverket har påbörjat
            ett sådant arbete. Utskottet understryker vikten av att denna
            inventering blir klar i god tid före den utsatta tidsfristen,
            dvs. 2003. Dessutom sägs att Fastighetsverket strävar mot att
            uppfylla gällande kriterier för certifiering av skogsbruket under
            innevarande år. Och det är bra.
          </note>
          <note>
            Herr talman! Vi kan konstatera att kartläggningsarbetet har påbörjats.
            Vi anser att det är svårt att veta hur aktsam man skall vara vid
            avverkning när naturvärdesinventeringen inte är genomförd fullt
            ut. Vi tycker ändå att arbetet med inventeringen är påbörjad och
            kan i dag nöja oss med detta och yrkar därför bifall till utskottets
            ställningstagande i detta avseende.
          </note>
          <note>
            Vi kommer att bevaka att inventeringen sker på det sätt som utskottet
            utgår ifrån.
          </note>
          <note>
            Herr talman! Däremot har jag en avvikande mening när det gäller
            synen på avkastningskravet för
          </note>
          <note>
            Fastighetsverket. Det är inte fullständigt klarlagt att de gjorda
            avverkningarna inte har ett samband med ställda avkastningskrav.
            Fastighetsverket hävdade vid utfrågningen att man inte hade haft
            några svårigheter med att uppnå fastställda avkastningskrav. Man
            hade t.o.m. klarat dem med ett litet överskott. Samtidigt kan
            vi konstatera att det finns en seriös kritik mot alltför stor
            avverkning av svårföryngrad skog. Min bedömning är att orsakerna
            till de stora avverkningarna av svårföryngrad skog med höga naturvärden
            i södra Lappland torde vara de avkastningskrav som staten har
            ålagt och som innebär att halva tillväxten skall avverkas. Det
            kan inte vara rimligt att ha avkastningskrav som kan leda till
            att skogsvårdslagens miljömål riskerar att överträdas. Därför
            yrkar jag bifall till reservation nr 1 som går ut på att regeringen
            bör ompröva avkastningskravet så, att ambitionen att uppfylla
            miljömålen på ett föredömligt sätt inte äventyras.
          </note>
          <note>
            Tack!
          </note>
          <note type="speaker">
            Anf. 42 PER LANDGREN (kd):
          </note>
          <note>
            Herr talman! Vi har en gemensam reservation, och Lennart Hedquist
            har med all önskvärd tydlighet i sitt tidigare inlägg gett en
            saklig bakgrund till och motiverat fastighetsinvesteringsbolagens
            kommande existens i Sverige. Jag yrkar därför bifall till vår
            gemensamma reservation nr 2 under mom. 4 om fastighetsinvesteringsbolag.
          </note>
          <note>
            Sven-Erik m.fl.! Tänk om villkoren för ägandet av fastigheter
            har en mycket stor samhällsekonomisk betydelse. Tänk om kapitalförsörjningen
            behöver förbättras inom fastighetssektorn. Tänk om ägarbasen behöver
            breddas. Tänk om det finns en rad hinder för såväl stora som små
            placerares möjligheter att i indirekt form, via aktier, placera
            i fastigheter. Tänk om det finns ett betydande latent intresse
            för sådana kapitalplaceringar.
          </note>
          <note>
            Jag räknade ihop 17 argument i den gemensamma reservationen;
            jag tänker inte trötta kammaren med att räkna upp dem. Nu har
            jag ställt upp dem som villkorssatser. Men man kan lika gärna
            ha dem som premisser som i kraft av sin tyngd så småningom rimligtvis
            leder fram till en slutsats. Så är det i bästa fall på andra områden
            i samhället. Som ny riksdagsledamot är jag ibland lite förvånad
            över att den här induktiva kraften i ett logiskt resonemang kanske
            inte riktigt infrias här.
          </note>
          <note>
            Jag skulle vilja att Sven-Erik och kanske någon annan i majoritetskonstellationen
            talar om vad som motiverar ett sådant här nej-sägande. Det är
            faktiskt kontraproduktivt.
          </note>
          <note>
            Lennart Hedquist var optimistisk. Han tror att det förebådas
            en proposition, att en sådan kommer att komma så småningom. Det
            är ju bra, men jag tycker att en motivering här och nu till den
            här avvisande och sterila attityden är fullt motiverad. Det gäller
          </note>
          <note>
            Sven-Erik Österberg och andra företrädare för majoriteten.
          </note>
          <note>
            Tack, herr talman!
          </note>
          <note type="speaker">
            Anf. 43 MATZ HAMMARSTRÖM (mp):
          </note>
          <note>
            Herr talman! Siv Holma redogjorde för Statens fastighetsverks
            historia i sitt inlägg, så jag behöver inte upprepa den. Men jag
            vill, liksom hon, fästa riksdagens uppmärksamhet på den kritik
            som i höstas riktades från flera håll mot Statens fastighetsverk
            för stora avverkningar i svårföryngrad skog med höga naturvärden
            i södra Lappland.
          </note>
          <note>
            Från Miljöpartiets sida tycker vi också att det är ett problem
            att Statens fastighetsverk inte förrän nu i somras, 1998, har
            påbörjat inventeringen av naturvärden i dessa områden. Det är
            anmärkningsvärt att naturvärdesinventeringen har kommit i gång
            först fem år efter det att verket bildades och fyra år efter ikraftträdandet
            av den nya skogsvårdslagen.
          </note>
          <note>
            Jag delar Siv Holmas uppfattning att en av orsakerna till de
            här avverkningarna torde vara det avkastningskrav som staten har
            ålagt Statens fastighetsverk. Det innebär alltså att man måste
            avverka halva tillväxten. Det kan inte vara rimligt att ålägga
            ett statligt verk avkastningskrav som leder till att skogsvårdslagens
            miljömål och framför allt det allmänna miljömålet att spara ur
            miljösynpunkt värdefull skogsmark måste åsidosättas. Därför anser
            vi från
          </note>
          <note>
            Miljöpartiets sida att riksdagen bör ge regeringen i uppdrag
            att ompröva Statens fastighetsverks avkastningskrav.
          </note>
          <note>
            Det är nödvändigt att staten på sina egna markområden är ett
            föredöme när det gäller miljöhänsyn.
          </note>
          <note>
            Därför anser vi dessutom att regeringen skall ge sådana instruktioner
            till Statens fastighetsverk att inventeringen av naturvärden och
            skyddsvärda biotoper skyndsamt genomförs och att skogsinnehavet
            certifieras.
          </note>
          <note>
            När det gäller inventering och certifiering är vi nöjda med utskottets
            skrivning, eftersom den går på vår linje. Däremot, herr talman,
            yrkar jag bifall till reservation nr 1 av Siv Holma, Lars Bäckström
            och
          </note>
          <note>
            Birger Schlaug, eftersom jag inte delar utskottets övertygelse
            om att det inte finns någon konflikt mellan miljömål och avkastningskrav.
          </note>
          <note>
            Ett av problemen, enligt min mening, är att man likställer miljö-
            och produktionsmål men med tystnad förbigår hur man skall hantera
            en eventuell konflikt mellan de här målen. Hur gör man om man
            måste åsidosätta miljömålen för att kunna uppnå produktionsmål
            och leva upp till avkastningskrav? Tyvärr har de ekonomiska målen
            tillskansat sig en särställning som gör att miljömålen vid sådana
            här konflikter oftast får dra det kortaste strået. I just detta
            fall tror vi att det går att lösa konflikter genom att sänka avkastningskravet
            på Fastighetsverket, vilket skulle göra det möjligt att freda
            mer värdefull skog från avverkning.
          </note>
          <note>
            Men generellt, herr talman, anser jag att det behövs ett politiskt
            beslut om att miljömålen vid en målkonflikt skall vara överordnade.
          </note>
          <note type="speaker">
            Anf. 44 SVEN-ERIK ÖSTERBERG (s):
          </note>
          <note>
            Herr talman! Staten äger en ansenlig mängd olika fastigheter.
            De allra flesta används av olika hyresgäster som har sin verksamhet
            i dessa lokaler. Statens fastighetsinnehav har varit föremål för
            många olika politiska diskussioner under årens lopp. Det system
            som gäller nu har sin grund i lokalförsörjningsreformen och Byggnadsstyrelsens
            ombildande i början av
          </note>
          <note>
            1990-talet.
          </note>
          <note>
            Jag anser att det är viktigt att svenska folket står som ägare
            till ett antal fastigheter inom det egna landet, men ägandet får,
            enligt min mening, aldrig blir ett mål i sig utan måste noga omges
            av en effektiv och ekonomiskt inriktad hantering. Visst fastighetsinnehav
            kan det naturligtvis alltid föras en diskussion omkring. När det
            däremot gäller värdefulla kulturbyggnader i form av museer, slott
            osv. är det i de flesta fall närmast en självklarhet att staten
            står som ägare och garant för att dessa intressen vårdas och att
            de kulturella värdena säkras åt eftervärlden.
          </note>
          <note>
            Ibland smyger det sig in i debatten, även i denna kammare, att
            en effektiv och ekonomiskt förd fastighetspolitik bör stå tillbaka
            för att i högre grad gynna de verksamheter som en del av hyresgästerna
            verkar för. Jag förutsätter naturligtvis att staten uppträder
            som en juste fastighetsvärd och tar sitt ansvar gentemot hyresgästen,
            vilken denne än må vara. Men det kan aldrig vara riktigt, enligt
            min mening, att staten som fastighetsägare skall subventionera
            vissa verksamheter som anses som mer behjärtansvärda än andra.
            Jag tror att vi är ute på en farlig väg då. Dessutom är jag ganska
            säker på att en hyressättning vilande på andra grunder än nu gällande
            för t.ex. museer, opera, teater ganska raskt skulle resultera
            i att de ekonomiska anslagen anpassades efter hyresnivåerna.
          </note>
          <note>
            Min bestämda åsikt är att statlig fastighetsförvaltning skall
            vara effektiv och tåla en jämförelse med den öppna marknaden.
            Det är också mycket viktigt att det finns givna och klara spelregler
            för hur detta skall fungera vid olika situationer som kan uppstå,
            så att ingen sammanblandning sker mellan förvaltare och brukare,
            vilket reglerades i fastighetsombildningen i början av 90-talet.
          </note>
          <note>
            Efter Byggnadsstyrelsens ombildning i tidigt 90-
          </note>
          <note>
            tal tillsatte regeringen i mars 1996 en särskild utredare som
            fick till uppgift att göra en utvärdering av
          </note>
          <note>
            Byggnadsstyrelsens ombildning. Utredaren lämnade vid ett antal
            tillfällen delbetänkanden från sitt uppdrag. I en proposition,
            1997/98:137, ansåg regeringen mot bakgrund av vad som kommit fram
            i utredningen att ombildandet hade gått bra samt att principerna
            för statlig fastighetsförvaltning bör ligga kvar. Man pekade dock
            på ett antal effektiviseringar som man tyckte kunde vara rimliga
            att göra. Bakom propositionen ställde sig sedan finansutskottets
            majoritet i
          </note>
          <note>
            FiU25 från 1997/98.
          </note>
          <note>
            Vad jag vill säga med detta är att statlig fastighetsförvaltning
            under de senaste åren har varit föremål för en mycket intensiv
            diskussion. Frågeställningarna har prövats vid en rad olika tillfällen.
            Frågan har utretts och följts upp i syfte att nå de mål som är
            uppsatta, en bra och effektiv fastighetsförvaltning, men också
            att staten som fastighetsägare är en bra hyresvärd gentemot sina
            kunder. Det tycker jag också är i allra högsta grad eftersträvansvärt.
          </note>
          <note>
            Om vi går över till Statens Fastighetsverks skogsinnehav, alltså
            den del av statens skogar som i princip ligger ovan odlingsgränsen
            - det finns ytterligare marker som Siv Holma redogjorde för -
            kommer vi in på en uppgift som naturligtvis är mycket svår.
          </note>
          <note>
            Det skall man ha klart för sig. Skogen skall brukas, men det
            skall också tas stor hänsyn till alla de intressen som omgärdar
            dessa marker, från samernas syn på dessa marker som renbetesland
            till bevarande av känsliga biotoper i form av växter och djur.
          </note>
          <note>
            Jag tycker ändå att den bedömningen måste göras att Fastighetsverket
            genom sin skogsförvaltning har klarat denna uppgift väl. Såvitt
            vi har kunnat erfara finns inga anmälningar som vunnit gehör när
            de prövats. Avverkningarna har skett på ett sätt som följt de
            regler som utfärdats av Skogsvårdsstyrelsen och flera andra myndigheter.
          </note>
          <note>
            Det finns naturligtvis s.k. allmänna uppfattningar, som grundar
            sig på känslomässigt engagemang. Man anser att det allmänt avverkas
            för mycket i dessa trakter. Det är åsikter som vi naturligtvis
            skall ha respekt för, tycker jag, åtminstone så länge de ryms
            inom lagens ram. Men denna diskussion och dessa åsikter kanske
            inte skall riktas till eller ställas mot staten som skogsförvaltare,
            så länge man verkar utifrån gällande regelsystem. Jag anser att
            dessa diskussioner får föras i annat forum, när man diskuterar
            avverkningsfrågor i allmänhet och inte när avverkningar sker enligt
            gällande regler.
          </note>
          <note>
            Fastighetsverket har här inte heller ansett att miljömålet är
            oförenligt med uppsatt avkastningskrav.
          </note>
          <note>
            Det framkom bl.a. vid en hearing som genomfördes i början av
            året. Det är en synpunkt som jag tycker väger tungt i de fall
            där verket självt tycker att man har klarat detta på ett rimligt
            sätt. Inte heller när man hör efter runt omkring kan man peka
            på att det skett några överträdelser.
          </note>
          <note>
            En särskild fråga i betänkandet rör fastighetsinvesteringsbolag.
            Lennart Hedquist redogjorde ganska flödigt för sin ståndpunkt.
            Jag tänker inte ägna så mycket tid åt detta i mitt huvudanförande.
            Jag får väl återkomma i repliker. Frågan har varit föremål för
            behandling vid olika tillfällen tidigare då det funnits motioner
            som har berört det här området. I hanteringen denna gång anser
            vi från utskottsmajoritetens sida inte att det har framkommit
            några skäl som har föranlett oss att ändra tidigare inställning.
            Vi står fast vid detta och tycker inte att det finns något läge
            nu för att infria de påtryckningar som Lennart Hedquist har stått
            för när det gäller bildande av fastighetsinvesteringsbolag. Därför
            avstyrker vi den ansökan.
          </note>
          <note>
            Fru talman! Till sist vill jag yrka bifall till utskottets hemställan
            i dess helhet och avslag på samtliga reservationer.
          </note>
          <note type="speaker">
            Anf. 45 LENNART HEDQUIST (m) replik:
          </note>
          <note>
            Fru talman! Den här debatten är en illustration av hur olämpligt
            det är att blanda två helt avskilda ärenden. Här handlar vartannat
            inlägg om fjällnära skogar och avkastningskrav på statliga fastigheter
            och vartannat inlägg om fastighetsinvesteringsbolag. Sven-
          </note>
          <note>
            Erik Österberg har valt att ducka beträffande fastighetsinvesteringsbolagen,
            liksom utskottsmajoriteten i betänkandet.
          </note>
          <note>
            Mot bakgrund av vad som står som redogörelse för vad fastighetsinvesteringsbolag
            är, mot bakgrund av den forskning som Lars Vinell har presenterat
            med jämförelser mellan fastighetsinvesteringsbolag i andra länder,
            mot bakgrund av hur en socialdemokratiskt ledd regering i Finland
            har infört den här lagstiftningen, mot bakgrund av vad Aktiefrämjandet
            i sitt förslag till regeringen har redovisat säger nu socialdemokraterna
            i utskottet att någon avgörande information inte har inkommit
            som föranleder s-gruppen i utskottet att ändra ställningstagande.
            Min fråga till
          </note>
          <note>
            Sven-Erik Österberg är: Vilken avgörande information väntar ni
            på? Är det signalen från Rosenbad eller är det något annat?
          </note>
          <note type="speaker">
            Anf. 46 SVEN-ERIK ÖSTERBERG (s) replik:
          </note>
          <note>
            Fru talman! Vi kan utveckla detta lite grann. När
          </note>
          <note>
            Lennart Hedquist kritiserar själva handläggandet av betänkandet
            må det stå för Lennart Hedquist. Det är inte någon ovanlighet
            i riksdagen att betänkanden innehåller ganska vitt spridda ämnesområden.
            Det gör även detta betänkande, även om man bortser från fastighetsinvesteringsbolag.
          </note>
          <note>
            I själva sakfrågan får man väl ta upp vad det är som föranleder
            förslaget. Det är klart att det finns ett antal fördelar med ett
            fastighetsinvesteringsbolag. Jag kan också ansluta mig till några
            av dem. Men det man ivrar mest för och de punkter som har berörts
            är att det skulle lösa problem som finns i de kommunala bostadsbolagen.
            Men det visar sig att när det finns en investering, som man naturligtvis
            vill ha en avkastning på, så kommer inte de kommunala bostadsbolag
            som har de största bekymren att vara de som står först i kön och
            får sina problem lösta den här vägen.
          </note>
          <note>
            Intresset kommer naturligtvis att falna även för ett sådant här
            fastighetsinvesteringsbolag, beroende på i vilket skick bolaget
            är. Den frågan tror jag att man har kvar bortsett från det som
            nu är aktuellt. Det löser inte den problematiken. Men det har
            varit ett viktigt argument, som Lars Vinell nämnde och som Lennart
          </note>
          <note>
            Hedquist har ställt sig bakom. Jag tycker att det faller.
          </note>
          <note>
            En annan sak är också att det krävs skattesänkningar. Det kommer
            att kosta att införa dessa bolag.
          </note>
          <note>
            Där kan man hänvisa lite till att det förs en bred skattediskussion
            just nu, där man vill lägga allt på bordet. Och vi är väl lite
            tveksamma till att gå in och vidta åtgärder innan de diskussionerna
            är slutförda.
          </note>
          <note>
            Det finns en möjlighet för Lennart Hedquist och hans partikamrater
            att ta upp och föra fram frågorna i en skattediskussion om man
            tycker det är viktigt.
          </note>
          <note>
            Den andra frågan man kan fundera på är när han säger - och det
            framkom vid den hearing som vi hade, som Lennart Hedquist minns
            - att man anser att fastighetsbestånden i framför allt tätortsområdena
            är undervärderade. Genom det här förslaget skulle de värderas
            högre. Självklart skulle ett högre värde, så gott jag kan räkna
            ut, också medföra att avkastningskravet blir högre. Det kommer
            att medföra högre hyror, såvitt jag kan förstå.
          </note>
          <note type="speaker">
            Anf. 47 LENNART HEDQUIST (m) replik:
          </note>
          <note>
            Fru talman! De frågor som Sven-Erik Österberg nu tar upp visar
            egentligen hur nödvändigt det är att åstadkomma en avreglering
            på fastighetsmarknaden och ge möjligheter till sunda investeringar
            på den.
          </note>
          <note>
            Det Sven-Erik Österberg gör sig till talesman för är egentligen
            att man skall behålla de höga hyresnivåerna på de orter där man
            i dag har konstlade värden på de allmännyttiga bostadsbolagen.
            Ju längre man fortsätter med den politiken, desto högre blir ju
            kostnaderna när de berörda kommunerna så småningom måste lösa
            ut sig ur den sitsen.
          </note>
          <note>
            Jag tror att det så småningom även för en socialdemokratisk regering
            kommer att gå upp att man måste göra någonting åt fastighetsmarknaden.
            I det sammanhanget måste många små investerare attraheras att
            gå in på den marknaden, och de skall ha möjlighet att göra det
            på sådana villkor att de inte själva behöver engagera sig i fastighetsförvaltning.
            Det kan göras av professionella fastighetsinvesteringsbolag där
            man som investerare äger andelar.
          </note>
          <note>
            Alla de skäl som finns uppräknade i vår reservation talar entydigt
            för detta. Det är symtomatiskt att regeringen ännu inte har reagerat
            på Aktiefrämjandets utförliga lagförslag. Det är också symtomatiskt
            att sgruppen i finansutskottet inte tar till sig de argumenten.
            Man duckar i avvaktan på att man får en signal från Regeringskansliet.
            Jag hoppas att den signalen så småningom blir att det är klart
            att det skall finnas fastighetsinvesteringsbolag i vårt land.
          </note>
          <note type="speaker">
            Anf. 48 SVEN-ERIK ÖSTERBERG (s) replik:
          </note>
          <note>
            Fru talman! Jag är glad att Lennart Hedquist bekymrar sig för
            de kommunala fastighetsbolagen och hur man kommer till rätta med
            de snedsitsar som finns i dag. Däremot tror jag att Lennart Hedquist
            har en övertro på att fastighetsinvesteringsbolagen kan lösa de
            problemen.
          </note>
          <note>
            Låt oss vara ärliga, Lennart Hedquist. Problemet med de kommunala
            bostadsbolagen är oftast att det är dåligt med sysselsättning,
            dvs. det finns dåliga försörjningsmöjligheter för människorna.
            Då bor de inte heller i de fastigheter som finns.
          </note>
          <note>
            Det har gjorts försök att t.ex. sänka hyror, för att på så sätt
            locka till sig hyresgäster. De försöken har inte utfallit positivt
            vid uppföljningen. Så det är inte huvudorsaken. Om flexibla hyror
            vore lösningen - på det sätt Lennart Hedquist har beskrivit det
            - måste det ändå ske en ekonomisk sanering innan det går att komma
            i gång. Det kan ske i ett fastighetsinvesteringsbolag. Men någon
            måste skriva av skulderna på fastigheten innan det går att komma
            i gång på det nya sättet. Det finns möjlighet att göra så med
            befintliga lösningar. Den utpekade lösningen i den frågan är överdriven
            i fråga om fastighetsinvesteringsbolag.
          </note>
          <note>
            Vi anser inte att allt skulle vara av ondo, Lennart
          </note>
          <note>
            Hedquist. Det är fråga om en total bedömning av hur läget ser
            ut - som jag också redogjorde för i min förra replik. Det är klart
            att det finns positiva saker. Många av de stora bostadsinstituten
            placerar pengar där det inte finns någon risk alls. Därför blir
            många områden ointressanta att satsa pengar på. Då får lokala
            banker ta större risker än de stora bostadsinstituten. Här skulle
            ett sådant bolag göra en viss nytta.
          </note>
          <note>
            Jag vill inte mörka. Det finns naturligtvis positiva saker. Detta
            var en sådan sak. Vi får väl se vad framtiden utvisar i frågan.
          </note>
          <note type="speaker">
            Anf. 49 PER LANDGREN (kd) replik:
          </note>
          <note>
            Fru talman! Sven-Erik Österberg går oss till mötes. Det borgar
            för positivt efterarbete. Men jag vill ändå fråga följande. Sven-Erik
            Österberg har själv nämnt fördelar med fastighetsinvesteringsbolag.
            När det nu går att använda sig av marknadsekonomins fördelar,
            vad är det exakt som skulle få s-gruppen av vända? Sven-Erik Österberg
            kan se på den argumentering som finns i reservationen. Vad är
            det som skulle få s-gruppen att vända?
          </note>
          <note type="speaker">
            Anf. 50 SVEN-ERIK ÖSTERBERG (s) replik:
          </note>
          <note>
            Fru talman! Lite skämtsamt går det att säga att argumentationen
            är kort. Det finns ingen nytta tillförd.
          </note>
          <note>
            Jag hittar inget svar där.
          </note>
          <note>
            Man skall inte göra en övertolkning. Jag skall vara ärlig och
            säga att allt inte är dåligt. Det finns även fördelar.
          </note>
          <note>
            Men det hela faller tillbaka på min första replik mot Lennart
            Hedquist. Det finns en sammanvägning.
          </note>
          <note>
            Ni mörkar att det hela inte är gratis. Igångsättandet av hela
            systemet kostar ett antal miljarder. Det skall prioriteras mot
            andra saker som t.ex. Per Landgrens parti tycker är behjärtansvärda
            - sjukvård osv. Hela skattebilden gäller detta.
          </note>
          <note>
            Breda diskussioner om framtidens skatter ger vid handen att det
            är fel att nu gå in och avlöva diskussionen. Dessa frågor får
            föras fram i diskussionerna och prioriteras mot andra skattesänkningar.
            Det går inte att föra skattesänkningsdiskussioner lite här och
            där och inte låtsas om att det finns något samband mellan inkomster
            och utgifter. Det går att göra den anmärkningen här utan att bara
            titta på denna fråga.
          </note>
          <note>
            Det finns positiva saker här, men helhetsbilden är den som utskottsmajoriteten
            anser, nämligen att det just nu inte är läge för detta.
          </note>
          <note type="speaker">
            Anf. 51 PER LANDGREN (kd) replik:
          </note>
          <note>
            Fru talman! Detta är lite otillfredsställande när en rad argument
            i en reservation inte bemöts var för sig.
          </note>
          <note>
            Det kan upplevas som en skada av oppositionen.
          </note>
          <note>
            Sven-Erik Österberg talar om att en intäktsförlust skall ske
            i ett sammanhang. Det är klart att det skall ske i ett sammanhang.
            Men det är inte mycket man vågar göra om man hela tiden argumenterar
            att man inte vågar göra någonting som kan leda till dynamik, expansion
            och utveckling med en omedelbar intäktsförlust.
          </note>
          <note type="speaker">
            Anf. 52 SVEN-ERIK ÖSTERBERG (s) replik:
          </note>
          <note>
            Fru talman! Det är väl okej om man är beredd att ge skattesänkningar
            åt fastighetsmarknaden som ger positiva effekter genom att bilda
            ett fastighetsinvesteringsbolag. Det bör vägas in om detta är
            viktigare för
          </note>
          <note>
            Per Landgren än att ge låg- och medelinkomsttagare sänkta skatter.
            Smit inte undan den diskussionen. På något sätt måste de ställas
            mot varandra. Det går inte att föra en skattesänkningsdiskussion
            i olika hörn.
          </note>
          <note>
            Till syvende och sist går detta ihop. Inkomster skall harmonisera
            mot utgifter. Det är väl ändå den bredden vi har sett i det läge
            som råder. Vi känner till både utgifter och inkomster inför den
            kommande budgetbehandlingen. Där finns en rad bekymmer.
          </note>
          <note>
            Det är att göra diskussionen alldeles för lätt att säga att detta
            är en behjärtansvärd sak som inte har något samband med något
            annat.
          </note>
          <note type="speaker">
            Anf. 53 BIRGITTA CARLSSON (c):
          </note>
          <note>
            Fru talman! I finansutskottets betänkande 16 behandlas en motion
            som Ulla-Britt Hagström och jag väckte under den allmänna motionstiden.
            Den handlar om statens avkastningskrav på Akademiska Hus.
          </note>
          <note>
            Anledningen till att vi har väckt denna motion är att vi kommer
            från en kommun med en högskola som expanderar kraftigt. Det är
            något som vi är nöjda och glada över och tacksamma för. Högskolan
            har haft en positiv utveckling. Sökandetrycket är stort, och kvaliteten
            på undervisningen är mycket hög.
          </note>
          <note>
            Högskolan i Skövde har under de senaste åren fördubblats i omfattning
            flera gånger om. Hälsohögskolan håller på att samlokaliseras med
            Högskolan i
          </note>
          <note>
            Skövde, och detta har inneburit att lokalbehovet är stort.
          </note>
          <note>
            Flera byggnader med undervisningslokaler har byggts i privat
            regi. Högskolans bibliotek inryms i lokaler som Skövde kommun
            har renoverat och iordningställt för högskolans räkning.
          </note>
          <note>
            Akademiska Hus servar i dag högskolan med ungefär två tredjedelar
            av lokalerna. Just nu pågår ett nybygge på över 14 000 m² vid
            högskolan.
          </note>
          <note>
            Jag vet hur utskottet har behandlat motionen. Utskottet anser
            att det ankommer inte på utskottet att uttala sig om det enskilda
            fallet. Jag är medveten om det. Men den situation som har uppstått
            i Skövde har säkert också uppstått i andra kommuner med en expanderande
            högskola. I Skövde har befintliga lokaler som tidigare var försvarets
            anläggningar, T 2, använts. Akademiska Hus har varit ägare av
            husen och marken. Därför är det angeläget att man bygger på den
            mark man äger. Högskolan är nöjd med dem som hyresvärd. Problemet
            har varit att kostnaden har blivit för stor.
          </note>
          <note>
            Ungefär 30 % av anslaget till studenterna vid
          </note>
          <note>
            Skövde högskola går till hyror. Vid en jämförelse med högskolor
            i Västra Götaland är kostnaden omkring 15 %. Vi ser det som ett
            problem att en så stor andel av studerandepengen går till hyror.
            Verkställande direktören Christina Rogestam skriver i årsredovisningen
            att man hoppas att få fortsatt mandat att vara bästa samarbetspartner
            till universitet och högskolor även i framtiden. Den förhoppningen
            har vi också, men vi ser det ändå som ett problem.
          </note>
          <note>
            Lena Ek har ett särskilt yttrande till betänkandet, och hon skriver
            där: "Under utskottets beredning av ärendet har underhandsinformation
            inkommit från
          </note>
          <note>
            Finansdepartementet om att Akademiska Hus avkastningskrav kan
            komma att sänkas i samband med bolagsstämman under våren."
          </note>
          <note>
            Jag vill understryka vikten av att denna sänkning blir verklighet.
            Som det nu är åvilar en alltför stor andel av kostnaden kommunen,
            som också känner ett ansvar för att inte vara en bromskloss för
            den utbyggnad som sker. Vi anser då att det är fel att man skall
            förvänta sig att kommunerna ute i landet skall ta delar av kostnaderna
            för hyror för de statliga högskolorna.
          </note>
          <note>
            Därför vill jag verkligen understryka vikten av att det kommer
            till stånd en sänkning av avkastningskraven på Akademiska Hus
            vad gäller hyror för högskolor och universitet.
          </note>
          <note type="speaker">
            Anf. 54 SVEN-ERIK ÖSTERBERG (s) replik:
          </note>
          <note>
            Fru talman! Det är viktigt att slå fast att det inte finns något
            krav att högskolorna måste hyra av staten eller av Akademiska
            Hus. Det finns också möjlighet att vända sig till någon annan.
          </note>
          <note>
            De planer som finns på att sänka avkastningskravet på Akademiska
            Hus finns det god grund för, och ingenting pekar på att de inte
            kommer att genomföras. Det grundar sig på att man bedömer att
            det är en lägre risk med det här. Jag tror inte på argumentationen
            att det skulle stimulera utbildning osv. om man sänkte avkastningskraven
            väldigt mycket, därför att det skulle också sätta konkurrensen
            ur spel. Då skulle högskolornas verksamheter bli bundna i de hus
            som staten ställer till förfogande.
          </note>
          <note>
            På en sund fastighetsmarknad råder det konkurrens mellan fastigheterna,
            och man kan hyra även andra lokaler. Det är därför som det är
            så viktigt, som jag sade i mitt huvudanförande, att ha en sund
            fastighetspolitik som grundar sig på de villkor som gäller ute
            i samhället, där det kan uppstå konkurrens och på så sätt skapas
            en sund hyressättning för dessa fastigheter.
          </note>
          <note>
            Jag skulle gärna vilja att Birgitta Carlsson kommenterade det
            lite grann.
          </note>
          <note type="speaker">
            Anf. 55 BIRGITTA CARLSSON (c) replik:
          </note>
          <note>
            Fru talman! Jag utgår från min egen kommun
          </note>
          <note>
            Skövde, eftersom jag känner till den bäst. Här har man gått in
            i befintliga lokaler som Akademiska Hus äger. Akademiska Hus äger
            markerna runt omkring högskolan, och det är naturligt att man
            bygger ut där.
          </note>
          <note>
            På den mark som finns tillgänglig i närheten av högskolan är
            det privat ägande till de fastigheter som har byggts där för högskolans
            räkning. Kommunen har gått in i fastigheter i närområdet och gjort
            i ordning biblioteket för högskolan.
          </note>
          <note>
            Det är naturligt att man bygger på den mark som
          </note>
          <note>
            Akademiska hus har och som de inte har varit villiga att sälja.
            De är bra som lokalägare, och det är klart att vi är angelägna
            om att det skall fungera på ett tillfredsställande sätt.
          </note>
          <note>
            Men man kan inte förvänta sig att kommunerna skall gå in och
            betala, för att inte riskera att högskolan får en sämre kvalitet
            på undervisningen på grund av att en för stor andel av anslaget
            går till hyror.
          </note>
          <note>
            I andra husbestånd kan man fördela hyrorna mellan olika fastigheter;
            det blir alltid dyrare när det är nybyggt. I Skövde är vi tacksamma
            för den utbyggnad vi har fått, men vi har varit tvungna att bygga
            ut därför att det inte har funnits lokaler lediga som varit lämpliga
            för högskolans räkning. Det borde därför kunna gå att ha en fördelning
            av kostnader över tiden som stämmer bättre för högskolans krav.
          </note>
          <note type="speaker">
            Anf. 56 SVEN-ERIK ÖSTERBERG (s) replik:
          </note>
          <note>
            Fru talman! Jag skall fatta mig mycket kort. Om det är en väldigt
            stor skevhet i hyressättningen skulle det vara ett ypperligt läge
            för privata aktörer, och även för kommunen, att t.o.m. tjäna pengar
            på det här om man tycker att staten tar ut alldeles för höga hyror
            i sina fastigheter. Då uppstår en marknad. Jag förstår inte riktigt
            problemet, om det inte är så att man inte vill betala den hyra
            som det kostar att vara i ett hus.
          </note>
          <note>
            Men då är det en helt annan fråga.
          </note>
          <note type="speaker">
            Anf. 57 BIRGITTA CARLSSON (c) replik:
          </note>
          <note>
            Fru talman! Det handlar om att högskolan finns inom ett välbeläget
            område, och det är självklart att man inte vill lokalisera ut
            högskolan och sprida ut den i byggnader, som kanske är billigare,
            i ytterområden i en kommun. Det är också viktigt för en högskola
            att ha närhet till kommunikationer och den service som en kommun
            har. Då är lokaliseringen och närheten, att hela högskolan är
            samlad på ett ställe, på ett campusområde, oerhört viktigt. Det
            är en fördel.
          </note>
          <note>
            Man sitter nästan som i en rävsax när man är hänvisad till att
            använda de utrymmen som finns. Då kan man inte göra annorlunda
            än så här.
          </note>
          <note type="speaker">
            Anf. 58 KARIN PILSÄTER (fp):
          </note>
          <note>
            Fru talman! Jag blev inspirerad att tala om Statens fastighetsverk.
            Vi i Folkpartiet har väckt en motion som gäller framför allt hyressättningen
            för museer.
          </note>
          <note>
            Jag tror att det var så att när man börjat försöka sätta de mer
            marknadsmässiga hyrorna för den här typen av lokaler har det tagit
            sin tid att finna vettiga former för det och göra rimliga bedömningar
            av vad som är en marknadsmässig hyra. Men det gäller också detta
            som Birgitta Carlsson tog upp i sitt tidigare inlägg, nämligen
            att en verksamhet kan ha sådana lokalkrav -
          </note>
          <note>
            t.ex. ett speciellt museum eller en högskola som etablerar sig
            på en viss ort och håller på att expandera
          </note>
          <note>
            - att man av olika skäl inte får hyresrabatt, men staten måste
            i sin anslagsgivning ta hänsyn till detta. Det är svårt att driva
            en expanderande ny högskola för samma ersättning per student som
            en befintlig verksamhet som har funnits länge eller driva ett
            museum i en för ändamålet väldigt påkostad lokal för ett anslag
            som inte täcker detta. Men det måste synas i det anslag som staten
            ger för den här verksamheten att man tycker att det är så det
            skall gå till, inte i form av hyresrabatter som gör att villkoren
            blir oklara.
          </note>
          <note>
            Av den anledningen att vi nu ser att man har börjat hitta former
            som gör att man kan få en balans mellan hyresvärd och hyresgäst
            för vad som är rimligt, har vi ansett att vår motion från förra
            året kan vara tillgodosedd.
          </note>
          <note>
            Den andra frågan gäller avkastningskravet, framför allt det som
            har tagits upp om skogsmarker, fjällnära skogar och skyddsvärda
            skogar. Jag tycker att vi på ett trovärdigt sätt har fått besked
            om att kartläggningen pågår i den hastighet som är rimlig att
            kräva och att en certifiering är på gång enligt systemet FSC.
          </note>
          <note>
            Vad jag vill göra i det sammanhanget är bara att poängtera just
            vikten av att skogsbruket i de skyddsvärda områdena sker väl inom
            ramarna för vad naturen tål och inte genom mer industriell drift.
            Man hävdar från Statens fastighetsverk att avkastningskravet är
            väl förenligt med det, och jag vill verkligen understryka att
            det måste vara så. Staten är inte skogsägare av ekonomiska skäl,
            för att bedriva kommersiell verksamhet, utan av det skälet att
            skogarna och markerna skall skyddas.
          </note>
          <note>
            Jag vill då gå över till den stora frågan om fastighets- och
            investeringsbolag. Sven-Erik Österberg sade tidigare angående
            statens fastighetsinnehav att ägandet aldrig är ett mål i sig.
            Det måste även gälla kommunerna, såvitt jag kan förstå. Ändå gör
            Socialdemokraterna allt för att bibehålla de kommunala bostadsbolagen
            och de kommunala fastighetsbolagen.
          </note>
          <note>
            Man vill använda alla till buds stående medel i olika sammanhang
            och över tiden för att försvåra en försäljning av detta bostadsinnehav.
            Man vill på olika sätt skattesubventionera olönsamma företag och
            drift som sker på ett olönsamt och oekonomiskt sätt. Man vill
            använda våra skattepengar, både statliga och kommunala, för att
            täcka svarta hål och kunna driva dessa bolag vidare. Man vägrar
            att öppna möjligheter som ytterligare skulle underlätta att hitta
            andra sätt att driva dessa fastigheter. Det gör man i princip
            utan några argument, och det är lite tråkigt.
          </note>
          <note>
            Mot slutet av replikväxlingen fann Sven-Erik Österberg till sist
            ett halmstrå att gripa tag i, genom att hävda att en sådan här
            skattesänkning måste vägas mot t.ex. inkomstskattesänkningar för
            låginkomsttagare.
          </note>
          <note>
            Som framgått av utskottets behandling är det en verksamhet som
            i dag inte bedrivs i någon nämnvärd omfattning i den formen. Det
            blir inga sådana skatteintäkter från framför allt dubbelbeskattningen
            att det handlar om en stor skattesänkning. Det argumentet tycker
            inte jag håller. Jag yrkar bifall till vår reservation och önskar
            att Sven-Erik Österberg i sin replik kommer med lite bättre argument.
          </note>
          <note type="speaker">
            Anf. 59 SVEN-ERIK ÖSTERBERG (s):
          </note>
          <note>
            Fru talman! Det finns aldrig några tillräckligt bra argument
            i denna debatt. Jag tänkte kommentera det kommunala fastighetsägandet,
            osv.
          </note>
          <note>
            Jag tror att det är viktigt att vi, när vi nu befinner oss i
            slutet av 1900-talet, faktiskt blickar tillbaks. Det kommunala
            bostadsägandet har haft en oerhört stor social betydelse under
            årens lopp. Man kunde jämna ut klyftorna vad gäller boende mellan
            olika människogrupper i samhället. Det var allmännyttan som tog
            initiativet och skapade förutsättningar för ett drägligt boende
            för alla svenskar i det läget. Det är historien bakom detta.
          </note>
          <note>
            Det har aldrig funnits något stort intresse för att äga fastigheter
            i glesbygdskommuner. Det känner
          </note>
          <note>
            Karin Pilsäter till, och hon känner till de problem som omgärdar
            det. Jag tycker att det är alldeles för enkelt att peka på fastighetsinvesteringsbolagen
            som lösare av detta problem. Skall det bli intressant för fastighetsinvesteringsbolag
            att köpa fastighetsbestånd i glesbygd fordras det en ordentlig
            kapitalsanering, så att det blir lönsamt. En subventionering från
            de nuvarande ägarna för att få fastigheterna i stånd är det som
            fordras.
          </note>
          <note>
            I dagens läge ser vi att intresset för att köpa fastigheter minskar
            radikalt när man lämnar de stora tillväxtcentrumen i landet och
            kommer ut i dessa kommuner. Jag tycker att det ligger en liten
            skenmanöver i detta.
          </note>
          <note>
            Jag vill till sist i repliken säga att det Karin Pilsäter sade
            om museer och om att man skall finna en balans var bra. Där kan
            jag se att vi är tämligen överens.
          </note>
          <note type="speaker">
            Anf. 60 KARIN PILSÄTER (fp):
          </note>
          <note>
            Fru talman! Sven-Erik Österberg ville nu motivera det kommunala
            bostadsägandet med historiska argument. Jag kan hålla med om att
            de allmännyttiga bolagen, men inte bara de, på många sätt har
            haft en stor positiv betydelse. På vissa sätt har de också haft
            en negativ betydelse, bl.a. genom att de var med och byggde väldigt
            storskaliga områden. Samtidigt som man har utjämnat skillnader
            har man också skapat stora skillnader människor emellan.
          </note>
          <note>
            Det är egentligen en annan diskussion. Vad det handlar om nu
            är nutid och framtid. Det faktum att de allmännyttiga bostadsföretagen
            historiskt har haft en betydelse som de kommunala bostadsföretagen
            i dag inte har är inget argument för att kommunerna skall fortsätta
            att äga fastigheterna.
          </note>
          <note>
            De förluster som Sven-Erik Österberg pekar på har man i praktiken
            redan tagit. De försvinner inte om man inte omstrukturerar bolagen.
            Att en förändring inte kan lösa alla upptänkliga problem kan aldrig
            vara ett argument för att inte göra förändringen, om den kan vara
            bra för vissa ändamål.
          </note>
          <note>
            Möjligheterna att hitta andra fastighetsägare till ett kommunalt
            bostadsbestånd i en mindre stad i en landsbygdskommun är större
            om man ökar möjligheterna till olika typer av vettig drift av
            fastighetsbolag än om man inte gör det. I dag är det mycket svårare
            att hitta denna typ av aktörer. Att sälja ut fastigheterna som
            bostadsrätter är knappast någon möjlighet om det, som Sven-Erik
            Österberg påpekar, inte finns folk som vill bo där.
          </note>
          <note type="speaker">
            Anf. 61 SVEN-ERIK ÖSTERBERG (s):
          </note>
          <note>
            Fru talman! Det är bra att Karin Pilsäter håller med om den historiska
            bilden och även i denna kammare säger att det kommunala fastighetsägandet
            har haft stor social betydelse. Det tycker jag är viktigt.
          </note>
          <note>
            Det är viktigt att säga det i denna debatt, därför att kommuner
            och kommunala företrädare ibland framställs som mindre vetande.
            Att man faktiskt har satsat på detta framställs som en idioti.
            Då är det viktigt att falla tillbaks på historien.
          </note>
          <note>
            Det är klart att man många gånger kan vara i ett annat läge,
            men bostäderna har fortfarande en stor social funktion för många
            grupper som har det besvärligt och kämpigt i samhället.
          </note>
          <note>
            Karin Pilsäter sade att de storskaliga områdena skapade väldigt
            stora problem. Om jag minns rätt förespråkade även Folkpartiet
            på den tiden ganska starkt en politik som gick i den riktning
            som opinionens vindar blåste. Även då tryckte man på och sade
            att det fattades bostäder. Det var väl inte bara socialdemokrater
            som ville bygga bostäder i slutet på 60-
          </note>
          <note>
            talet.
          </note>
          <note>
            Vi kan naturligtvis vara efterkloka och säga att allt inte blev
            jättebra. Det kan jag också säga, och jag kan peka på sådana områden.
            Men det finns ändå en historia omkring byggandet som förklarar
            varför det blev som det blev.
          </note>
          <note>
            Jag skall inte tjata, men jag vill säga något om marknaden. Grunden
            till problemen är inte bostäderna i sig. Anledningen till att
            många bostäder står tomma i glesbygd är att det fattas sysselsättning.
          </note>
          <note>
            Befolkningsströmmar går mot regionala centrum, men även mot de
            stora nationella centrumen i Sverige. Det är det som gör att det
            finns för få människor till de bostäder som finns. Det är inte
            enbart en hyressättningsfråga, och det handlar inte enbart om
            hur fastighetsbolagen hanteras. Det handlar också om regionalpolitik
            i ett mer vidgat perspektiv.
          </note>
          <note type="speaker">
            Anf. 62 KARIN PILSÄTER (fp):
          </note>
          <note>
            Fru talman! Jag är den första att säga att det var rätt att göra
            en jättestor satsning på bostadsbyggande.
          </note>
          <note>
            Men att det var rätt att göra en stor satsning på 60-
          </note>
          <note>
            talet betyder inte att man med facit i hand kan säga att alla
            mått och steg man tog var riktiga. Den som försöker köra bil framåt
            genom att bara titta i backspegeln kommer att köra i diket. Det
            är precis det ni håller på med när det gäller bostadspolitiken.
          </note>
          <note>
            Nu handlar inte denna debatt om huruvida det var rätt eller fel
            att bygga bort bostadsbristen. Det var rätt.
          </note>
          <note>
            Jag tror att man med fler aktörer på fastighetsmarknaden lättare
            kan rätta till de problem som finns och som följde i spåren på
            att man löste ett stort problem. Det skapades nya.
          </note>
          <note>
            I grunden handlar det om att människor ute i kommunerna har rätt
            att förvänta sig att kommunerna och de kommunala företrädarna
            framför allt ägnar sin tid och sin kraft och våra skattepengar
            åt sjukvård, skola, äldreomsorg och åt barnens förskola. Jag tror
            inte att kommunerna i alla lägen är bäst på att sköta dessa bostäder
            och driva dessa fastighetsbolag.
          </note>
          <note>
            Jag tror att människors möjligheter att få arbete och egen försörjning
            och bo kvar där de vill bo ökar om kommunerna inte använder deras
            skattepengar till att driva bostadsföretag på ett sämre sätt än
            en duktigare aktör skulle kunna göra. Även ute i landsorten i
            avfolkningsbygder skulle det underlätta om kommunerna inte drev
            bostadsföretagen på ett sämre sätt än en bättre aktör skulle kunna
            göra.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 16 §.)
          </note>
          <note>
            13 § Ändringar i rättshjälpslagen
          </note>
          <note>
            Föredrogs
          </note>
          <note>
            Justitieutskottets betänkande 1998/99:JuU6
          </note>
          <note>
            Ändringar i rättshjälpslagen (prop. 1998/99:10)
          </note>
          <note type="speaker">
            Anf. 63 ROLF ÅBJÖRNSSON (kd):
          </note>
          <note>
            Fru talman! Vi har en reservation när det gäller utformningen
            av rättshjälpen. Den avser inkomstgränsen.
          </note>
          <note>
            Redan när man införde det nya systemet var vi emot att man skulle
            ha ett bestämt tak. Skälet är inte att vi vill att alla skall
            få rättshjälp, utan att vi tycker att man får ett byråkratiskt
            och stelbent system och att man får tröskeleffekter.
          </note>
          <note>
            Det skulle alltså räcka med den allmänna bestämmelse som finns
            i rättshjälpslagens § 8, där det står att rättshjälp får beviljas
            endast om det med hänsyn till angelägenhetens art och betydelse,
            tvisteföremålets värde och omständigheterna i övrigt är rimligt
            att staten bidrar med kostnaderna. Sedan överlämnar man till domstolarna
            att hantera detta i de fall människor av sociala skäl behöver
            ha allmän rättshjälp. Det är utomordentligt viktigt att de får
            det i de fall det behövs. De skall inte ägna huvuddelen av sina
            ansträngningar i denna typ av mål till att hantera byråkratin
            kring rättshjälpen.
          </note>
          <note>
            Jag tänker också passa på att säga något om en annan fråga som
            vi tog upp när reformen antogs, dvs.
          </note>
          <note>
            om att man behöver en utvärdering. Det här var ju en ganska dramatisk
            reform inom rättsväsendet, och det var egentligen helt oprövat
            när man gick över till en försäkringslösning. Vi hade inga principiella
            invändningar utan tyckte att det var väl värt att försöka. Men
            det finns väl signaler nu ute på fältet som indikerar att det
            här inte är helt problemfritt. Det hade varit klädsamt, tycker
            jag, om regeringen i det här läget hade kommit med en utvärdering.
          </note>
          <note>
            I betänkandet skriver man bort detta; det har gått för kort tid
            och man har inte tillräckligt med material.
          </note>
          <note>
            Det tror jag i och för sig inte kan vara alldeles korrekt. Man
            har ändå hållit på med det här i två år. Nog hade man kunnat få
            fram lite material för att belysa effekterna. Det är alltså en
            brist. Jag skulle gärna se detta, och jag vet att även andra ledamöter
            i utskottet har den uppfattningen.
          </note>
          <note>
            Med det, fru talman, yrkar jag bifall till reservation 1 under
            mom. 1.
          </note>
          <note type="speaker">
            Anf. 64 GUNNEL WALLIN (c):
          </note>
          <note>
            Fru talman! Den nuvarande lagen om rättshjälp antogs ju i slutet
            av 1997. När den antogs stramades möjligheterna att få rättshjälp,
            särskilt i familjerättsliga mål, åt ganska kraftigt. Rättshjälp
            kan ju numera endast bli aktuellt i de fall där det föreligger
            en tvist.
          </note>
          <note>
            I samband med lagändringen uttrycktes också en stor oro för risken
            att de minskade möjligheterna att erhålla rättshjälp skulle få
            negativa konsekvenser, främst då för kvinnors möjligheter att
            hävda sin rätt vid äktenskapsskillnad. Dessutom uppmärksammades
            risken att åtstramningen skulle leda till fler tvister och rättsliga
            processer i domstol. Ett ökat antal domstolsärenden ökar ju kostnaden
            för staten, och behovet av besparingar var ett tungt vägande skäl
            för att genomföra åtstramningen av möjligheterna att erhålla rättshjälp.
          </note>
          <note>
            När beslutet om lagen om rättshjälp fattades anförde regeringen
            att det skulle följas upp. Det skulle göras en utvärdering. Detta
            underströks både av utskottet och av riksdagen, men det var inte
            nödvändigt med något tillkännagivande. Nu skylls det på att det
            inte finns tillräckligt underlag för en utvärdering. Jag instämmer
            med föregående talares, Rolf Åbjörnssons, inlägg här. Det har
            ju gått en lång tid, 15 månader, sedan det trädde i kraft och
            började gälla.
          </note>
          <note>
            I den snabba samhällsförändring som vi är inne i är det av största
            vikt att man har en kontinuerlig uppföljning. Tiden är mogen för
            detta nu. Därför, fru talman, yrkar jag för Centerpartiets räkning
            bifall till den reservation, nr 3, som vi har där Centerpartiet
            begär en utvärdering av de förändringar som gjorts vad gäller
            möjligheter till rättshjälp vid bl.a. äktenskapsskillnad.
          </note>
          <note>
            Centerpartiet anser att den enskildes rättsställning gentemot
            myndigheter bör förbättras. I ett rättssamhälle skall alla kunna
            känna sig säkra i kontakter med myndigheter.
          </note>
          <note>
            För precis en vecka sedan debatterades ett nytt offentligt rättsinformationssystem
            som vi också fattade beslut om i dag på morgonen. Då sade bl.a.
            företrädare för det regerande partiet: "Det finns i dag en stor
            förtroendeklyfta mellan rättsväsendet och allmänheten. Många människor
            har inget eller litet förtroende för såväl de politiker som stiftar
            lagarna som för de domstolar och myndigheter som sedan tillämpar
            dem."
          </note>
          <note>
            I Centerpartiet anser vi att det är av största vikt att tydligt
            stärka den enskildes rättsställning gentemot myndigheter. Många
            gånger upplever enskilda sin litenhet gentemot myndigheter. Det
            är ofta långa handläggningstider, oklara besked, dålig information
            och underlåten kontroll. Detta ger upphov till känslor av otrygghet,
            misstänksamhet och övergivenhet.
          </note>
          <note>
            Dessutom förekommer det ett formellt och opersonligt myndighetsspråk
            som inte är lika lätt att förstå för alla.
          </note>
          <note>
            Vi från Centerpartiet, fru talman, föreslår att det skall vara
            möjligt att anlita rätthjälpsbiträde i vissa förvaltningsmål.
            Med anledning av detta yrkar jag bifall till reservation 4. I
            övrigt yrkar jag bifall till utskottets hemställan.
          </note>
          <note type="speaker">
            Anf. 65 SIW PERSSON (fp):
          </note>
          <note>
            Fru talman! När riksdagen 1997 antog den nya rättshjälpslagen
            sade Folkpartiet ett bestämt nej till detta av den anledningen
            att vi redan då klart insåg att det här skulle drabba dem som
            har det sämst ställt i samhället. Dessutom menade vi att lagen
            bröt mot den Europakonvention som vi har skrivit på.
          </note>
          <note>
            Det är väldig viktigt att människor har möjlighet att ta till
            vara sina rättigheter även om de har en dålig ekonomi. Det är
            det som också står i konventionen.
          </note>
          <note>
            Det nya gäller att det är en rättsskyddsförsäkring.
          </note>
          <note>
            Det innebär att om jag inte har betalat min rättsskyddsförsäkring
            får jag inte heller någon hjälp. Och det är kanske så illa att
            jag inte har några pengar att betala med. Detta har inneburit
            att de redan hårt drabbade lågavlönade kvinnorna har fått det
            ännu svårare att bevaka sina rättigheter på det familjerättsliga
            området. Det var det vi också var rädda för att det skulle ske.
            Det som också är besvärande i det nya systemet är att avgifterna
            numera är ännu högre. Självklart drabbar det dem som har sämst
            ekonomi värst.
          </note>
          <note>
            De många tungt vägande skäl vi hade när lagen infördes har inte
            blivit mindre tunga. Det gör att vi från Folkpartiets sida fortfarande
            säger att vi inte kan ha den här rättshjälpslagen. Vi måste gå
            tillbaka till det gamla systemet - men naturligtvis med ett tak,
            för kostnaderna drog i väg. Det föreslog vi tidigare.
          </note>
          <note>
            För att ordentligt få reda på hur hårt det här har slagit mot
            olika människor har Folkpartiet också föreslagit att vi skall
            ha en utvärdering. Det är anmärkningsvärt, fru talman, att man,
            när man inför en ny lag som man redan från början vet kommer att
            slå så hårt, inte särskilt ser till att ganska omgående börja
            med ett utvärderingssystem så att man kan följa upp det. Det har
            ju faktiskt gått några månader, och det dröjde inte många veckor
            förrän de första förlorarna kunde visa sig.
          </note>
          <note>
            Fru talman! Med anledning av detta är Folkpartiet fortfarande
            emot den nuvarande formen av rättshjälp.
          </note>
          <note>
            Därför yrkar jag bifall till reservation 2. Jag yrkar också bifall
            till reservation 3.
          </note>
          <note type="speaker">
            Anf. 66 HELENA FRISK (s):
          </note>
          <note>
            Fru talman! Den nya rättshjälpslagen trädde i kraft den 1 december
            1997. Ett antal nödvändiga förändringar vidtogs för att förenkla
            ett tidigare mycket komplicerat system - som det faktiskt var
            fråga om -
          </note>
          <note>
            med ett antal problem som faktiskt fanns där. Det var alltså
            ett av syftena; att förenkla ett komplicerat system. Men det gällde
            också att även fortsättningsvis se till det absolut grundläggande,
            alltså att rättshjälpen skall utgöra det yttersta skyddsnätet
            för de människor som inte kan få rättsligt bistånd på något annat
            sätt.
          </note>
          <note>
            I dagens debatt skall vi behandla ändringar i den rättshjälpslag
            som då beslutades om. Beslutet fattades
          </note>
          <note>
            1996, och lagen trädde i kraft den 1 december 1997.
          </note>
          <note>
            Det huvudsakliga innehållet i propositionen, och det som vi än
            så länge mest har varit inne på, är bl.a.
          </note>
          <note>
            inkomstgränsen och utvärderingskraven. Jag kommer att beröra
            detta vidare sedan.
          </note>
          <note>
            Propositionen innehåller alltså ett förslag om en förändring
            av inkomstgränsen. Den innehåller förslaget om att en underårigs
            avgift skall grundas på den underåriges egna ekonomiska förhållanden
            samt att underåriga skall kunna befrias helt från rättshjälpsavgift
            och rådgivningsavgift.
          </note>
          <note>
            Det föreslås också en utvidgning av Domstolsverkets talerätt
            i frågor som rör målsägandebiträde, ersättningsgaranti och återbetalningsskyldighet
            för försvararkostnader.
          </note>
          <note>
            Förslagen föreslås träda i kraft den 1 januari 1999.
          </note>
          <note>
            Men som jag sade tidigare är alltså inkomstgränsen för att få
            rättshjälp i dag 210 000 kr i årsinkomst.
          </note>
          <note>
            När beslutet fattades låg det beloppet precis över den tidigare
            s.k. brytpunkten och innebar då att över 80 %
          </note>
          <note>
            av befolkningen skulle få möjlighet till rättshjälp.
          </note>
          <note>
            Beslutet om rättshjälpslagen fattades 1996, och den trädde i
            kraft den 1 december 1997. Det har alltså gått nästan två år sedan
            själva gränsvärdet sattes till
          </note>
          <note>
            210 000 kr.
          </note>
          <note>
            Nu ser vi att det finns anledning att justera gränsen och höja
            den från 210 000 kr till 260 000 kr i årsinkomst. Den här justeringen
            skulle innebära att mer än 90 % av Sveriges befolkning kan få
            rättshjälp.
          </note>
          <note>
            Det är i internationella sammanhang en nästan unik täckningsgrad.
          </note>
          <note>
            Kristdemokraterna hävdar i sin reservation att det inte behövs
            någon inkomstgräns alls. Det anser vi naturligtvis att det gör.
            Vi har ju den här inskränkningen bl.a. just för att rättshjälp
            skall gå till de människor som inte annars skulle ha någon möjlighet
            att ta vara på sina rättsliga intressen. Det är inte rimligt att
            statens resurser används för bidrag till en mindre krets som själva
            har förmåga att betala sina rättsliga kostnader.
          </note>
          <note>
            I Folkpartiets reservation riktas en omfattande kritik mot hela
            rättshjälpsreformen. Folkpartiet vill riva upp hela reformen och
            återgå till den gamla ordningen. Jag tror inte att det är hela
            lösningen. Jag tror inte vi löser de problem som möjligtvis finns
            i dag genom att återgå till det gamla. Det vet naturligtvis
          </note>
          <note>
            Folkpartiet också.
          </note>
          <note>
            Utskottet hävdar att de skäl som låg till grund för rättshjälpsreformen
            fortfarande bär. Som jag tidigare sade är ju faktiskt täckningsgraden
            för det svenska systemet mycket hög.
          </note>
          <note>
            Sedan finns det en gemensam reservation från
          </note>
          <note>
            Centerpartiet och Folkpartiet där man begär en utvärdering av
            rättshjälpsreformen. När utskottet behandlade propositionen underströks
            att det är viktigt att reformen följs upp både fortlöpande och
            när det finns tillräckligt underlag för att göra en mer ordentlig
            utvärdering. Det är fortfarande lika viktigt. Ett tecken på att
            regeringen ändå visar sin goda vilja att följa upp reformen är
            ju de förslag som presenteras i det ärende som vi debatterar i
            dag.
          </note>
          <note>
            Men för att en övergripande utvärdering skall bli meningsfull
            krävs det att det finns ytterligare underlag. Det underlag som
            finns i dag räcker inte. Även om jag tidigare pratade om att det
            är två år sedan gränsvärdet sattes i inkomsttaket, har ju lagen
            inte varit i kraft i mer än drygt ett år.
          </note>
          <note>
            Vi i utskottet tror att det är absolut nödvändigt med en utvärdering.
            Vi utgår också ifrån att regeringen gör vad som krävs för att
            en utvärdering skall bli av så snart som möjligt.
          </note>
          <note>
            Det är naturligtvis självklart att medborgarna skall kunna känna
            sig starka gentemot myndigheter och liknande. Det är ju alla medborgares
            rättighet. Jag tycker också att det är självklart att utgå ifrån
            att myndigheterna själva följer de regelverk som finns och lämnar
            den service som allmänheten kan begära.
          </note>
          <note>
            Jag utgår ifrån att det är så. Men det är naturligtvis frågor
            som man också måste följa upp fortlöpande.
          </note>
          <note>
            Med det yrkar jag bifall till hemställan i justitieutskottets
            betänkande och avslag på samtliga reservationer.
          </note>
          <note type="speaker">
            Anf. 67 ROLF ÅBJÖRNSSON (kd) replik:
          </note>
          <note>
            Fru talman! Jag vet inte om Helena Frisk hörde på när jag hade
            mitt inlägg här. Men poängen med vår inställning när det gäller
            inkomsttaket är ju inte att alla skall ha rättshjälp oberoende
            av sina inkomster.
          </note>
          <note>
            Vi föreslår ett annat sätt att pröva det sociala behov som föreligger
            för att få rättshjälp. Vi menar alltså att vi kan överlämna detta
            till domstolarna.
          </note>
          <note>
            Ni däremot hävdar att man enligt ett gammalt preussiskt reglemente
            i alla lägen måste föreskriva in på muttern vad som skall gälla.
            Det får den påföljden att systemet får ägna stor tid och kraft
            åt att hantera detta. Och ändå kan det gå helt fel, precis som
            det har gjort nu med bostadsbidragen och debatten om dem.
          </note>
          <note>
            Detta innebär ju inte att de svaga får det bättre, utan det är
            ju de som kommer i kläm. Det är det som är poängen.
          </note>
          <note>
            I propositionen står det också: "Regeringen delar
          </note>
          <note>
            Domstolsverkets uppfattning att en justering av inkomstgränsen
            inte bör göras alltför ofta. Som Domstolsverket föreslår kan ett
            lämpligt riktmärke vara att en översyn görs med tre års intervall
            även om det vid vissa tillfällen kan finnas anledning att frångå
            detta riktmärke."
          </note>
          <note>
            Då får vi ta upp detta i kammaren från tid till annan och ändra
            lagen. Det kan inte vara rimligt att vi skall lagstifta efter
            sådana förutsättningar.
          </note>
          <note type="speaker">
            Anf. 68 HELENA FRISK (s) replik:
          </note>
          <note>
            Fru talman! Jag tror att det är absolut nödvändigt att ha detta
            inkomsttak, bl.a. ur kostnadssynpunkt.
          </note>
          <note>
            Annars drar kostnaderna naturligtvis i väg. Det är ju lätt att
            önska sig allting egentligen, men vi hävdar att inkomstgränsen
            är absolut nödvändig. Det är naturligtvis inte bra om man alltför
            ofta måste göra ändringar i de lagar som vi stiftar. Så långt
            håller jag med. Det är inte tillfredsställande.
          </note>
          <note>
            Men jag tycker inte att det är någon lösning på problemet att
            i stället hävda att man skulle ta bort hela inkomstgränsen. Man
            får se till att takgränserna ligger så att de håller under ett
            antal år. Lösningen är inte att ta bort inkomstgränsen.
          </note>
          <note type="speaker">
            Anf. 69 ROLF ÅBJÖRNSSON (kd) replik:
          </note>
          <note>
            Fru talman! Jag förstår att detta är er inställning.
          </note>
          <note>
            Det är lite frejdigt att bara säga: Då drar naturligtvis kostnaderna
            i väg.
          </note>
          <note>
            Det är egentligen ganska oprövat i Sverige att gå andra vägar
            för att pröva sådana här saker. Vi vet ju egentligen inte det.
            Vi har av tradition, av historiska skäl, utnyttjat det här reglementerandet,
            men vi har väl egentligen aldrig gjort några riktiga utvärderingar
            av om det är så särskilt effektivt. Jag tror att vi kan vara överens
            om att kostnaderna inte skall dra i väg på ett okontrollerat sätt.
            Man kan ju vara öppen för att pröva andra vägar när det gäller
            den här kostnadsbelastningen.
          </note>
          <note type="speaker">
            Anf. 70 HELENA FRISK (s) replik:
          </note>
          <note>
            Fru talman! Jag tror fortfarande att det här är det mest rättvisa
            systemet. Det är självklart så att man måste söka nya lösningar.
            Man skall inte låsa sig för någonting egentligen. Det måste alltid
            finnas en viss öppenhet för att titta på nya lösningar. Det tycker
            jag är självklart.
          </note>
          <note>
            Men som det ser ut i dag ser jag i alla fall den här lösningen
            som den mest rättvisa så långt, just därför att de människor som
            annars inte skulle ha någon möjlighet att få den här hjälpen skall
            få det. Det här innebär också att 90 % av befolkningen kommer
            att uppfylla de ekonomiska förutsättningarna för att erhålla rättshjälp,
            och som jag tidigare sade är det en närmast unik täckningsgrad
            i internationella sammanhang.
          </note>
          <note>
            Jag tycker att vi skall komma ihåg det. 90 % av befolkningen
            är ändock en stor grupp.
          </note>
          <note type="speaker">
            Anf. 71 GUNNEL WALLIN (c) replik:
          </note>
          <note>
            Fru talman! Det här är en lag som berör många personer som har
            svårt att föra sin egen talan. Man måste vara otroligt uppmärksam
            på att det går att falla genom maskorna, och man måste se till
            att lagen fungerar.
          </note>
          <note>
            Därför tycker jag att det är självklart att man skall följa upp
            beslutet. Jag kan inte förstå varför man är motsträvig. Det är
            självklart att man kontinuerligt följer upp beslut, särskilt då
            det fanns en så stor oro när beslutet om lagen fattades. Med tanke
            på det citat som jag anförde tidigare i debatten är det ännu mer
            befogat.
          </note>
          <note type="speaker">
            Anf. 72 HELENA FRISK (s) replik:
          </note>
          <note>
            Fru talman! Jag håller med Gunnel Wallin om att det är viktigt
            att följa upp beslutet och att göra det fortlöpande. En del i
            det var ju, som sagt var, bl.a. det som vi håller på att diskutera
            i dag, om inkomstgränser och om att regeringen ändå har visat
            att man följer upp beslutet.
          </note>
          <note>
            Det är självklart att när det finns tillräckligt mycket underlag
            måste det göras en mer ordentlig utvärdering. Vi är fullständigt
            överens om den saken.
          </note>
          <note>
            Det är dock, tror jag, fortfarande för tidigt att kunna göra
            en så stor och genomgripande utvärdering. Jag önskar att det vore
            annorlunda, för jag tycker verkligen att det är oerhört viktigt
            att man gör en utvärdering eftersom det fanns med som ett krav
            från utskottet från början.
          </note>
          <note>
            Som jag sade tidigare utgår jag och utskottet från att regeringen
            så snart det är möjligt gör vad som krävs för att en genomgripande
            utvärdering blir av.
          </note>
          <note>
            Men vi måste naturligtvis också fortlöpande utvärdera och följa
            upp beslutet under tiden.
          </note>
          <note type="speaker">
            Anf. 73 GUNNEL WALLIN (c) replik:
          </note>
          <note>
            Fru talman! Jag hör vad Helena Frisk säger. Jag tycker att det
            är konstigt att man inte har kunnat ta det här steget nu och verkligen
            se till att det sker. Det har ju funnits många signaler sedan
            lagen togs på att den inte fungerar. Det finns det som trillar
            igenom, och det är stora maskor.
          </note>
          <note>
            Som situationen är just nu förstår jag att man inte kan komma
            längre. Men jag förlitar mig på att Helena
          </note>
          <note>
            Frisk verkligen driver på så att det här kommer till stånd.
          </note>
          <note type="speaker">
            Anf. 74 HELENA FRISK (s) replik:
          </note>
          <note>
            Fru talman! Jag kommer fortfarande att vara med och driva på
            - och jag utgår från att utskottet också gör det - så att den
            här reformen fortlöpande följs upp. Och så fort det finns tillräckligt
            med underlag skall en mer genomgripande ordentlig utvärdering
            ske. Vi utgår från att regeringen gör det så snart det är möjligt.
          </note>
          <note type="speaker">
            Anf. 75 ALICE ÅSTRÖM (v):
          </note>
          <note>
            Fru talman! Jag vill börja med att yrka bifall till hemställan
            i justitieutskottets betänkande. Men jag vill ändå ta upp och
            kommentera en del frågor som har tagits upp i debatten och även
            i reservationerna.
          </note>
          <note>
            När den nya rättshjälpslagen skulle tas, och innan lagen togs,
            förde Vänsterpartiet en stark debatt där vi var mycket kritiska
            till det förslag till ny rättshjälp som höll på att arbetas fram.
            Också i debatten här i riksdagen, när vi skulle anta den nya lagen,
            lyfte
          </note>
          <note>
            Vänsterpartiet fram principiella ställningstaganden mot denna
            nya rättshjälpslag. Vi lyfte i debatten även fram just svårigheterna
            för kvinnor och kvinnors möjlighet att få rättshjälp när det gäller
            äktenskapsskillnad. Vi lyfte fram att det här skulle försätta
            kvinnor i en mycket svår situation.
          </note>
          <note>
            Det fanns många punkter som vi lyfte upp. Även efter det att
            lagen hade antagits här i riksdagen, och under det år som försäkringsbolagen
            hade på sig att förbereda den nya lagen innnan den skulle träda
            i kraft, försökte Vänsterpartiet att på olika sätt föra en debatt
            för att se till att den nya rättshjälpslagen inte skulle genomföras.
          </note>
          <note>
            Tyvärr genomfördes den nya rättshjälpslagen. Det var en oerhört
            stor reform. Den föranledde regeringen att gå ut i stora kampanjer,
            att skicka ut information till alla hushåll i Sverige om den stora
            förändringen när det gällde rättshjälpsfrågor. Man hade även information
            i TV under långa perioder för att reformen skulle nå ut till alla
            och för att man skulle genomföra den.
          </note>
          <note>
            Därför, fru talman, kvarstår den principiella kritiken, precis
            som för Folkpartiet. Vi hade gärna sett att
          </note>
          <note>
            Vänsterpartiet, och även Folkpartiet som också var kritiskt,
            hade kunnat stoppa lagen. Men vi lyckades inte. Vi var i minoritet.
          </note>
          <note>
            I dag har man genomfört den här oerhört stora förändringen med
            alla de insatser som har gjorts för att genomföra reformen. Försäkringsbolag
            har ändrat hela system för att anpassa sig till den nya lagstiftningen.
            Därför finner vi i Vänsterpartiet att det inte är meningsfullt
            att stå här i riksdagen i dag och säga:
          </note>
          <note>
            Nej, vi skall riva upp reformen och återgå till det gamla. Det
            är att inte vara ärlig. Även om man som politiker ibland kan önska
            att verkligheten hade sett annorlunda ut är det bara att konstatera
            att vi lever i en verklighet som inte alltid blir som vi själva
            hade önskat. Därför finner vi i dag inte något skäl att stödja
          </note>
          <note>
            Folkpartiets reservation om att riva upp reformen.
          </note>
          <note>
            Nu måste den här reformen ändå få sätta sig i hela systemet.
            Vi vet att det har kommit signaler om att det finns maskor, att
            det finns brister. Men det var inte någon nyhet för Vänsterpartiet,
            utan det var frågor som vi lyfte upp innan lagstiftningen trädde
            i kraft. Jag önskar att Centerpartiet också hade drivit frågan
            om kvinnornas rättighet med samma kraft som man gör i dag när
            man ser att bristerna kommer. Då kanske vi ändå hade haft en möjlighet
            att förändra lagstiftningen på den punkten. Men då fanns inte
            denna kritik.
          </note>
          <note>
            Just bara för att det var en mycket stor förändring är det oerhört
            viktigt att det finns ett tillräckligt underlag när vi nu skall
            göra en genomgripande utvärdering av lagstiftningen. Även om det
            finns signaler, även om det finns fall som man kan peka på räcker
            inte det för att man skall kunna säga att man kan göra en total
            utvärdering. Skall man kunna göra en utvärdering av en sådan här
            stor reform måste man ha ett underlag där man kan se det sammantagna
            utfallet, inte enstaka händelser. Man måste se mönstren i utfallet
            av lagstiftningen. Därför anser vi att lagen än så länge inte
            har varit i kraft tillräckligt länge för att man skall kunna göra
            en utvärdering.
          </note>
          <note>
            Men det är viktigt att regeringen fortsätter att följa utvecklingen.
            Det är viktigt att vi politiker och de politiska partierna i kontakter
            försöker att följa upp och utvärdera lagstiftningen. Men den stora
            utvärderingen tror jag att vi ändå måste vänta på ett slag, innan
            man kan få ett tillräckligt underlag.
          </note>
          <note>
            Sedan, fru talman, vill jag lyfta fram kristdemokraternas reservation.
            Man vill lyfta bort taket och kräver en individuell prövning av
            varje fall. Man vill inte låsa sig vid något tak utan man vill
            att det skall vara en individuell prövning och att även domstolarna
            skall kunna göra det.
          </note>
          <note>
            Vi i Vänsterpartiet tror att ett system med individuella prövningar
            skulle vara både kostsammare och mycket mer komplicerat. Vi tror
            att det skulle finnas en risk för att orättvisorna snarare skulle
            öka, att domstolar skulle göra olika bedömningar i rättshjälpsfrågor
            i landet och att människor kanske skulle få rättshjälp utifrån
            vilken domstolskrets de tillhör. Det tror jag inte heller kristdemokraterna
            vill ha. Jag tror dock att man löper en sådan risk med en individuell
            prövning.
          </note>
          <note>
            Därför är det system som nu har föreslagits och som innebär att
            vi höjer gränsen nog ändå det bästa, även om det innebär att ärendet
            då och då måste lyftas fram här i kammaren och lagstiftningen
            ändras så att den hamnar på en nivå som då är lämplig.
          </note>
          <note>
            Med detta, fru talman, vill jag återigen yrka bifall till justitieutskottets
            hemställan.
          </note>
          <note type="speaker">
            Anf. 76 KIA ANDREASSON (mp):
          </note>
          <note>
            Fru talman! Miljöpartiet har ingen reservation vid detta betänkande,
            eftersom de ändringar i rättshjälpslagen som regeringen föreslår
            är positiva. Man vill höja inkomstgränsen, och avgiften skall
            för den underårige grundas på den underåriges egna ekonomiska
            förhållanden. I sak finns det alltså ingenting att dryfta, men
            det görs här alltid en historisk beskrivning av vad man har tyckt
            om förändringen i rättshjälpslagen. Som Kristdemokraterna påpekar
            måste man lyfta fram denna fråga gång på gång i riksdagen.
          </note>
          <note>
            Även Miljöpartiet tycker att det är olyckligt.
          </note>
          <note>
            I betänkandet finns en liten notering om möjligheten att koppla
            förändringen till basbeloppets utveckling, men detta avfärdas
            utan någon djupare analys. Jag avser att fortlöpande följa detta
            problem och ämnar återkomma om frågan kommer upp till behandling
            inom kort tid igen. Det skulle vara olyckligt att ständigt behöva
            lyfta fram frågan igen.
          </note>
          <note>
            Jag vill här något beröra de avlämnade reservationerna. I en
            folkpartireservation yrkas att rättshjälpsreformen skall rivas
            upp. Också Miljöpartiet var emot reformen och hade en stark argumentation
            för att den inte skulle genomföras. Vi har dock resonerat så att
            den majoritet i riksdagen som genomfört detta beslut sannolikt
            än en gång kommer att tycka detsamma och att det därför inte är
            någon idé att försöka riva upp den.
          </note>
          <note>
            En utvärdering är dock oerhört viktig. Jag ser inget motiv för
            en reservation i det avseendet. I betänkandet anförs tydligt att
            en utvärdering skall genomföras men att ett år är för kort tid
            i sammanhanget.
          </note>
          <note>
            Också vi i Miljöpartiet tycker att det krävs en längre tid. Det
            är oerhört viktigt att utreda hur det har fungerat hos försäkringsbolagen
            och även för kvinnorna, och det finns inte några motsättningar
            om detta. Det har både tillkännagetts av utskottet och med tydlighet
            framhållits av Helena Frisk.
          </note>
          <note>
            Vi har alltså inte avgett någon reservation vid detta betänkande,
            men det krävs helt klart hela tiden en uppföljning av hur ärendet
            utvecklas, och det tycker även Miljöpartiet.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 16 §.)
          </note>
          <note>
            14 § Åtgärder mot mc-kriminaliteten
          </note>
          <note>
            Föredrogs
          </note>
          <note>
            Justitieutskottets betänkande 1998/99:JuU7
          </note>
          <note>
            Åtgärder mot mc-kriminaliteten
          </note>
          <note>
            (prop. 1997/98:181)
          </note>
          <note type="speaker">
            Anf. 77 GUN HELLSVIK (m):
          </note>
          <note>
            Fru talman! Så är det på nytt dags att diskutera den allvarliga
            mc-kriminaliteten. För nästan exakt två år sedan hade vi vid två
            tillfällen debatter i frågan i kammaren. För nästan exakt ett
            år sedan hade vi ytterligare en debatt, och nu är det alltså dags
            igen.
          </note>
          <note>
            Debatter är bra, men under förutsättning att regeringen lyssnar
            på förslag som kommer fram och om debatten ger resultat. Men tyvärr
            är det så, fru talman, att orden är många men åtgärderna är få.
            Av det fåtal förslag som genomförs är en del rena panikåtgärder
            med stora risker och liten effekt.
          </note>
          <note>
            När vi våren 1997 debatterade mc-kriminaliteten uttalade justitieministern:
            "Det som i första hand krävs är polisiära resurser" - ett uttalande
            som vi moderater helt instämde i. Men vad har hänt? Inte blev
            det mer resurser under 1998, och den omtalade resursökningen för
            polisen under innevarande år räcker inte ens till för att täcka
            ökade lönekostnader för befintlig personal.
          </note>
          <note>
            Våren 1997 behandlades ett moderat förslag om införande av möjlighet
            till buggning. Då uttalade majoriteten att ett pågående utredningsarbete
            borde avvaktas. Ett år senare, våren 1998, då regeringens skrivelse
            om organiserad brottslighet behandlades, gjordes samma uttalande
            med tillägget att regeringen borde återkomma så snart som möjligt.
            Nu har vi våren 1999, och det går inte ens att hitta något om
            ett aktuellt lagförslag om buggning i vårens propositionsförteckning.
          </note>
          <note>
            Behandlingen av regeringens skrivelse våren 1998
          </note>
          <note>
            innefattade även ett förslag från oss moderater om vikten av
            förebyggande arbete bland unga identitetslösa män som riskerade
            att lockas av samhörigheten i de kriminella mc-gängen. Vårt förslag
            bemöttes med att inget behövde göras, och förslaget avslogs.
          </note>
          <note>
            Vi föreslog också att regeringen borde studera erfarenheterna
            från länder där dömda outlaws placeras i särskilda fängelser.
            Även här blev svaret att inget behövde göras, och vårt förslag
            avslogs. Utvecklingen av våldet på våra fängelser och de tecken
            som finns om kopplingar till outlaws tyder på att något då behövdes
            och fortfarande behövs.
          </note>
          <note>
            Enligt moderat uppfattning borde den nationella beredskapsstyrkan
            kunna användas på ett annat sätt än hittills. Även detta förslag
            bemöttes våren 1998
          </note>
          <note>
            med att "inget behöver göras" och med ett avslag på vårt förslag.
            Att majoriteten då menade allvar med sitt uttalande om att inget
            behöver göras kan vi i dag se i verkligheten, när nu den nationella
            beredskapsstyrkan helt håller på att falla sönder.
          </note>
          <note>
            Vårt förslag om en skärpning av straffen för hot mot vittnen
            resulterade också i att majoriteten bestämde att inget behövde
            göras, och därför avslogs förslaget. Tycker verkligen de som då
            var nöjda att vittnen har det skydd de förtjänar? Är de nöjda
            med att alltfler, t.o.m. poliser, försöker undandra sig sin vittnesplikt
            av rädsla?
          </note>
          <note>
            Sammanfattningsvis innebar de tidigare debatterna att alla förslag
            till förändringar avslogs, att inget blev gjort och att regeringens
            skrivelse, som inte innehöll några förslag utan bara storstilade
            löften för framtiden, lades till handlingarna.
          </note>
          <note>
            I dag har vi att ta ställning till ett förslag där möjligheten
            för t.ex. kriminella mc-gäng att ägna sig åt hot och våld under
            täckmanteln inkassoverksamhet begränsas. Det är mycket bra, och
            det ligger i linje med vad vi moderater vid tidigare tillfällen
            har framfört. Men den stora nyheten i det förslag som vi i dag
            skall ta ställning till är ökade möjligheter att göra husrannsaken.
            Vi moderater har invändningar mot detta förslag. Våra motiv är
            flera, och de stämmer väl överens med vad som anförts från vissa
            remissinstanser.
          </note>
          <note>
            Från flera remissinstanser framförs tveksamheter mot att den
            föreslagna regeln skulle öka effektiviteten. Hovrätten för Västra
            Sverige skriver i sitt yttrande över förslaget: "I promemorian
            skriver man allmänt att den föreslagna regeln kommer att bli en
            tillgång i kampen mot den allvarliga brottsligheten, men det utvecklas,
            anmärkningsvärt nog, inte närmare på vilket sätt." Hovrätten fortsätter:
            "Enligt hovrättens mening kan sedvanligt polisarbete i brottsbekämpande
            syfte vara lika effektivt."
          </note>
          <note>
            Hovrättens uttalande stämmer med det justitieministern uttalade
            våren 1997, då hon sade: Det som i första hand krävs är polisiära
            resurser. Tänk om det uttalandet hade omsatts i handling!
          </note>
          <note>
            JO anser helt uppenbart, liksom Hovrätten för
          </note>
          <note>
            Västra Sverige, att regeringen inte motiverat behovet av en utvidgning
            av rätten till husrannsakan och skriver: "Om det av skäl som inte
            redovisas har visat sig föreligga betydande utredningssvårigheter
            - - -". Här kan man tala om hård kritik i en mjuk förpackning!
          </note>
          <note>
            Ytterligare en invändning som framförs och som för oss moderater
            har stor tyngd är den bristfälliga analysen av förslagets överensstämmelse
            med vår grundlagsskyddade mötes- och föreningsfrihet. Hovrätten
            för Västra Sverige skriver om överensstämmelsen med vår grundlag
            följande: "Även de antaganden och konstateranden som i det avseendet
            görs i promemorian är alltför summariska." Och hovrätten fortsätter:
            "Enligt hovrättens mening bör även denna del bli föremål för ytterligare
            överväganden." I samma fråga skriver Advokatsamfundet att man
            "känner betydande tveksamhet till om förslaget står i överensstämmelse
            med Europakonventionen om de mänskliga rättigheterna och vår grundlag
            och avstyrker förslaget".
          </note>
          <note>
            Fru talman! Alla säger, med fullt allvar och i alla sammanhang,
            att vi har en oroande utveckling av brottslighet som kan relateras
            till vissa internationellt förgrenade mc-klubbar. Många förslag
            till förbättrade möjligheter att ingripa mot dessa har förts fram,
            bl.a.
          </note>
          <note>
            av oss moderater, under senare år. Vi får då besked antingen
            att förslagen är onödiga eller att regeringen redan är på gång
            med förslag. Två år av diskussion har förflutit, och det vi nu
            fått är inte vad man tidigare utlovat, utan ett förslag som i
            sin väsentliga del t.o.m.
          </note>
          <note>
            kan misstänkas stå i strid med Europakonventionen om de mänskliga
            rättigheterna och vår egen grundlag.
          </note>
          <note>
            Detta är oacceptabelt. Jag förväntar mig att regeringen gör något
            av alla de goda idéer som förts fram vid tidigare debatter i kammaren,
            och för att inte riskera inskränkningar i vår grundlagsfästa mötes-
            och föreningsfrihet yrkar jag bifall till reservation 1.
          </note>
          <note type="speaker">
            Anf. 78 KIA ANDREASSON (mp):
          </note>
          <note>
            Fru talman! Miljöpartiet instämmer till fullo i regeringens oro
            över utvecklingen av vissa internationellt förgrenade mc-klubbar.
          </note>
          <note>
            Regeringen framlägger nu två förslag, vilka skall försvåra för
            mc-grupper som begår brott och som utgör ett stort problem i samhället
            eftersom de vill sätta sig över våra lagar med hjälp av hot och
            våld där vapen ingår som verktyg.
          </note>
          <note>
            Regeringens ena förslag, om skärpta krav på inkassoverksamhet
            med utvidgad tillståndsplikt, tycker
          </note>
          <note>
            Miljöpartiet är ett bra förslag. Mcklubbmedlemmarna har utnyttjat
            inkassolagens undantagsbestämmelser. Tyvärr finns det ingen undersökning
            av omfattningen av detta slags verksamhet, och eftersom hot, övergrepp
            i rättssak och utpressning redan är brottsbalksbrott kan man ju
            tycka att de kan beivras i alla fall, trots den här lagändringen.
            Men eftersom redan synen av de här storväxta, mc-klädda männen
            med ett speciellt uppträdande kan vara tillräcklig för att framkalla
            rädsla hos gäldenärer och det också finns betydande bevissvårigheter,
            ovilja att vittna samt rädsla för repressalier tycker vi att detta
            förslag skall bifallas.
          </note>
          <note>
            Men regeringens andra förslag, om en ny bestämmelse om husrannsakan,
            är vi emot. Det innebär en ändring i 28 kap. 3 § i rättegångsbalken.
            Förslaget innebär att nuvarande regeln om husrannsakan i tillhåll
            upphävs och får en utvidgning som lyder så här:
          </note>
          <note>
            Hos annan än den som är skäligen misstänkt för brott avseende
            lokaler som inte huvudsakligen utgör bostad och som mer än tillfälligt
            används gemensamt av personer som kan antas ägna sig åt brottslig
            verksamhet.
          </note>
          <note>
            Det här är meningar som kan ge mycket vida tolkningar, och det
            är därför Miljöpartiet har två reservationer som jag, fru talman,
            yrkar bifall till, nr 1
          </note>
          <note>
            och nr 2.
          </note>
          <note>
            Man kan analysera texten: "Hos annan än den som är skäligen misstänkt
            för brott". Det är ju en väldigt låg grad. Och vem är det som
            skall göra de här bedömningarna? Är det poliser eller en polis?
            Det ger, som jag säger, alldeles för vitt utrymme för godtycklighet.
          </note>
          <note>
            Formuleringen "personer som kan antas ägna sig åt brottslig verksamhet"
            har ändrats från utredningens som tidigare hade sagt "kriminellt
            belastade personer", men det ändrades alltså till denna ordalydelse
            som inte heller är bra. Över huvud taget när man föreslår att
            tvångsmedel skall utökas tycker jag att det skall krävas en väldigt
            djupgående analys. Tvångsmedel skall man vara restriktiv med så
            att det inte drabbar andra grupper som man inte avser med dessa
            förslag.
          </note>
          <note>
            Också ordalydelsen "lokaler som inte huvudsakligen utgör bostad"
            innebär en sådan här tolkning. Vi vet inte i dag vilka lokaler
            som kommer att drabbas, och det finns inte heller någon analys
            i regeringens förslag om vad det skulle kunna vara. Det kan bli
            tråkiga överraskningar när man sedan tolkar lagen.
          </note>
          <note>
            I stort sett är alltså tillämpningsområdet alltför allmänt hållet.
            När man sedan tolkar lagen är det ju inte genom förarbetena som
            man kan begränsa bestämmelserna, utan det är ju precis hur lagtexten
            är utformad. Konventionen om skydd för de mänskliga rättigheterna,
            som vi har skrivit under, kan vara i fara.
          </note>
          <note>
            Vi vet inte det ännu, för den analysen finns inte.
          </note>
          <note>
            Miljöpartiet efterlyser alltså en fylligare beskrivning av problemet.
          </note>
          <note>
            I och för sig kan vi förstå att man kommer med ett sådant här
            lagförslag eftersom mc-kriminaliteten är så svår att bemästra.
            Vi har i reservation 2, fru talman, utvecklat det hela med att
            kunna fästa de nya lagreglerna på vapeninnehavet som är så stort
            och hotfullt när det gäller mc-kriminaliteten. Sedan 1994 har
            enbart i Sverige skottlossning som kan sättas i samband med Hells
            Angels och Bandidos förekommit vid
          </note>
          <note>
            15 tillfällen varav en gång med dödlig utgång. Vid sju tillfällen
            under samma tidsperiod har bombattentat förekommit. Stora mängder
            vapen har tagits i beslag.
          </note>
          <note>
            Där tycker vi att man kan ha en anknytning i en lagtext med organisationer
            som befattar sig med vapen.
          </note>
          <note>
            Den här ordalydelsen finns i en tidigare lagtext när det gäller
            olovlig kårverksamhet, och det skulle man kunna ta fasta på för
            att inte generellt drabba sådana grupper, och föreningsfriheten,
            som vi inte vill skall drabbas av det hela. Detta är viktiga synpunkter,
            fru talman.
          </note>
          <note type="speaker">
            Anf. 79 MORGAN JOHANSSON (s):
          </note>
          <note>
            Fru talman! Kampen mot den organiserade brottsligheten har högsta
            prioritet för regeringen och socialdemokratin. Det tar sig uttryck
            på många sätt.
          </note>
          <note>
            Polisens arbetsmetoder effektiviseras och moderniseras. Samarbetet
            i Norden och i Europa förstärks och byggs ut. Resurser utökas
            och lagarna vässas.
          </note>
          <note>
            I detta betänkande behandlas förslag som speciellt inriktar sig
            på den mc-relaterade brottsligheten. Mcgängen Hells Angels och
            Bandidos verksamhet bär ju tydliga drag av det som internationellt
            sett betraktas som organiserad brottslighet.
          </note>
          <note>
            Till att börja med är det här fråga om sammanslutningar av personer
            som är mycket brottsbelastade.
          </note>
          <note>
            Över hälften av Hells Angels medlemmar och nio av tio av Bandidos
            medlemmar har suttit i fängelse.
          </note>
          <note>
            Lägg till detta gängkrigen med mycket grovt, i flera fall militärt,
            våld som vi har sett på senare år. Hells
          </note>
          <note>
            Angels och Bandidos har angripit varandra med allt från knivar
            och knogjärn till automatvapen, handgranater och t.o.m. pansarskott.
          </note>
          <note>
            Kia Andreasson nämnde tidigare några siffror sedan 1994: 15 tillfällen
            av skottlossning, 7 bombattentat eller försök till bombattentat,
            5 angrepp med pansarskott mot ett av mc-gängens lokaler.
          </note>
          <note>
            Till detta kommer den s.k. outlaw-filosofin, som är en närmast
            fascistisk uppfattning om att man står utanför och ovanför samhället
            och att man inte behöver följa de lagar och regler som vi andra
            vanliga människor måste göra. Man samarbetar aldrig med polisen,
            man hämnas oförrätter på egen hand och föraktar överlägset alla
            oss andra som håller oss till lagar och regler.
          </note>
          <note>
            Ytterligare ett otäckt inslag i denna bild, som Gun
          </note>
          <note>
            Hellsvik tog upp särskilt, är de systematiska övergreppen i rättssak,
            dvs. hot mot vittnen och målsäganden för att förhindra att rättvisa
            skipas.
          </note>
          <note>
            Vi vet ju sedan länge att dessa gäng, förutom våldsbrott för
            att skydda sin verksamhet, också sysslar med narkotikabrott och
            grov ekonomisk brottslighet. Men på grund av taktiken att skrämma
            vittnen och målsäganden kan det vara mycket svårt för rättssamhället
            att fälla förbrytarna till ansvar i domstol.
          </note>
          <note>
            Rättssamhällets ståndpunkt måste därför vara mycket tydlig. Vi
            måste tydligt säga ifrån till dessa gäng att vi inte accepterar
            dem.
          </note>
          <note>
            Fru talman! Regering och riksdag har på senare år vidtagit en
            rad åtgärder för att bekämpa den här typen av brottslighet. Vi
            har skärpt straffet för övergrepp i rättssak. Vi har gett polisen
            ökade möjligheter att kartlägga narkotikavägarna. Vi har gett
            polisen rätt att föra datoriserade kriminalunderrättelseregister
            - med visst motstånd i kammaren, men ändå. Vi har förstärkt samarbetet
            med övriga nordiska länder inom
          </note>
          <note>
            EU. Här skall särskilt nämnas det arbete som görs inom Europol.
          </note>
          <note>
            För 1998 fick polisen också ett riktat resurstillskott på 30
            miljoner kronor för arbetet med den mcrelaterade brottsligheten.
            Mycket mer är på gång.
          </note>
          <note>
            Något av det har redan nämnts i debatten. Buggningsutredningens
            betänkande är på väg genom Regeringskansliet, men som ni förstår
            är detta en stor och komplicerad fråga som måste analyseras i
            botten.
          </note>
          <note>
            Vi har nyligen tillsatt en utredning om möjligheten att kriminalisera
            aktivt deltagande i organisationer som sysslar med brottslig verksamhet.
            Det finns också en utredning som ser över hur polisorganisationen
            skall vässas när det gäller organiserad brottslighet. En möjlighet
            som man tittar närmare på är att lägga samman Säpo och Rikskriminalen
            när det gäller just detta arbete.
          </note>
          <note>
            I dag, fru talman, har vi att behandla två förslag med anknytning
            till den mc-relaterade brottsligheten.
          </note>
          <note>
            Det är dels ett förslag som handlar om vidgade möjligheter att
            göra husrannsakan i vissa lokaler, dels ett förslag som handlar
            om ett undantag i inkassolagen.
          </note>
          <note>
            Jag skall först säga något om inkassolagen, för det är väl det
            som är minst kontroversiellt.
          </note>
          <note>
            Det är förstås självklart att indrivning av fordringar skall
            ske på ett seriöst sätt. Därför krävs det normalt tillstånd av
            Datainspektionen för att bedriva inkassoverksamhet. Men det har
            funnits ett undantag eller, om man så vill, en lucka i lagen.
            I inkassolagens
          </note>
          <note>
            2 § sägs att det inte behövs något tillstånd om inkassoverksamheten
            är av tillfällig natur och avser endast enstaka fordringar. Detta
            undantag har mc-gängen kunnat använda sig av för att bedriva inkassoverksamhet.
            Deras kunder har inte bara varit andra kriminella - även om det
            kanske har varit vanligast - utan också vanliga småföretagare
            som t.ex. tandläkare och ibland rent av jurister, vilket ju i
            sig är en skandal.
          </note>
          <note>
            Det finns ett konkret rättsfall från 1996, där två Hells
          </note>
          <note>
            Angels-medlemmar åtalades för att ha bedrivit inkassoverksamhet
            utan tillstånd, men de friades med hänvisning just till detta
            undantag.
          </note>
          <note>
            Nu täpper vi till den luckan i lagen. Fr.o.m. den
          </note>
          <note>
            1 april blir också denna verksamhet tillståndspliktig.
          </note>
          <note>
            Skall Hells Angels och Bandidos i fortsättningen bedriva indrivningsverksamhet
            får de vackert söka tillstånd av Datainspektionen. Min gissning
            är att de kommer att ha ganska svårt att få sådana tillstånd.
          </note>
          <note>
            Fru talman! Det andra förslaget handlar om att vidga möjligheterna
            för polisen att göra husrannsakan i vissa lokaler. Förslaget syftar
            till att underlätta husrannsakan, bl.a. i mc-gängens klubbhus.
          </note>
          <note>
            För att ta det från början är det så att medborgarna enligt regeringsformen
            är skyddade gentemot de allmänna mot intrång och husrannsakan.
            Men detta skydd får åsidosättas av polis och åklagare under en
            förundersökning under förutsättning att vissa kriterier är uppfyllda.
            En husrannsakan får aldrig ske godtyckligt, och den får aldrig
            sträcka sig längre än vad som är nödvändigt för att uppnå det
            syfte som man har med åtgärden. Syftet kan vara dels att söka
            efter en person som man misstänker för brott, dels att säkra bevisning
            mot honom eller henne.
          </note>
          <note>
            Dessa regler för husrannsakan finns i rättegångsbalkens 28 kapitel.
            Här gör man skillnad mellan husrannsakan hos en person som är
            misstänkt för brott och husrannsakan hos någon annan, t.ex. en
            bekant.
          </note>
          <note>
            För att få göra husrannsakan hos någon annan än den som är misstänkt
            för det aktuella brottet, krävs det enligt nuvarande lagstiftning
            synnerlig anledning att tro att man skall hitta det som man letar
            efter.
          </note>
          <note>
            Orden "synnerlig anledning" har av Justitieombudsmannen genom
            åren tolkats mycket strängt. Polisrättsutredningen 1995 drog slutsatsen
            att man, för att få göra husrannsakan hos någon annan än den som
            är misstänkt för brottet, måste vara så gott som säker på att
            man skall hitta vad man letar efter.
          </note>
          <note>
            Nu är vi inne på problemet med husrannsakan i mc-gängens klubbhus.
            De poliser som arbetar med dessa brott har upplevt att lagstiftningen
            är alltför snäv. Det är också regeringens uppfattning att bestämmelsen
            om synnerlig anledning försvårar polisens arbete mot mc-gängen,
            att det är ett alltför högt krav för att man skall kunna göra
            husrannsakan i mcgängens lokaler i samband med förundersökningar.
          </note>
          <note>
            Det är en uppfattning som också utskottsmajoriteten delar.
          </note>
          <note>
            För att effektivisera polisens arbete föreslås därför en undantagsregel
            i rättegångsbalkens 28 kap. 3 §.
          </note>
          <note>
            Man säger att husrannsakan skall få ske i lokaler som brukar
            användas gemensamt av personer som kan antas ägna sig åt brottslig
            verksamhet, om det för brottet som man utreder är föreskrivet
            ett års fängelse eller däröver och det finns särskild anledning
            att anta att ändamålet med rannsakning kommer att uppfyllas, som
            det heter på juristsvenska.
          </note>
          <note>
            Här får vi alltså ett antal nya rekvisit. Det skall vara en lokal
            som brukar användas av förbrytare. För brottet som man utreder
            skall det vara ett års fängelse eller därutöver i straffskalan,
            och det skall finnas särskild anledning, alltså inte synnerlig
            anledning, att anta att man hittar vad man letar efter. Dessutom
            skall lokalen i huvudsak inte användas som bostad.
          </note>
          <note>
            Det blir alltså en vidgning av husrannsakansmöjligheterna när
            det gäller mc-gängens lokaler. Förslaget kan kanske tolkas som
            om det vore skräddarsytt för mc-klubblokaler, men reglerna gäller
            förstås generellt. Allt annat vore att överträda grundläggande
            rättsprinciper, och det vill vi ju inte göra.
          </note>
          <note>
            Förslaget har i en tidigare version varit ute på remiss i Rättssverige.
            Det förslag som då presenterades fick kritik på ett par punkter.
            Bl.a. talades det om samlingslokaler. Man använde begreppet kriminellt
            belastade personer. Förtydligandet vad gällde bostadsändamål fanns
            inte med.
          </note>
          <note>
            På dessa punkter har regeringen förändrat förslaget för att få
            till stånd en paragraf som är tydlig och som täcker in de fall
            som vi vill komma åt. Propositionen har också granskats av Lagrådet,
            som inte hade några invändningar. Därmed kan vi också känna oss
            säkra på att vi inte träder våra grundlagar förnär.
          </note>
          <note>
            Fru talman! Det finns en bred majoritet i utskottet för de liggande
            förslagen. När det gäller husrannsakan finns det reservationer
            från två partier, nämligen
          </note>
          <note>
            Miljöpartiet och Moderaterna. Här är jag nog mest förvånad över
            Moderaternas agerande.
          </note>
          <note>
            De ifrågasätter om förslaget uppfyller grundläggande rättssäkerhetskrav,
            och de tycker att det är tveksamt om förslaget uppfyller kraven
            i regeringsformen och Europakonventionen. Dessutom tycker de att
            den mc-relaterade brottsligheten måste analyseras mer innan man
            kan handla.
          </note>
          <note>
            Vi har haft en utredning, en remissomgång och en regeringsberedning.
            Då kan man undra hur mycket mer vi skall utreda innan vi skall
            kunna samla oss till handling. Varför denna förhalning, fördröjning
            och försvagning?
          </note>
          <note>
            Jag vill nog mena att de rekvisit man ställer upp -
          </note>
          <note>
            lokal som inte huvudsakligen används som bostad men där kända
            förbrytare brukar uppehålla sig, ett års fängelse i straffskalan,
            särskild anledning att anta att man skall finna vad man söker
            - gör att vi kan säga att den här lagstiftningen kommer att fungera
            som vi tänkt oss.
          </note>
          <note>
            Lagrådet, som har till uppgift att bevaka just grundlagarna,
            har inte heller haft några invändningar.
          </note>
          <note>
            Jag känner ändå att vi har både hängslen och livrem på när det
            gäller rättssäkerheten, vilket gör moderaternas reservation än
            mer obegriplig.
          </note>
          <note>
            Fru talman! Var sak har sin tid. Utredning har sin tid, och politisk
            handling har sin tid. I dag är det dags för politisk handling.
            Jag yrkar därför bifall till hemställan i utskottets betänkande
            och avslag på reservationerna.
          </note>
          <note type="speaker">
            Anf. 80 KIA ANDREASSON (mp) replik:
          </note>
          <note>
            Fru talman! Det är ett ganska stort steg att säga att det här
            lagförslaget har både hängslen och livrem på sig. Ett års fängelse
            är den gräns som gäller, och det är väldigt lågt. Den utesluter
            bara de mest bagatellartade brotten.
          </note>
          <note>
            Jag kan inte förstå att det är både hängslen och livrem när det
            samtidigt står att det gäller personer som kan antas ägna sig
            åt dessa brott som det är låg gräns på. Hur skall det tolkas?
            Hur kan det vara så tryggt att ha denna ordalydelse?
          </note>
          <note type="speaker">
            Anf. 81 MORGAN JOHANSSON (s) replik:
          </note>
          <note>
            Fru talman! Ett års fängelse är bara ett av rekvisiten. De andra
            är att det är en lokal där personer som kan antas ägna sig åt
            brottslig verksamhet brukar uppehålla sig. Hade det bara varit
            ett årsresonemanget i lagstiftningen hade det kanske varit tveksamt.
          </note>
          <note>
            Jag vill än en gång för Kia Andreasson understryka att Lagrådet,
            som skall bevaka både Europakonventionen och regeringsformen,
            har lämnat ett mycket kort yttrande. Det finns i bilaga 6 till
            propositionen.
          </note>
          <note>
            Det är inte ens en tredjedels sida, och det finns en enda mening
            om att Lagrådet inte har några invändningar mot det här förslaget.
            Jag litar på Lagrådet när det gäller att bevaka grundlagarna.
          </note>
          <note type="speaker">
            Anf. 82 KIA ANDREASSON (mp) replik:
          </note>
          <note>
            Fru talman! Så säker bör man inte vara. Då behöver vi inte heller
            ha någon politisk debatt här i kammaren. Om det resonemanget skulle
            gälla generellt kunde man nöja sig med bara Lagrådet, och det
            tycker inte jag.
          </note>
          <note>
            Däremot fick jag ingen förklaring. Vad menas med att man kan
            antas ägna sig åt brottslig verksamhet? Det är ett för mig väldigt
            vagt uttryck. Vad lägger Morgan Johansson för bindande bevis i
            en sådan skrivning?
          </note>
          <note type="speaker">
            Anf. 83 MORGAN JOHANSSON (s) replik:
          </note>
          <note>
            Fru talman! Vad som antas är förstås en bedömning som görs av
            den lokala polisen och åklagaren som utreder ett brott. Om det
            är så att Hells Angelslokalen flyger i luften av ett pansarskott
            kan det kanske antas att Bandidos har haft ett och annat att göra
            med det. Då kan det kanske också antas att man bör kontrollera
            i Bandidos lokal om det ligger några pansarskottshylsor där.
          </note>
          <note type="speaker">
            Anf. 84 GUN HELLSVIK (m) replik:
          </note>
          <note>
            Fru talman! Jag vill bl.a. få en lite närmare analys från Morgan
            Johansson när det gäller grundlagsenligheten.
          </note>
          <note>
            Vi kan notera att regeringen inte gör någon analys i sitt förslag.
            Vi kan notera att tunga remissinstanser framför stark tveksamhet.
            Vi kan också notera att socialdemokraterna allt som oftast ställer
            sig tveksamma till Lagrådets yttranden. Det gör de tydligen inte
            i det här fallet.
          </note>
          <note>
            Vi som riksdagsledamöter och beslutsfattare måste göra vår egen
            analys, speciellt när det inte finns någon analys i underlaget.
            Det är ett ansvar vi har.
          </note>
          <note>
            Jag skulle vilja höra: Vad utöver att Morgan Johansson just nu
            litar på Lagrådet gör att Morgan Johansson anser att förslaget
            står i överensstämmelse med grundlag?
          </note>
          <note>
            Med tanke på att Morgan Johansson nämnde att kampen mot den organiserade
            brottsligheten har högsta prioritet från socialdemokraternas sida
            och han här nämnde att lagar vässas skulle jag också vilja ha
            några förslag på lagändringar som har genomförts under de senaste
            två åren. Jag behöver inte så många.
          </note>
          <note type="speaker">
            Anf. 85 MORGAN JOHANSSON (s) replik:
          </note>
          <note>
            Fru talman! När det gäller grundlagsenligheten står det att det
            som finns i regeringsformen kan begränsas genom lag, och det är
            vad som också görs i rättegångsbalken. Sedan är det naturligtvis
            upp till oss som riksdagsledamöter att fundera över formuleringarna
            i lagstiftningen och om de träder de grundläggande mänskliga rättigheterna
            för när.
          </note>
          <note>
            Min och utskottsmajoritetens bedömning är att så som lagstiftningen
            här är utformad gör den inte det.
          </note>
          <note>
            Ni drar en annan slutsats, och det är upp till er. Jag skulle
            gärna vilja veta vad ni egentligen tycker om hur man skall komma
            åt själva problemet. Det har varit problem för polisen som arbetar
            med de här frågorna. Vad har ni för förslag om man inte skall
            gå den här vägen? Vad har ni för förslag för att effektivisera
            polisens arbete när det gäller detta? Det har ni inte alls presenterat.
          </note>
          <note>
            Ett av lagförslagen som vi har genomdrivit var att effektivisera
            polisens arbete genom att datorisera kriminalunderrättelseregister.
            Det var ni emot, och det glömmer inte vi. Nu är ni emot att effektivisera
            polisens arbete när det gäller husrannsakan. Ni vill utreda mer
            och handla mindre. Vi glömmer inte det, och vi glömmer inte heller
            ert agerande i dag i kammaren.
          </note>
          <note type="speaker">
            Anf. 86 GUN HELLSVIK (m) replik:
          </note>
          <note>
            Fru talman! Tydligen har Morgan Johansson ändå lätt för att glömma.
            Större delen av mitt anförande här i dag ägnade jag inte åt det
            förslag som vi i dag har att ta ställning till utan åt de förslag
            som vi moderater har lagt fram under de senaste två åren.
          </note>
          <note>
            Nu var det tjugo minuter sedan, så jag kan ha viss förståelse
            för att det inte är så lätt att komma ihåg vad som sades då. Eftersom
            det tog mig tio minuter att redovisa de förslagen och repliktiden
            inte är så lång kan jag tyvärr inte på nytt redovisa dem. Men
            Morgan
          </note>
          <note>
            Johansson kan gå till det protokoll som kommer att upprättas
            för att fräscha upp minnet.
          </note>
          <note>
            Jag fick inget svar på min fråga när det gäller grundlagsenligheten.
            Jag vill ha analysen och inte slutsatsen. Morgan Johansson gav
            bara slutsatsen och inte analysen. Sedan tar Morgan Johansson
            upp vad vi moderater vill ha. Jag drog åtskilliga förslag i mitt
            anförande för en stund sedan.
          </note>
          <note>
            När det gäller frågan om datorisering vill jag påminna Morgan
            Johansson att vi moderater inte hade några invändningar mot datorisering.
            Vi stod bakom ett centralt datorsystem och en datorisering. Vad
            vi moderater inte gick med på var det bra-att-ha-register där
            man skall kunna registrera människor på grund av att de är udda
            och inte på grund av att de är misstänkta för brott.
          </note>
          <note type="speaker">
            Anf. 87 MORGAN JOHANSSON (s) replik:
          </note>
          <note>
            Fru talman! Gun Hellsviks tio minuter långa anförande i början
            av debatten var ett skolexempel på retorik som handlar om att
            lägga ut rök för att täcka en reträtt. Man anklagar andra och
            säger: Ni gör ingenting, men till slut landar man i: Vi går inte
            med på de förslag som ni nu lägger fram.
          </note>
          <note>
            Så kan man naturligtvis välja att föra debatten.
          </note>
          <note>
            Min fråga till Gun Hellsvik var: På vilket sätt vill moderaterna
            komma åt problemen med den alltför snäva husrannsakanslagstiftningen?
            Det är den sakfråga som vi diskuterar i dag. Där har jag inte
            fått något svar.
          </note>
          <note type="speaker">
            Anf. 88 YVONNE OSCARSSON (v):
          </note>
          <note>
            Fru talman! Egentligen finns det inte så mycket att tillföra
            debatten efter Morgan Johanssons inlägg.
          </note>
          <note>
            Jag vill tacka Gun Hellsvik som på ett bra sätt redogjorde för
            vad som tidigare behandlats i kammaren.
          </note>
          <note>
            För mig som är ny har jag inte samma historia i kroppen, och
            jag kan inte så mycket blanda mig i den debatten. Men jag tackar
            så mycket.
          </note>
          <note>
            Samtidigt blev det för mig en politisk kullerbytta, eftersom
            jag uppfattade att Moderaterna har väckt väldigt många förslag
            som de naturligtvis tycker skall leda till positiva beslut i denna
            fråga. Regeringen har hela tiden sagt nej, det behövs inte några
            förändringar, det är bra som det är. Så uppfattar jag detta. Men
            när regeringen nu äntligen lägger fram ett förslag så är det fel.
            För mig gick detta inte ihop rent logiskt.
          </note>
          <note>
            Fru talman! Jag vill börja med att tala om att
          </note>
          <note>
            Vänsterpartiet instämmer i justitieutskottets hemställan i betänkandet
            som helhet. Vi har inga reservationer.
          </note>
          <note>
            När det gäller den del som handlar om inkasso, tycker vi precis
            som Moderaterna, nämligen att det är en bra förändring att det
            skall krävas tillstånd för att gå in och kräva inkasso, att det
            är bra att dessa undantag tas bort.
          </note>
          <note>
            När det gäller den del där husrannsakan behandlas, tycker vi
            att det är viktigt att tala om vår syn att den förändring som
            gäller husrannsakan är en del i den helhetslösning som vi ser
            av brott och våldsamheter i samhället. Jag tror att det är välkänt
            att vi anser att det måste bedrivas på många plan samtidigt och
            med kraft och outtröttlighet, så att vi vinner över de krafter
            som vill skada och splittra, kränka och t.o.m. döda ibland.
          </note>
          <note>
            I Polistidningens första nummer i januari stod det i en artikel
            att polisen länge har efterlyst detta verktyg när det gäller husrannsakan
            och vill att regelverket skall ändras. Det har vi noga diskuterat
            i vårt parti.
          </note>
          <note>
            Med all respekt för både Miljöpartiets och Moderaternas syn på
            detta - det menar jag verkligen - vill jag tala om att vi har
            diskuterat detta noga i vårt parti.
          </note>
          <note>
            Men som vi ser det just nu så finns det inte några starka skäl
            till att vi skall göra något annat än det som vi föreslår. Men
            om det visar sig att detta missbrukas måste vi naturligtvis ta
            upp det och diskutera det igen och eventuellt göra en förändring.
            Vi tycker också att det vore bra om man tydligt redogör vad som
            menas med organiserad brottslighet och att det är riktigt att
            man följer upp detta senare.
          </note>
          <note>
            Jag har inte så mycket mer att tillägga utan yrkar bifall till
            hemställan i justitieutskottets betänkande 7.
          </note>
          <note type="speaker">
            Anf. 89 GUN HELLSVIK (m) replik:
          </note>
          <note>
            Fru talman! Yvonne Oscarsson ställde en direkt fråga till mig,
            och det är i stort sett samma fråga som
          </note>
          <note>
            Morgan Johansson ställde tidigare. Jag vill då påpeka och påminna
            om att det inte är första gången som vi moderater är rätt så ensamma.
            Den här gången har vi stöd av Miljöpartiet, vilket gläder oss,
            annars är vi oftast helt ensamma när det gäller kampen för att
            skydda de rättigheter som är stadfästa i våra grundlagar. För
            oss moderater är det otroligt viktigt att värna om detta.
          </note>
          <note>
            Vad vill vi då göra i stället? Vi kan bl.a. se på vad en del
            av remissinstanserna har sagt. Både Hovrätten för Västra Sverige
            och JO har pekat på att det egentligen inte finns någonting i
            underlaget som säger att det är effektivt med ändrade regler om
            husrannsakan.
          </note>
          <note>
            Hovrätten för Västra Sverige säger dessutom att det som man nu
            tror sig kunna uppnå genom ändrade regler, då man riskerar att
            trampa på grundlagsfästa rättigheter, kan man uppnå ändå. Man
            säger: Sedvanligt polisarbete kan vara lika effektivt.
          </note>
          <note>
            Jag hänvisade i det sammanhanget till vad justitieministern sade
            våren 1997. Då sade hon egentligen precis samma sak, nämligen
            att det som i första hand krävs är polisiära resurser. Vi höll
            med då, och vi håller med i dag. Nu har man av olika skäl inte
            sett till att de polisiära resurserna finns. Då måste man visa
            handlingskraft genom att lägga fram förslag om åtgärder i panik,
            åtgärder som man dessutom inte har analyserat om de ger någon
            effekt.
          </note>
          <note type="speaker">
            Anf. 90 YVONNE OSCARSSON (v) replik:
          </note>
          <note>
            Fru talman! Jag kan inte försvara justitieministerns syn på den
            här frågan. Men jag kan en gång till försöka tala om vad Vänsterpartiet
            tycker. Vi har naturligtvis också noga läst igenom remissinstansernas
            synpunkter och ändå gjort bedömningen att detta kommer att bli
            ett bra verktyg. Men jag vill upprepa att om det visar sig att
            Gun Hellsvik och Miljöpartiet har rätt, att detta kommer att missbrukas
            eller att det inte har någon effekt alls, får vi naturligtvis
            ta upp det igen.
          </note>
          <note type="speaker">
            Anf. 91 GUN HELLSVIK (m) replik:
          </note>
          <note>
            Fru talman! Jag hoppas också att Vänsterpartiet och andra partier
            är beredda att ta upp frågan på nytt, inte bara om det visar sig
            ineffektivt utan också om ni får fram att det står i strid med
            grundlagsfästa rättigheter.
          </note>
          <note type="speaker">
            Anf. 92 YVONNE OSCARSSON (v) replik:
          </note>
          <note>
            Fru talman! Naturligtvis är vi beredda att göra det.
          </note>
          <note>
            Samtidigt hoppas jag att Moderaterna är beredda att ta upp denna
            fråga om det skulle visa sig att detta är ett utmärkt verktyg
            för polisen att göra ett gott arbete.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 16 §.)
          </note>
          <note>
            15 § Penningtvätt, m.m.
          </note>
          <note>
            Föredrogs
          </note>
          <note>
            Justitieutskottets betänkande 1998/99:JuU8
          </note>
          <note>
            Penningtvätt, m.m. (prop. 1998/99:19)
          </note>
          <note type="speaker">
            Anf. 93 ANDERS G HÖGMARK (m):
          </note>
          <note>
            Fru talman! I detta betänkande behandlas frågan om penningtvätt,
            en av den ekonomiska brottslighetens många grenar. Jag har tänkt
            att kommentera ett par av de reservationer som Moderata samlingspartiet
            har fogat till detta betänkande.
          </note>
          <note>
            Låg mig inledningsvis konstatera och markera vikten av att den
            ekonomiska brottsligheten i dess olika och skiftande former -
            former som tyvärr ständigt utvecklas och förändras både vad avser
            teknik och metoder, men uppsåtet är nästan alltid detsamma
          </note>
          <note>
            - på samma sätt som all annan brottslighet bekämpas med kraft
            och konsekvens. Det kräver att man har resurser av skilda slag.
            Det kräver också att man har ett samarbete mellan myndigheter.
            Och det kräver självfallet att man har en lagstiftning och ett
            regelverk som utgör en klok och ändamålsenlig avvägning mellan
            effektivitet och verkningsgrad å den ena sidan och den personliga
            integriteten å den andra sidan. Allt detta måste till i en helhet
            för att man skall få brottsbekämpningen att fungera på ett effektivt
            och bra sätt.
          </note>
          <note>
            Det hjälper ju inte om man har nog så fin lagstiftning och kompletterar
            den ständigt och jämt med nya lagar om man inte har resurser att
            sätta bakom för att använda den lagstiftningen. Det visar sig
            genomgående att ett gott samarbete mellan myndigheter också är
            nödvändigt för att åstadkomma resultat.
          </note>
          <note>
            Den här avvägningen mellan ändamålsenlighet, effektivitet, och
            den personliga integriteten är grannlaga. Men den är central för
            rättsstaten och för att medborgarna skall känna att det finns
            en fungerande rättsstat som värnar om individernas integritet.
            Det finns alltför många exempel i historien och utanför vårt lands
            gränser genom tiderna då man kanske har varit väldigt effektiv
            och haft en hög verkningsgrad i sin bekämpning av brottsligheten,
            men där man mer eller mindre totalt har låtit bli att beakta den
            personliga integriteten. Det är därför som vi moderater så ofta
            talar om betydelsen av den här avvägningen mellan effektiviteten
            och verkningsgraden å den ena sidan och den personliga integriteten
            å den andra sidan.
          </note>
          <note>
            Och vi har, fru talman, vid flera tillfällen då vi har behandlat
            lagförslag av detta slag efterlyst någon form av samlat grepp,
            att regeringen skulle ta sig samman på något sätt och försöka
            samla de politiska partierna till en bred översyn i avvägningen
            mellan just integritetsfrågor och effektivitet och verkningsgrad
            vid brottsbekämpningen.
          </note>
          <note>
            Jag utgår från att denna fråga är central och viktig för alla
            partier. Därför förvånar det oss ganska mycket att regeringen
            inte kan ta sig samman på den här punkten. Det kunde kanske vara
            intressant för utskottets talesman Morgan Johansson att något
            kommentera - om han inte nu under mitt anförande är så upptagen
            av andra konferenser - varför regeringen så konsekvent har nekat
            detta. Och ännu mer intressant vore, fru talman, om han kanske
            ville passa på att använda den här debatten som en plattform för
            att öppna för att regeringen skulle vara beredd att ta upp de
            här frågorna i ett brett perspektiv. Vi skulle vara utomordentligt
            tacksamma för detta. Dessutom tror jag att det skulle vara till
            utomordentligt stor glädje totalt sett om vi kunde få en principiell
            diskussion kring de här frågorna.
          </note>
          <note>
            Fru talman! Som framgår av reservation 1, som avser utökad uppgiftsskyldighet
            för företag som omfattas av penningtvättslagen, anser vi att detta
            från integritetssynpunkt inger allvarliga betänkligheter.
          </note>
          <note>
            Moderata samlingspartiet menar att regeringen inte har presenterat
            tillräckligt övertygande skäl till att hänsynen till denna integritet
            i detta fall skulle vika för ett intresse av en effektivare brottsbekämpning.
          </note>
          <note>
            I reservation 2, som behandlar straff för överträdelse av penningtvättslagens
            bestämmelser om granskings- och uppgiftsskyldighet, anser Moderata
            samlingspartiet att dessa straffbestämmelser borde ha övervägts
            betydligt grundligare. Remissinstansernas uppfattningar i frågan
            är utomordentligt splittrade. JK
          </note>
          <note>
            har uppfattningen att man inom ramen för det samlade beredningsarbete
            som pågår avseende straffansvar för juridiska personer borde ha
            funderat ytterligare på frågan. Vi delar den uppfattningen. Vi
            menar alltså att förslaget bör avslås och att regeringen bör återkomma
            i ärendet.
          </note>
          <note>
            I reservation 3 behandlas revisorns roll vid misstanke om penningtvätt.
            Moderaterna har tidigare i ett annat sammanhang uttalat sin tveksamhet
            vad gäller kravet på att revisorn skall ha skyldighet att anmäla
            brott. Moderaterna har hävdat att revisorn skall ha rätt att agera
            vid brottsmisstanke inom företaget, utan hinder av tystnadsplikten.
            Denna rätt och möjlighet att agera skall avspegla den yrkesetik
            som ofta uttrycks som "god revisionssed" och som ansvariga revisorsorganisationer
            löpande utvecklar under intryck av verklighetens behov och förutsättningar.
            Det förslag som regeringen här redovisar bör därför avvisas.
          </note>
          <note>
            Fru talman! Oaktat de invändningar som Moderata samlingspartiet
            har och som jag har försökt att redovisa vill jag avslutningsvis
            markera och understryka att vi i Moderata samlingspartiet i stora
            delar tillstyrker regeringens förslag som enligt vår mening bör
            kunna leda till effektivare insatser mot ekonomisk och annan grov
            brottslighet, givet att regeringen också avdelar resurser för
            detta.
          </note>
          <note>
            Med detta, fru talman, yrkar jag bifall till reservation 1.
          </note>
          <note type="speaker">
            Anf. 94 INGVAR JOHNSSON (s):
          </note>
          <note>
            Fru talman! Anders Högmark säger att brottsbekämpning är viktigt.
            Men varför vill ni moderater då alltid försvaga förslag till åtgärder
            som behövs för att stävja ekonomisk brottslighet? Och varför tycks
            ni moderater alltid gömma undan hårdhandskarna och ta på de lenaste
            silkesvantar så fort det just gäller ekonomisk brottslighet?
          </note>
          <note>
            Anders Högmark säger att det är viktigt med resurser för att
            bekämpa den ekonomiska brottsligheten. Det kan jag gärna hålla
            med om. Men varför var det på hela rättsområdet just Ekobrottsmyndigheten
            som ni moderater ville satsa betydligt mindre på än vad regeringen
            ville göra? Nu vill ni inte ha lika kraftfulla insatser mot penningtvätt
            som vi andra partier. Det syns, tycker jag, ett tydligt mönster
            i
          </note>
          <note>
            Moderaternas tveksamma inställning just till kampen mot ekobrotten.
          </note>
          <note>
            Anders Högmark måste väl ändå veta att vi, om vi kan komma åt
            vinsterna på just brottslighet, kan förhindra mycket av brottslig
            verksamhet. Just därför är kraftfulla åtgärder mot penningtvätt
            mycket viktiga.
          </note>
          <note>
            Om vi nu tvekar att vidta alla kraftfulla åtgärder riskerar vi
            att problemen snabbt blir allt värre.
          </note>
          <note>
            Jag tycker därför att det är mycket bra att en skärpt lagstiftning
            nu föreslås för att komma åt penningtvätt så att vi därmed kan
            komma åt den hantering som innebär att egendom och pengar som
            förvärvas i brottslig verksamhet tvättas genom det finansiella
            systemet eller i näringsverksamhet. Samhället måste helt enkelt
            bli effektivare när det gäller att hindra svarta pengar att komma
            ut i den legala ekonomin.
          </note>
          <note>
            Nu gällande regler för häleri räcker inte till. Där sägs det
            att det är straffbart att använda sig av och hantera sådan egendom
            som härrör från brottsligt förvärv. Med det menas stöld och bedrägeri
            samt hantering av pengar från narkotikaförsäljning. Däremot omfattas
            inte hanterande av vinster från skattebrott eller tullbrott av
            dessa bestämmelser.
          </note>
          <note>
            Nu föreslås att vinster från skattebrott och tullbrott skall
            ingå i definitionen av ett nytt brott som förs in i brottsbalken
            och kallas penninghäleri och, i lindrigare fall, penninghäleriförseelse.
            Det straffbara området utvidgas till att gälla åtgärder med egendom
            för att dölja att någon annan har berikat sig genom brottslig
            gärning.
          </note>
          <note>
            Dessutom föreslås att en del brott som i dag ryms under den traditionella
            häleribestämmelsen förs över till det nya penninghäleribrottet.
            Det gäller sådant som är typisk penningtvätt. På så sätt får vi
            en tydligare lagstiftning än vi i dag har.
          </note>
          <note>
            Utöver förändringarna i brottsbalken föreslås några skärpningar
            i penningtvättslagen. Skyldigheten att rapportera till finanspolisen
            för banker och finansiella företag utvidgas till att också gälla
            transaktioner där bakomliggande brott är skatte- och tullbrott.
            Även försäkringsmäklare blir skyldiga att göra anmälningar.
          </note>
          <note>
            Skyldig att lämna uppgifter på frågor från polisen blir de som
            yrkesmässigt bedriver handel med antikviteter, konst, ädelstenar,
            skrot eller transportmedel, förmedling av fastigheter eller bostadsrätter
            eller också lotteri- och spelverksamhet. För dem som är skyldiga
            att rapportera enligt penningtvättslagen föreslås nu en straffsanktion
            så att den som uppsåtligt eller av grov vårdslöshet underlåtit
            att rapportera, fastän det borde ha gjorts, kan dömas till böter.
          </note>
          <note>
            För att effektivisera bekämpningen av penningtvätt ges regler
            om att man får databehandla vissa uppgifter. De uppgifter som
            företag med uppgiftsskyldighet lämnar till polisen får läggas
            in i ett dataregister.
          </note>
          <note>
            Anders Högmark var inne på integritetsfrågorna.
          </note>
          <note>
            De beaktas genom lag som noga reglerar vad ändamålet med registret
            skall vara, vad innehållet får vara samt regler för gallring av
            uppgifterna.
          </note>
          <note>
            Herr talman! Med de föreslagna skärpningarna får vi ett effektivare
            instrument för att bekämpa den grova organiserade brottsligheten.
            Så som dessa skärpningar utformas träds, som jag tidigare nämnde,
            heller inte den personliga integriteten för när. Jag tycker därför
            att det är glädjande att alla utom ett av riksdagens partier står
            bakom betänkandet i dess helhet.
          </note>
          <note>
            Moderaterna ställer, som Anders Högmark säger, upp på de flesta
            av förslagen men har ändå valt att gå emot de förslag till skärpningar
            som jag har nämnt.
          </note>
          <note>
            Dessutom vill Moderaterna, som också Anders Högmark nämnde, inte
            ha skyldighet för revisorer som i sin verksamhet med granskning
            av bolag upptäcker misstanke om penninghäleri att anmäla sina
            misstankar till åklagare. Därmed tycker jag att Anders Högmark
            i sak argumenterar för en svagare lagstiftning mot penningtvätt
            än vad övriga partier föreslår.
          </note>
          <note>
            Jag tycker inte att det går att prata bort att utan den föreslagna
            utökning av uppgiftsskyldigheten för företag, utan den straffsanktion
            som föreslås och utan den anmälningsplikt för revisorer som föreslås
            blir insatserna mot penningtvätt inte så effektiva som situationen
            kräver. Därför yrkar jag avslag på de moderata reservationerna
            och bifall till hemställan i betänkandet i dess helhet.
          </note>
          <note type="speaker">
            Anf. 95 ANDERS G HÖGMARK (m) replik:
          </note>
          <note>
            Fru talman! Ingvar Johnsson ställde inledningsvis ett antal frågor.
            Det samlade uppsåtet - om jag får uttrycka det så - verkade vara
            att framställa att Moderata samlingspartiets intresse och ambition
            att bekämpa den ekonomiska brottsligheten skulle vara mindre än
            hos de andra partierna.
          </note>
          <note>
            Jag avslutade mitt anförande med att markera att det råder en
            stor och bred uppslutning kring de väsentliga frågorna, men på
            ett område - och det är inte första gången som jag markerar detta
            - anser vi att det finns behov av ny lagstiftning och skärpning
            av lagstiftningen och att alla sådana förändringar måste avvägas
            mot mycket legitima integritetsintressen.
          </note>
          <note>
            Det är därför, Ingvar Johnsson, som vi vid flera tillfällen har
            efterlyst en samlad översyn. Det är angeläget för oss med någon
            form av vägledande principer i dessa avvägningsfrågor som kan
            tillämpas när regeringen föreslår en lagstiftning och vi övriga
            partier tar ställning till den. Det hade varit av utomordentligt
            stor betydelse och det kunde ha rensat bort en del onödig retorik
            om man hade kunnat åstadkomma detta.
          </note>
          <note>
            Moderata samlingspartiet, liksom alla andra partier, har ett
            intresse av att bekämpa brottsligheten. Jag tror inte att det
            finns någon ute i landet som tvivlar på vår ambition och vilja,
            men då krävs också fungerande och väl avvägd lagstiftning, samarbete
            mellan myndigheter och, värderade vice ordförande i utskottet,
            det krävs också resurser, personellt och i övrigt.
          </note>
          <note type="speaker">
            Anf. 96 INGVAR JOHNSSON (s) replik:
          </note>
          <note>
            Fru talman! Jag hör vad Anders G Högmark säger. Vi tycker att
            de frågor som handlar om den personliga integriteten är väldigt
            viktiga. Men de förslag som ligger innebär faktiskt inte att den
            personliga integriteten träds för när.
          </note>
          <note>
            Högmark både började och slutade sitt anförande med att säga
            hur viktigt det är med åtgärder mot den ekonomiska brottsligheten.
            Men det blir ändå lite grann en läpparnas bekännelse eftersom
            man är så tveksam inför att satsa på bekämpning av dessa brott.
          </note>
          <note>
            Moderaterna säger att man skall satsa 10 miljoner mindre på Ekobrottsmyndigheten
            och man har en rad förslag där man argumenterar för att det inte
            skall vidtas så kraftfulla åtgärder som det har sagts.
          </note>
          <note>
            Jag vill fråga Högmark: Vad kan det vara för integritetskränkande
            i att de som yrkesmässigt handlar med konst och antikviteter måste
            svara på frågor från polisen om brottslig verksamhet? Jag har
            svårt att förstå den hårdragning som moderaterna gör här. Och
            varför är moderaterna så ömsinta när det gäller frågan om påföljd?
            De säger ju att de som bryter mot reglerna att rapportera kan
            dömas till lite böter.
          </note>
          <note type="speaker">
            Anf. 97 ANDERS G HÖGMARK (m) replik:
          </note>
          <note>
            Fru talman! Jag vet inte om Moderata samlingspartiet har någon
            speciellt ömsint inställning till ekonomiska brottslingar. Jag
            vidhåller uppfattningen att
          </note>
          <note>
            Moderata samlingspartiet har samma intresse av att bekämpa ekonomisk
            brottslighet som att bekämpa annan brottslighet. Vi har ett ganska
            gott rykte om att vilja se till att det finns ett fungerande rättsväsende.
          </note>
          <note>
            Vid ett flertal tillfällen har vi också föreslagit resurser för
            detta samtidigt som vi har pekat på problem när det gäller samverkan
            mellan myndigheter.
          </note>
          <note>
            Att vi valde att anslå 10 miljoner mindre till
          </note>
          <note>
            Ekobrottsmyndigheten kan måhända vara ett utslag av att vi inte
            delar regeringens bedömning att detta var det mest ändamålsenliga
            sättet att bekämpa den ekonomiska brottsligheten. Om det kan man
            ha olika uppfattningar, men det behöver ju inte på något sätt
            avspegla det förhållandet att vi skulle vara mindre engagerade
            i kampen mot den ekonomiska brottsligheten.
          </note>
          <note>
            Fru talman! Jag ställde en fråga till Morgan Johansson - jag
            var inte medveten om att utskottets vice ordförande skulle delta
            i debatten: Kan vi någon reaktion från regeringspartiet på våra
            ofta återkommande propåer och önskemål om en mer samlad debatt
            och utredning kring dessa mycket grannlaga avvägningsfrågor när
            det gäller å ena sidan verkningsgraden och effektiviteten i brottsbekämpningen
            och å andra sidan integritetsfrågorna.
          </note>
          <note>
            Jag upprepar att mycket hade varit att vinna på detta. En hel
            del av den debatt om har förts under senare år hade kanske inte
            behövt föras på det sättet, om det hade gjorts en helhetsbedömning.
          </note>
          <note type="speaker">
            Anf. 98 INGVAR JOHNSSON (s) replik:
          </note>
          <note>
            Fru talman! Anders G Högmark väljer att tala om något annat än
            vad som står på dagordningen, nämligen att det finns motioner
            som skall företas till behandling i utskottet som just handlar
            om en samlad översyn. Det får vi återkomma till, om utskottsmajoriteten
            anser att det är viktigt eller inte.
          </note>
          <note>
            Det är bra att Anders Högmark säger att man vill bekämpa den
            ekonomiska brottsligheten, kanske lika kraftfullt som annan brottslighet.
            Men det är ändå märkligt att varje gång som det läggs fram förslag
            om åtgärder på just det här området, då blir moderaterna plötsligt
            väldigt ömsinta. Då tas silkeshandskarna fram. Annars kräver man
            hårda tag mot brottsligheten.
          </note>
          <note>
            Det vore värdefullt om moderaterna på det här området kunde ansluta
            sig till de övriga partierna.
          </note>
          <note>
            Högmark återkommer till detta med att vi inte skulle vara så
            noga med den personliga integriteten - det är i alla fall vad
            han indirekt antyder. Det är i så fall en beskyllning som riktas
            mot ledamöter från Kristdemokraterna, Folkpartiet, Centerpartiet,
            Vänsterpartiet,
          </note>
          <note>
            Miljöpartiet och Socialdemokraterna.
          </note>
          <note>
            Vi har lika mycket känsla som moderaterna för att den personliga
            integriteten inte skall trädas för när.
          </note>
          <note>
            Men det får inte hindra oss att vidta åtgärder inom ramarna för
            vad som är möjligt för den personliga integriteten när det gäller
            att vara kraftfulla mot den ekonomiska brottsligheten.
          </note>
          <note type="speaker">
            Anf. 99 SVEN-ERIK SJÖSTRAND (v):
          </note>
          <note>
            Fru talman! Det är mycket svårt att göra tillförlitliga beräkningar
            av omfånget på den totala ekonomiska brottsligheten. De siffror
            som har nämnts i utredningar och i rapporter är 100-150 miljarder
            kronor. Men eftersom en mycket stor del av brottsligheten är dold
            eller oupptäckt är man hänvisad till antaganden, hypoteser och
            teoretiska beräkningsmodeller.
          </note>
          <note>
            Ekonomisk brottslighet innebär alltid en orättmätig omfördelning
            av inkomst och förmögenhet till brottslingarnas förmån. Och det
            är just denna omfördelning som är motivet till brotten. En sak
            som vi med säkerhet kan säga om den ekonomiska brottsligheten
            är att det finns en stor differens mellan den verkliga ekonomiska
            brottsligheten och den som myndigheterna lyckas beivra.
          </note>
          <note>
            Vi politiker måste tillsammans med myndigheterna få ett grepp
            om den ekonomiska brottsligheten.
          </note>
          <note>
            Risken är annars mycket stor för att det förtroende mellan människor
            och grupper som är en förutsättning för det sociala och ekonomiska
            samspelet skadas. Personligen tror jag att de omfattande skattebedrägerierna
            som vi alltför ofta ser har minskat medborgarnas förtroende för
            skattesystemet, och tron att vi lever i ett rättvist samhälle
            har mera blivit en illusion.
          </note>
          <note>
            Frågor som vi måste ställa oss är: Kan myndigheternas arbete
            bli effektivare så att fler blir dömda?
          </note>
          <note>
            Finns det åtgärder som kan minska den verkliga ekonomiska brottsligheten?
          </note>
          <note>
            Vi i Vänsterpartiet välkomnar regeringens proposition om ändringar
            i lagen mot penningtvätt. Skall allt prat om att bekämpa den ekonomiska
            brottsligheten bli verklighet, då måste vi skaffa oss bättre och
            skarpare lagverktyg.
          </note>
          <note>
            Ett flertal internationella initiativ har tagits för att förstärka
            insatserna mot penningtvätt. Och en effektiv penningtvättsbekämpning
            kräver ett väl utvecklat internationellt samarbete.
          </note>
          <note>
            Det finns ett antal allmänna utvecklingstendenser i samhället
            som har en benägenhet att öka eller underlätta brottsligheten.
            Vårt samhälle har utvecklats mot en tilltagande anonymitet. Vi
            har fått en ökad rörlighet. Det har skett en internationalisering
            av kapitalrörelserna. Datoriseringen och den tekniska utvecklingen
            ökar. Och det har skett en avreglering.
          </note>
          <note>
            Den sociala kontrollen minskar genom en tilltagande anonymitet
            och ökad rörlighet. Och internationaliseringen underlättar kapitalets
            rörlighet över nationsgränserna. Kapitalströmmarna är nästan omöjliga
            att följa för myndigheterna. Genom denna utveckling ökar också
            antalet tillfällen till brott.
          </note>
          <note>
            Det speciella med denna brottslighet är att man i hög grad utnyttjar
            de nya tillfällen till brott som uppstår genom de beskrivna utvecklingstendenserna.
          </note>
          <note>
            Många ekonomiska brottslingar utnyttjar också hela den struktur
            av civilrättsliga regler som är till för att skydda rörelsedrivande
            företag. Brotten får alltså sin form utifrån detta. Det handlar
            om det som samhällsorganen har särskilt svårt att fånga och ingripa
            mot och som ger lättförtjänta pengar. De som förlorar är t.ex.
            leverantörer till företag som går i konkurs, kreditgivare och
            andra fordringsägare. Staten och därmed skattebetalarna är oftast
            de allra största förlorarna.
          </note>
          <note>
            Fru talman! En förändring som regeringen föreslår i propositionen
            är att en ny straffbestämmelse, penninghäleri, skall föras in
            i brottsbalken. Regeringen föreslår också att tillämpningsområdet
            för penningtvättslagen utvidgas, så att den också innefattar skatte-
            och tullbrott. Olika aktörer - alltifrån banker och försäkringsmäklare
            till dem som yrkesmässigt bedriver handel med t.ex. antikviteter,
            konst, skrot och fastighetsförmedling - blir skyldiga att lämna
            uppgifter till polis eller annan myndighet om misstänkt penningtvätt.
            En ny lag om penningtvättsregister föreslås. Regeringen föreslår
            också, som vi har hört under debatten, att en revisor, om denne
            i samband med granskning av ett bolag kan misstänka penninghäleri,
            skall göra anmälan om detta till åklagaren. Precis som regeringen
            anser vi i Vänsterpartiet att penningtvättens särskilt allvarliga
            karaktär samt revisorernas möjlighet att upptäcka brottslighet
            motiverar revisorernas anmälningsskyldighet.
          </note>
          <note>
            Som avslutning vill jag yrka bifall till utskottsmajoritetens
            hemställan.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas efter 16 §.)
          </note>
          <note>
            16 § Konsumentpolitiska frågor
          </note>
          <note>
            Föredrogs
          </note>
          <note>
            Lagutskottets betänkande 1998/99:LU10
          </note>
          <note>
            Konsumentpolitiska frågor
          </note>
          <note type="speaker">
            Anf. 100 BERIT ADOLFSSON (m):
          </note>
          <note>
            Fru talman! Lagutskottets betänkande angående konsumentpolitiska
            frågor behandlar ett stort antal motioner från den allmänna motionstiden.
            Antalet indikerar att detta är intressanta och viktiga frågor
            inte bara för denna kammare utan även för människorna utanför.
          </note>
          <note>
            Fru talman! Vi har en moderat reservation, nr 3, till vilken
            jag yrkar bifall. Vi har av skäl som jag strax återkommer till
            begränsat oss till att redovisa vår avvikande mening i särskilda
            yttranden rörande behandlingen av de andra moderata motionerna.
            Vi har nämligen konstaterat att behandlingen av motionerna rörande
            konsumentfrågor blir lite rumphuggen, eftersom regeringen har
            tillsatt en parlamentarisk kommitté med uppgift att lämna förslag
            om framtida konsumentpolitik. Mycket av det som vi talar om här
            i dag kommer att behandlas i kommittén, förhoppningsvis också
            innehållet i de moderata motionerna.
          </note>
          <note>
            Jag är nominerad att ingå i denna kommitté, och jag ser fram
            emot arbetet. Uppgifterna klingar skönt i ett moderat öra: "trygga
            konsumenter med starkt inflytande över sin vardagssituation".
            Moderata samlingspartiet har den uppfattningen att de regler som
            är till fromma för "trygga konsumenter med starkt inflytande över
            sin vardagssituation" är bra regler. Vi har också den inställningen
            att det är bra med starka konsumenter. Sedan har vi olika uppfattning
            om vad som gör en människa och en konsument stark.
          </note>
          <note>
            Jag anser t.ex. att konsumenter inte alls är starka i planekonomi.
            Där är det styrda produktioner och distributioner som bestämmer.
            Bilder på socialismens köer finns på allas näthinnor. Många här
            i kammaren kanske föredrar att blunda för dessa bevis på vad avsaknaden
            av fri marknad och köpenskap kan ställa till.
          </note>
          <note>
            En marknadsekonomi gör konsumenterna starka och mäktiga nog att
            välja och att välja bort. Fasta spelregler och konkurrens på lika
            villkor är en förutsättning för att en marknadsekonomi skall fungera.
          </note>
          <note>
            Att medborgarna är bäst lämpade att fatta beslut som rör deras
            egen situation borde vara självklart för alla politiker, även
            när det gäller konsumentfrågor.
          </note>
          <note>
            Fru talman! Socialdemokraterna är mästare på att överta eller
            beröva medborgarna deras ansvar och befogenheter. Det kan låta
            människovänligt, men det är det inte. Det är ett maktmedel att
            "omhänderta"
          </note>
          <note>
            medborgare. Känn efter själva! Håll vänsterhanden över höger
            handled! Det är ett praktiskt omhändertagande. Vad kan ni göra
            med er högerhand? Vad skulle ni kunna göra med er högerhand? Stopptecknet!
            Ni kan säga: Stopp! Låt mig lära mig att klara mig själv och fatta
            mina egna beslut.
          </note>
          <note>
            Vi moderater har ihärdigt påvisat att människorna förminskas
            och omyndigförklaras i och med att konsumentens kraft och styrka
            skall gå genom offentliga institutioner och offentligt finansierade
            och dominerade konsumentorganisationer. Påfallande många människor
            börjar förstå att vi har rätt.
          </note>
          <note>
            I ett socialistiskt styrt samhälle måste man orka bry sig för
            att själv kunna ta initiativet från den massiva maktapparaten.
            Det är kanske därför vi i Sverige har så få fria konsumentorganisationer
            med underifrånperspektiv från medborgarna själva.
          </note>
          <note>
            En del tycker tyvärr fortfarande att det är bekvämt med en stor
            maktapparat som tar hand om dem, så att de inte behöver ta hand
            om sig själva. Det är en naturlig passiviseringsmekanism som lägger
            sig som en våt filt över initiativ, engagemang och intresse.
          </note>
          <note>
            I ett friskt, sunt demokratiskt samhälle är konsumenten själv
            intresserad av sin rättsliga ställning när det gäller den egna
            hälsan och säkerheten. I ett friskt, sunt demokratiskt samhälle
            är konsumenten själv intresserad av miljöns hållbara utveckling.
            I ett friskt, sunt demokratiskt samhälle är konsumenten själv
            kapabel att ställa krav och vara motpart i varje ögonblick av
            en köpsituation då det inte kan stå en socialdemokratisk riksdagsledamot
            bakom och peka finger åt motparten eller då inte någon i horden
            av tjänstemän från Konsumentverket kan följa med till affären.
          </note>
          <note>
            Denna mastodontmyndighet, fru talman, har enligt vår mening alldeles
            för omfattande och disparata uppgifter, vilket leder till en splittring
            av verksamheten och en trubbighet i de enskilda ställningstagandena.
            Därför vill Moderata samlingspartiet att verkets ansvarsområde
            slimmas. Myndighetsuppgifterna bör skiljas ut, och övriga verksamheter
            bör privatiseras.
          </note>
          <note>
            Vi vill begränsa Konsumentverkets verksamhet till förmån för
            frivilliga och oberoende konsumentorganisationer. De konsumentorganisationer
            som finns är som regel samtidigt producenter eller distributörer
            med egna köpställen. Detta komplicerar den enskilda medlemmens
            situation. Vi anser att regeringen borde kunna stimulera fria
            organisationer byggda på människors egna engagemang och kraft.
          </note>
          <note>
            Fru talman! Jag har hittat en verksamhet: Konsumenter i Samverkan
            - Underverket. Av dess information framgår att vi alla - hushållen
            och konsumenterna - är näringslivets drivmedel och uppdragsgivare.
            Det vi köper kommer att produceras, inget annat. Jag säger: Bravo!
            Fler sådana!
          </note>
          <note>
            Vi tycker också att skolan i undervisningen inom t.ex. ekonomi
            och hushållslära bör öka medvetenheten i konsumentfrågor. Genom
            att ge barn och ungdomar en bra och adekvat konsumentkunskap lägger
            man en grund för en livsstil som står i samklang med en hållbar
            konsumtion och utveckling. Samtidigt lär sig barnen att ta till
            vara och försvara sina rättigheter och skyldigheter som konsumenter.
          </note>
          <note>
            Fru talman! Vi har också i vår motion uppmärksammat produktsäkerhetslagens
            tillkortakommanden vad gäller offentligt producerade tjänster.
            Där har vi vår reservation, som jag redan har yrkat bifall till.
          </note>
          <note>
            Redan då lagen ändrades till att gälla offentliga varor ansåg
            vi moderater att den också skulle omfatta offentliga tjänster.
            För konsumenter och producenter är det viktigt att lika regler
            gäller. Ur konkurrensneutralitetssynpunkt är det mycket anmärkningsvärt
            att offentliga tjänster undantas. På denna punkt har vi ett av
            regeringens stödpartier med oss, nämligen Miljöpartiet.
          </note>
          <note>
            Jag skall göra vad jag kan för att kommittén också skall ta initiativ
            till att ändra produktsäkerhetslagen i enlighet med vår motion.
          </note>
          <note>
            Alltför många föräldrar, fru talman, är t.ex.
          </note>
          <note>
            tvungna att anlita kommunal barnomsorg, även om det föreligger
            bristande säkerhet för barnen, även om knivar ligger framme eller
            om kemikalier inte förvaras tillfredsställande. Barnen kan till
            och med skadas eller bli sjuka på grund av ohälsosamma lokaler.
          </note>
          <note>
            Högsta domstolen har hjälpt oss på traven genom att slå fast
            att det föreligger ett ömsesidigt förpliktande avtal mellan barnens
            föräldrar och kommunen.
          </note>
          <note>
            Detta om något borde föranleda en ändring av produktsäkerhetslagens
            paragrafer rörande tjänster.
          </note>
          <note>
            Fru talman! Konsumentpolitiken diskuteras livligt i EU. Den 3
            november 1998 ägde ett rådsmöte rum i
          </note>
          <note>
            Bryssel i detta ärende. Vi har nyligen fått information med posten.
          </note>
          <note>
            Symtomatiskt nog har Sverige begärt att inte bara konsumentorganisationer
            utan även offentliga organ, såsom statliga myndigheter, kan delta
            i projekt och erhålla medel.
          </note>
          <note>
            En motion av fyrtio har bifallits. Det gäller en motion väckt
            av Barbro Westerholm, Folkpartiet.
          </note>
          <note>
            Denna motion tillstyrktes av oss moderater och av övriga borgerliga
            partier. Detta bäddade för ett bifall, och det är jag glad för.
          </note>
          <note>
            Det visar sig att Riksdagens revisorer redan 1996
          </note>
          <note>
            överlämnade en promemoria där man konstaterade att det måste
            råda stor förvirring bland konsumenterna om innebörden av epiteten
            legitimerad, auktoriserad och godkänd, t.ex. vad gäller sjukvårdspersonal,
            revisorer och mäklare. Jag förstår inte hur lagutskottet kom runt
            detta faktum därefter. Jag väntar nu på ett förslag med tydligare
            lagstiftning.
          </note>
          <note>
            Fru talman! Jag har redovisat Moderata samlingspartiets argument
            i konsumentfrågor. Vi är tydligen ensamma om att uppfatta att
            vi politiker inte skall styra i människors liv. Den enskilde medborgaren
            skall själv hålla i rodret till sitt eget liv.
          </note>
          <note>
            I EU är subsidiaritetsprincipen praktiskt använd.
          </note>
          <note>
            Där är det viktiga att besluten fattas så nära medborgarna som
            möjligt och så ofta som möjligt av medborgarna själva. Jag är
            övertygad om att det finns sådana ställningstaganden i fler av
            våra systerorganisationer, t.o.m. i de socialistiska partierna.
          </note>
          <note type="speaker">
            Anf. 101 ROLF ÅBJÖRNSSON (kd):
          </note>
          <note>
            Fru talman! Jag yrkar bifall till reservation 1 under mom. 11.
          </note>
          <note>
            År 1951 vägde Fröken Sverige 68 kg och var 171
          </note>
          <note>
            cm lång. 30 år senare, 1981, vägde hon 49 kg och var
          </note>
          <note>
            175 cm lång.
          </note>
          <note>
            Idealbilden har förändrats och pressen på unga att följa de nya
            idealen har aldrig varit större. Trådsmala modeller, håglösa blickar
            - bilden sätts av vad som är inne, vad som är rätt. Många unga
            flickor ser de stora klädföretagens annonser och påverkas. Några
            kilo smalare blir 10-15 kg magrare. Förlorad kontroll, anorexi,
            bulimi är en del av vår vardag. Vi lever i en kroppsfixerad kultur,
            där ditt yttre jag är oerhört viktigt, särskilt som ung människa.
          </note>
          <note>
            Annonserna med de smala modellerna följs upp med artiklar i veckotidningar,
            med bantningstips och reportage om plastikoperationer. Inget säljer
            så bra som just detta. Budskapet är klart: Ingen duger som den
            är. Konsekvenserna: Ett folkhälsoproblem.
          </note>
          <note>
            Det här är bakgrunden, fru talman, till att vi har yrkat en ändring
            i marknadsföringslagen av innehåll att det skall anses vara otillbörlig
            marknadsföring att marknadsföra produkter på ett sätt som påverkar
            folkhälsan negativt. Jag tycker att det inte räcker med den frivilliga
            sanering som man talar om från tid till annan när det gäller dålig
            marknadsföring. Det här är ett ämne som är uppe varje år, oftast
            är det mer fokuserat på den direkta könsdiskriminerande reklamen.
          </note>
          <note>
            Men de här tingen är uppe från tid till annan, och jag tycker
            inte att man ute kan se någon särskilt positiv tendens, snarare
            tvärtom.
          </note>
          <note>
            Utskottet avvisar motionen med åberopande av att man bör avvakta
            vilka effekter som kan uppnås genom förstärkning av egenåtgärdssystemen.
            Man måste vara väldigt naiv om man tror att man på något avgörande
            sätt påverkar de kommersiella krafterna genom självsanering när
            man inte har några som helst sanktioner.
          </note>
          <note>
            Nog har vi väl alla reagerat på det sätt på vilket reklamen utformas.
            Det är inte bara de anorektiska modellerna, som ser ut som om
            de inte har ätit på flera år, som är beklämmande. Det är alla
            möjliga andra former av reklam som är stötande.
          </note>
          <note>
            I dagarna får vi nu uppleva TCO:s reklamkampanj. Den är på sitt
            sätt ett ganska bra exempel på att det egentligen inte finns några
            spärrar. Det finns inga regler. Ändamålet helgar medlen. Man värjer
            sig genom att motivera sin kampanj med att man väcker uppseende,
            och sedan skall man diskutera bakomliggande problem som har någonting
            med kvinnorna att göra, jag vet inte riktigt vad. Jag undrar hur
            många som egentligen bryr sig om det. I stället kränker man andra
            värden som vi håller högt i en civiliserad och väl utvecklad kultur.
          </note>
          <note>
            Jag tror att det är dags för oss som lagstiftare att våga sätta
            ned foten. När vi har sådana konkreta tydliga ting som vi inte
            tycker om skall vi helt enkelt lagstifta. Det finns en tendens
            i Sverige att vi lagstiftar så generellt att det inte träffar
            de enskilda fallen.
          </note>
          <note>
            Det blir liksom ingen konkret lagtillämpning. Det här folkhälsoproblemet
            tycker jag är ett exempel. Det är någonting som Vänsterpartiet
            också har uppmärksammat, så särskilt originellt är det inte.
          </note>
          <note>
            Man kunde alltså få en ganska enkel skrivning i lagen efter de
            linjer som vi har föreslagit i stället för att avvisa och hänvisa
            till allmänna utredningar, frivilliga åtgärder eller vad det kan
            vara som möjligen kommer att medföra någonting om många år. Det
            är inte så svårt att ta det steg för steg och därigenom uppnå
            en högre kvalitet i framför allt vårt offentliga rum, ett rum
            där vi alla måste vistas och där vi inte kan värja oss för olika
            yttringar som vi i och för sig inte vill ta del av.
          </note>
          <note>
            Med detta är jag klar på denna punkt, fru talman.
          </note>
          <note type="speaker">
            Anf. 102 VIVIANN GERDIN (c):
          </note>
          <note>
            Fru talman! Jag vill börja med att yrka bifall till
          </note>
          <note>
            Centerpartiets reservation nr 2. I motion So371 föreslår vi att
            regeringens snarast i särskild ordning bör se till att en livsmedels-FASS
            kommer till stånd. Det spörsmål som tas upp i motionen berörs
            visserligen till viss del av det pågående utredningsarbetet rörande
            märkning av livsmedel, men vi anser ändå att uppmärksamheten i
            direktiven inte har varit tillräckliga.
          </note>
          <note>
            Av det skälet föreslår vi detta.
          </note>
          <note>
            Dagens konsumtionsutbud ställer stora krav på oss konsumenter
            för att kunna göra rätt val anpassat till plånbok, funktion och
            miljö. Konsumentorganisationerna har därför en viktig roll att
            bistå oss med information och opinionsbildning.
          </note>
          <note>
            Riksdagens mål för konsumentpolitiken, som också Centerpartiet
            står bakom, syftar bl.a. till att stärka konsumenternas ställning
            på marknaden och att hälsa och säkerhet skall skyddas. Vi anser
            också att konsumentfrågor även i fortsättningen skall kunna drivas
            av både stat, kommun och privata organisationer. Vi avstyrker
            därmed en privatisering av Konsumentverket.
          </note>
          <note>
            Medvetna och kunniga konsumenter förutsätter en väl fungerande
            konsumentpolitik och en aktiv konsumentrörelse på bred front.
            Det konsumentpolitiska arbetet skall också särskilt inriktas på
            hushållens baskonsumtion.
          </note>
          <note>
            Under hela 1900-talet har konsumentengagemanget funnits i vårt
            land och utvecklats till en stark rörelse. Konsumentpolitiska
            riktlinjer har fastställts vid ett flertal tillfällen, och arbetet
            fortsätter i takt med att nya produkter och tjänster tas fram.
            Det senaste som hänt är tillsättandet av en parlamentarisk kommitté
            med uppgift att korrigera konsumentpolitiken inför ett nytt sekel
            samt integrering i EU.
          </note>
          <note>
            Avsikten är att en omfattande utredning kommer att genomföras
            i ett tydligt EU-perspektiv. Men redan nu kan vi i betänkandet
            läsa att det skall vara möjligt att bibehålla och utveckla nivån
            på svensk konsumentpolitik. Det är en bra utgångspunkt.
          </note>
          <note>
            Angående könsdiskriminerande reklam kan jag instämma i att det
            inte hör hemma i dagens syn på jämställdhet. Diskriminerande reklam
            är i dag inte förbjuden i lag, men anses oförenlig med god affärssed.
            För att stävja diskriminerande reklam i dag kan ingripanden göras
            av näringslivets egna etiska råd.
          </note>
          <note>
            Enligt uppgifter har rådet, ERK, prövat ca 1 700
          </note>
          <note>
            anmälningar. Av dessa har ca 10 % lett till fällande uttalanden.
            Dessa ställningstaganden, som innebär att en marknadsföringsåtgärd
            anses könsdiskriminerande, offentliggörs. Syftet med detta är
            att verka förebyggande.
          </note>
          <note>
            Med hänvisning till att en delegation tillsatts under hösten
            1998 med uppgift att lämna ett förslag i maj 1999, delar jag utskottets
            hållning att i dag avvakta. Delegationens mål är att näringslivets
            egenåtgärdssystem skall förstärkas. Att arbeta i förebyggande
            syfte är att föredra i det här läget. Att gå lagstiftningsvägen
            skulle kräva en grundlagsändring. Vi är i dag inte beredda till
            det.
          </note>
          <note>
            Även förbud mot all reklam för alkohol- och tobaksprodukter är
            föremål för beredning inom Regeringskansliet. Det finns två betänkanden
            och ett EU-
          </note>
          <note>
            direktiv. Vi i Centerpartiet har valt att invänta utredningsmaterialet
            innan ett ställningstagande görs.
          </note>
          <note>
            Alltfler konsumenter vill köpa miljövänliga produkter. Ett av
            de viktiga skälen måste vara att skydda medborgarnas hälsa. Vi
            anser därför att det skall vara möjligt att läsa vad livsmedlen
            innehåller. Vi föreslår därför att en livsmedels-FASS införs,
            som anger användningsområde, effekter, biverkningar, acceptabla
            resthalter och annan för konsumenten viktig information.
          </note>
          <note>
            Tack vare den ökande frihandeln kommer vi att ställas inför nya
            frågeställningar. Den fria rörligheten kan medföra billigare produkter
            men också en större produktosäkerhet för konsumenterna. Dessa
            frågor måste i fortsättningen finnas högt på dagordningen i förhandlingarna
            med övriga EU.
          </note>
          <note>
            Tack vare IT kan företag och konsumenter lätt mötas över nationsgränserna.
            I takt med att handeln ökar, ökar emellertid också behovet av
            att finna gemensamma regler. Konsumentpolitiska handlingsplaner
            inom EU kommer under våren att diskuteras och förnyas. I de förhandlingarna
            kräver vi i Centerpartiet att våra svenska företrädare skall ta
            till vara konsumenternas intressen på EU-nivå.
          </note>
          <note type="speaker">
            Anf. 103 KARIN OLSSON (s):
          </note>
          <note>
            Fru talman! Jag vill börja med att yrka bifall till utskottets
            hemställan i betänkandet och avslag på reservationerna.
          </note>
          <note>
            Konsumentpolitiska riktlinjer har fastställts av riksdagen vid
            fyra tillfällen. De nuvarande reglerna tillkom år 1995.
          </note>
          <note>
            Målen för konsumentpolitiken är att hushållen skall ha goda möjligheter
            att utnyttja sina resurser effektivt. Konsumenterna skall ha en
            stark ställning på marknaden, och konsumenternas hälsa och säkerhet
            skall skyddas. Sådana produktions- och konsumtionsmönster skall
            utvecklas som minskar påfrestningarna på miljön och bidrar till
            en långsiktigt hållbar utveckling. Detta är viktiga mål som innebär
            att konsumenternas ställning hela tiden förbättras.
          </note>
          <note>
            Bra konsumentpolitik är något som verkligen gynnar den enskilde
            konsumenten. Den inriktningen har socialdemokratisk konsumentpolitik,
            vilket tydligt framgår av de mål jag nyss nämnde.
          </note>
          <note>
            Den utskopning som Berit Adolfsson ägnade sig åt i sitt inlägg
            gjorde mig minst sagt upprörd. Det var inte många av dem som jobbar
            med offentlig konsumentpolitik som fick godkänt. Det var skamligt!
          </note>
          <note>
            I början av januari 1999 beslutade regeringen att det åter var
            dags att förnya och förstärka svensk konsumentpolitik. Utredningsuppdraget
            är att utforma en konsumentpolitik som håller in i det nya seklet.
            De direktiv som utredningen har att arbeta efter är verkligen
            omfattande. Många av de motioner som behandlas i dagens betänkande
            kan med lätthet hänvisas till utredningen.
          </note>
          <note>
            En parlamentarisk kommitté har fått i uppgift att lämna förslag
            om hur den framtida konsumentpolitiken skall kunna ge människor
            förutsättningar att känna sig trygga som konsumenter och ge människor
            ett starkt inflytande över sin vardagssituation. Dessutom skall
            konsumentpolitikens långsiktiga mål och prioriteringar identifieras.
            EU-perspektivet, liksom det nordiska samarbetet, skall vara en
            viktig bas.
          </note>
          <note>
            Låt mig citera en del av direktiven: Kommittén skall göra en
            utvärdering och en översyn av de konsumentpolitiska målen. Vid
            behov skall kommittén föreslå hur målen kan utvecklas och förbättras
            mot bakgrund av de nya förutsättningar som samhället ger. Kommittén
            skall också avväga vilka medel i form av lagstiftning och ekonomiska
            och andra resurser som bör utnyttjas för att på bästa sätt nå
            dessa mål. Miljömålet i konsumentpolitiken utvärderas löpande
            i annan ordning. Någon särskild analys av detta skall inte göras
            i denna utredning om det inte visar sig vara av särskild vikt
            ur ett helhetsperspektiv.
          </note>
          <note>
            Kommittén skall särskilt analysera målen och medlen för konsumentaspekterna
            inom områdena hushållsekonomi och finansiella tjänster, informationsteknik,
            produktsäkerhet och marknadsbevakning.
          </note>
          <note>
            Det här är bara en liten del av de omfattande direktiven. Kommittén
            skall vara klar med arbetet den
          </note>
          <note>
            15 mars 2000.
          </note>
          <note>
            Fru talman! Med anledning av det förestående arbetet, som kommer
            att hålla på hela 1999, finns det inte anledning att i detalj
            gå in på de motioner vi har att behandla i dag. Däremot vill jag
            gärna kommentera de reservationer som finns fogade till utskottets
            betänkande.
          </note>
          <note>
            Den första reservationen har fogats av Rolf
          </note>
          <note>
            Åbjörnsson. I reservationen begär han en lag som utformas så
            att marknadsföring som påverkar folkhälsan negativt skall anses
            vara otillbörlig enligt marknadsföringslagen.
          </note>
          <note>
            Andemeningen i reservationen får stöd hos de allra flesta. Från
            utskottets sida är vi överens med motionären om att det är oacceptabelt
            med reklam som är diskriminerande eller påverkande på det sätt
            som reservanten anför. Däremot är jag inte säker på att det i
            det här läget är det bästa sättet att göra lagändringar.
          </note>
          <note>
            Vi fick en bra redovisning av Marknadsetiska rådet och Näringslivets
            etiska råd mot könsdiskriminerande reklam för några veckor sedan.
            Där framkom det att det i Norge finns lagar när det gäller könsdiskriminerande
            reklam. Om vi jämför med det som sker på frivillig bas, och där
            det finns en lag som styr det här, är det lika många fällande
            domar i Sverige som i
          </note>
          <note>
            Norge. Det ger mig åtminstone tillfredsställelsen att veta att
            egenåtgärderna är verkningsfulla.
          </note>
          <note>
            Därför yrkar jag avslag på Rolf Åbjörnssons reservation.
          </note>
          <note>
            I reservation från Agne Hansson är kravet att det upprättas en
            livsmedels-FASS. Jag yrkar avslag också på den reservationen.
            Motiveringen är att det i dagarna, eller i slutet av februari,
            kommer att lämnas en utredning som har gått igenom både märkning
            och annan konsumentinformation på dagligvaruområdet.
          </note>
          <note>
            Det här är en viktig fråga, och den har varit uppe flera gånger
            tidigare. Det är väldigt viktigt att vi som konsumenter kan lita
            på det som står angivet på förpackningarna. Det är med stort intresse
            jag, liksom
          </note>
          <note>
            Viviann Gerdin, väntar på resultatet av utredningen.
          </note>
          <note>
            Om det skulle visa sig att vi blir alltför missnöjda får vi återkomma
            i frågan. Men i dagsläget yrkar jag avslag på reservationen med
            hänvisning till att utredningen ännu inte har presenterats.
          </note>
          <note>
            Reservation 3 har lagts av den moderata gruppen, och där tas
            upp en fråga som har debatterats åtskilliga gånger förut.
          </note>
          <note>
            Fru talman! Berit Adolfsson kommer direkt från landstingspolitiken
            hit till riksdagen, och jag utgår från att hon känner till den
            speciallagstiftning som finns inom de allra flesta områden som
            landstingen ansvarar för. Kommuner och landsting har ett grundläggande
            ansvar för att se till att tjänsterna tillhandahålls på ett säkert
            sätt. Med andra ord har vi en speciallagstiftning som inte alls
            är lika detaljerad för näringslivet som den är för den offentliga
            verksamheten. Dessutom kommer den konsumentpolitiska kommittén
            att titta på frågan för att klara ut vilka gränsdragningar som
            behöver göras.
          </note>
          <note>
            Fru talman! Eftersom det i det här betänkandet behandlas många
            motioner känns det bra att vi har kunnat enas om så pass mycket.
            Naturligtvis har vi stora förväntningar på utredningsresultatet,
            som kommer att ge oss en ännu modernare konsumentpolitik. Vi är
            många som kommer att följa arbetet - inte bara Berit Adolfsson
            - och kommer att bevaka de frågor som diskuteras här.
          </note>
          <note>
            Omigen yrkar jag bifall till hemställan i utskottets betänkande
            och avslag på reservationerna.
          </note>
          <note>
            Samtidigt måste jag få ställa en fråga till Berit
          </note>
          <note>
            Adolfsson: Delar Berit Adolfsson EU-kommissionens uppfattning
            om konsumentpolitiken? Det kanske inte är klart vad det står,
            men jag skall läsa upp det: Det betonas att offentliga organ alltid
            kommer att vara de som är bäst lämpade att oberoende övervaka
            de komplicerade processer genom vilka produkter och tjänster når
            marknaden och därigenom inger konsumenterna förtroende.
          </note>
          <note>
            Det kan ju hända att det finns en och annan konservativ med i
            EU-kommissionen. Delar Berit
          </note>
          <note>
            Adolfsson den här uppfattningen?
          </note>
          <note type="speaker">
            Anf. 104 BERIT ADOLFSSON (m) replik:
          </note>
          <note>
            Fru talman! Det kom lite plötsligt, sade flickan.
          </note>
          <note>
            Mot det som lästes upp har jag inget att erinra. Och
          </note>
          <note>
            Konsumentverkets tillsyn av sådana saker har jag aldrig sagt
            något om. Det är alltså övertagandet av det privata ansvaret som
            jag har vänt mig mot.
          </note>
          <note type="speaker">
            Anf. 105 KARIN OLSSON (s) replik:
          </note>
          <note>
            Fru talman! Det är bra att Berit Adolfsson delar den uppfattning
            som EU-kommissionen har. Det stämmer väldigt väl överens med socialdemokratisk
            konsumentpolitik. Dessutom sade Berit Adolfsson i anförandet att
            det väl inte kan vara möjligt att vi som konsumenter skall ha
            en massa tjänstemän från Konsumentverket med oss när vi är ute
            i affärerna.
          </note>
          <note type="speaker">
            Anf. 106 BERIT ADOLFSSON (m) replik:
          </note>
          <note>
            Fru talman! Det jag är rädd för är att konsumenterna tror att
            de har Konsumentverkets tjänstemän vid sin sida när de går till
            affären. Jag menar att man måste se till att den människa som
            skall handla är så stark och trygg i sin roll att han klarar sig
            själv.
          </note>
          <note type="speaker">
            Anf. 107 KARIN OLSSON (s) replik:
          </note>
          <note>
            Fru talman! Jag tror svenska folket om betydligt bättre än vad
            Berit Adolfsson gör. Jag tror inte att människor i Sverige tror
            att de skall ha en massa tjänstemän med sig när de går och handlar.
            Vi kan välja ganska fritt i våra affärer. Vi kan också välja ganska
            fritt bland de tjänster vi köper.
          </note>
          <note>
            Det är oförskämt, Berit Adolfsson.
          </note>
          <note type="speaker">
            Anf. 108 TANJA LINDERBORG (v):
          </note>
          <note>
            Fru talman! Låt mig börja med att instämma i Karin Olssons kritik
            mot Berit Adolfssons drapa om de offentliga institutionerna, som
            på vårt uppdrag upprätthåller konsumentpolitiken. Jag vill varmt
            rekommendera Berit Adolfsson att göra studiebesök på såväl Konsumentverket
            som Allmänna reklamationsnämnden. Jag tycker att det är viktigt
            att vi politiker vågar stå upp och försvara de personer som på
            ett så otroligt förtjänstfullt sätt arbetar med de här svåra frågorna.
          </note>
          <note>
            Det finns ett väldigt stort intresse för de konsumentpolitiska
            frågorna, och det visar inte minst antalet motionsyrkanden från
            den allmänna motionstiden i höstas. Det är inte så konstigt, därför
            att de frågorna berör kvinna som man och ung som gammal.
          </note>
          <note>
            Man kan ibland fråga sig: Vad är egentligen konsumentpolitik?
            Vad betyder det? Är det låga matpriser? Är det tillgången till
            antalet butiker? Handlar det om servicenivå eller hög livsmedelssäkerhet?
          </note>
          <note>
            Jag tror att svaren beror mycket på vem man frågar. För min mamma,
            om jag skall tillåta mig att vara privat, som bara har folkpension
            är det väldigt viktigt att det är låga priser men framför allt
            att hon på ålderns höst har tillgång till en närbutik. För mig,
            som har mycket god inkomst, är hög kvalitet på maten och bra service
            viktigare än priset.
          </note>
          <note>
            Men konsumentpolitik rymmer betydligt mycket mer än bara livsmedel
            och priser. Konsumentpolitiken är en väldigt viktig faktor i närings-
            och välfärdspolitiken över huvud taget. En god konsumentpolitik
            är också en mycket viktig fördelningspolitisk fråga. I
          </note>
          <note>
            tider då det har blivit allt svårare för oss konsumenter att
            använda våra resurser på ett riktigt och effektivt sätt ökar naturligtvis
            behovet av konsumentpolitiska insatser.
          </note>
          <note>
            Vänsterpartiet anser att de frivilliga konsumentorganisationerna
            är ett mycket viktigt komplement till statlig och kommunal verksamhet.
            Det finns flera organisationer som förtjänar att omnämnas. Jag
            tänker t.ex. på Naturskyddsföreningen, Svenska konsumenters riksförbund,
            Konsumentgillet och Konsumenter i samverkan. Jag delar där Berit
            Adolfssons uppfattning. Även PRO och Husmodersföreningen förtjänar
            att omnämnas. Det här är organisationer som är viktiga konsumentupplysare,
            och de fungerar som blåslampor på producenterna. Men som alla
            andra ideella organisationer kan de naturligtvis bara förlita
            sig på den egna kraften och medlemsavgifterna. Det är ytterst
            få organisationer, om ens någon, som är så resursstarka som exempelvis
            LRF.
          </note>
          <note>
            I dag finns det någon form av konsumentvägledning i ungefär 240
            kommuner. Konsumentvägledarna utför ett oerhört betydelsefullt
            arbete, inte minst för hushåll som har behov av ekonomisk rådgivning
            och skuldsanering.
          </note>
          <note>
            Det här har Vänsterpartiet uppmärksammat i en motion, därför
            att vi vill att regeringen skall överväga hur konsumentvägledningen
            skall kunna utvecklas och stärkas. Man kan då säga att vårt motionskrav
            har blivit tillgodosett genom den parlamentariska utredning som
            snart skall tillsättas. Det är vi mycket glada för.
          </note>
          <note>
            Fru talman! Numera är det så att väldigt många människor t.ex.
            beställer cd-skivor, kassetter och böcker men även livsmedel via
            hemdatorer. Man kan konstatera att den gränslösa handeln är ett
            faktum.
          </note>
          <note>
            Jag är också övertygad om att den kommer att expandera och att
            det här kommer att gå väldigt snabbt.
          </note>
          <note>
            Med den moderna informationstekniken följer både möjligheter
            och hot. Vad får det t.ex. för konsekvenser för den lokala bokhandlaren
            om alltfler använder sig av IT? Och vad leder det till i förlängningen
            för de konsumenter som inte har några datorer?
          </note>
          <note>
            Hur är det med konsumentskyddet?
          </note>
          <note>
            Jag är på inget sätt negativ till den nya tekniken, men här behöver
            man naturligtvis göra konsekvensanalyser. I direktiven till den
            utredning som några har nämnt här pekar regeringen just på behovet
            av att närmare se över de frågor som rör rättsskydd, tillgänglighet
            och säkerhet. Det tycker jag är väldigt bra.
          </note>
          <note>
            Vänsterpartiet har ställt sig bakom de konsumentpolitiska mål
            som Karin Olsson nyligen redogjorde för. Vi har särskilt välkomnat
            miljömålet. Konsumenternas miljöengagemang har mycket stor betydelse
            när det gäller utveckling och breddning av miljövänliga produkter.
            Alltfler har en ambition att handla miljövänligt, men tyvärr råder
            fortfarande brist på ekologiskt odlade produkter, och de är fortfarande
            alldeles för dyra i förhållande till konventionellt odlade varor.
            Alltfler ställer nu krav på att det skall bli fler lokala odlare.
            Det tjänar miljön på.
          </note>
          <note>
            Intresset för miljö- och rättvisemärkta varor är också stort.
            Nu börjar det dessutom resas krav på att det skall finnas jämställdhetsmärkning
            på våra varor.
          </note>
          <note>
            Det tycker jag är utmärkt. Men som konsument är det inte alla
            gånger så lätt att hitta rätt i den uppsjö av olika märkningssystem
            som florerar i butikshyllorna.
          </note>
          <note>
            Därför väntar jag med spänt intresse på resultatet av den utredning
            som nu jobbar med dessa frågor. Det är viktigt att det finns ett
            märkningssystem som alla, och inte bara entusiasterna, begriper.
          </note>
          <note>
            Fru talman! Jag vill också ta upp problemet med könsdiskriminerande
            och sexistisk reklam. Redan för över 20 år sedan väcktes ett antal
            motioner här i kammaren med förslag till lagstiftning mot könsdiskriminerande
            reklam. Vi är väldigt många som känner oss kränkta av framställningar
            av kvinnor som rena sexualobjekt. Reklam som innehåller inslag
            av diskriminering på grund av ras och religion förekommer också,
            för att inte tala om reklam, som Rolf
          </note>
          <note>
            Åbjörnsson var inne på, där det förekommer unga kvinnor med anorektiska
            kroppar och reklam där unga kvinnor framställs som barn.
          </note>
          <note>
            Alla dessa reklammetoder är fullständigt oacceptabla i vårt samhälle.
            Sverige har genom olika internationella konventioner åtagit sig
            att motverka diskriminering av olika slag, och vi som politiker
            har ett stort ansvar.
          </note>
          <note>
            Personligen är jag hjärtligt trött på reklam där kvinnor framställs
            som okunniga fjollor, men jag är lika trött på att se män som
            sitter framför TV:n med ölburk, hängbuk och brynja. Här uppmanar
            jag killar.
          </note>
          <note>
            Upp till kamp! Gör gemensam sak med oss kvinnor mot den schabloniserade
            reklamen.
          </note>
          <note>
            Frågan om den könsdiskriminerande och sexistiska reklamen har
            som sagt varit föremål för riksdagsbehandling ett antal gånger.
            Konstitutionsutskottet har 1995 i ett yttrande till lagutskottet
            slagit fast att en lagstiftning mot sådan oönskad reklam kräver
            grundlagsändring. Det är Vänsterpartiet inte berett att medverka
            till för närvarande.
          </note>
          <note>
            En nåd att stilla bedja om är att näringslivets egenåtgärder
            ger effekt. I avvaktan på det tycker jag att vi alla kan använda
            vår konsumentmakt genom att bojkotta de varor som marknadsförs
            på ett så oetiskt sätt. Det har jag själv gjort med flera produkter.
            Senast var det Barnängens duschtvål. Jag tyckte att reklamen med
            kvinnan som satt mellan två äldre män och frågade om de ville
            se henne naken var osmaklig.
          </note>
          <note>
            Avslutningsvis yrkar jag bifall till hemställan i lagutskottets
            betänkande och avslag på samtliga motioner.
          </note>
          <note type="speaker">
            Anf. 109 YVONNE RUWAIDA (mp):
          </note>
          <note>
            Fru talman! Vi har i debatten hört att konsumentfrågor rör väldigt
            många områden. Jag vill knyta an till en hel del av det som har
            sagts i dag.
          </note>
          <note>
            Jag är en av dem som försvarar Konsumentverket.
          </note>
          <note>
            Konsumentverket har ett problem, och det är att man har för små
            resurser för det enorma arbete som man måste utföra. Enligt Stig
            Håkansson, som jobbar med produktsäkerhet på Konsumentverket,
            har marknadskontrollen både i Sverige och i övriga EU-länder blivit
            dålig. Den är dålig därför att den inre marknaden är väldigt stor.
            I Sverige, t.ex., är det tre personer som skall jobba med produktsäkerheten
            inom EU.
          </note>
          <note>
            Arbetet bygger på efterhandskontroller av en marknad som är jättelik.
            I Sverige handlar det om varor i närmare 30 000 butiker. På Konsumentverket
            finns det tre personer som jobbar med detta. Naturligtvis blir
            arbetet bristfälligt. Det beror på den enorma arbetsbördan och
            på att man har för små resurser.
          </note>
          <note>
            Vi i Miljöpartiet kommer att jobba för att Konsumentverket skall
            få ytterligare resurser. Det behövs.
          </note>
          <note>
            Konsumentens ställning på marknaden har enligt vår bedömning
            försvagats. Det finns många faktorer som har bidragit till det.
            Därför ser vi väldigt positivt på att man skall tillsätta en utredning
            som utreder konsumentpolitiken.
          </note>
          <note>
            Konsumentpolitiken berör, som man har sagt här, väldigt många
            områden och har blivit väldigt komplex. Det är t.ex. konsumentpolitik
            när EU-regler stänger skånska rökerier. Det finns EU-regler som
            rör fiskeindustrierna och även de mindre fiskhandlarna som leder
            till att de små fiskhandlarna måste göra flera ombyggnader för
            miljoner kronor och kanske även sluta röka egen fisk. Det drabbar
            konsumenten.
          </note>
          <note>
            Det drabbar konsumenten att EU inte tillåter oss att ställa krav
            på t.ex. fullständiga innehållsdeklarationer och på ursprungsmärkning.
            Vi i Sverige har inte lov att ställa krav på producenterna och
            säga att vi vill ha en fullständig märkning. Naturligtvis påverkar
            det konsumentens ställning på marknaden.
          </note>
          <note>
            Sverige har haft ganska höga ambitioner i konsumentpolitiken,
            men har genom EU-medlemskapet blivit påtvingade att acceptera
            lägre krav än vad vi själva har velat.
          </note>
          <note>
            Någonting annat som har drabbat oss genom EU-
          </note>
          <note>
            medlemskapet är EU:s färgregler. Sverige kommer att tvingas anpassa
            sig och tillåta azofärger. Det kan enligt Livsmedelsverket leda
            till att över 15 000 människor i Sverige drabbas av hudbesvär.
            Azofärgämnen används främst i godis, konfektyr, läsk, marmelad
            och annat. Det är sådant som påverkar konsumentens ställning.
          </note>
          <note>
            Vi i Miljöpartiet anser att konsumenterna är utsatt för producenternas
            förtryck. Det finns i dag ingen verklig marknadsekonomi. En marknadsekonomi
            innebär att konsumenter har möjlighet att göra medvetna val. Det
            är för oss en verklig marknadsekonomi. Den möjligheten förvägras
            oss i dag.
          </note>
          <note>
            Dessutom tycker vi att man ibland har en nedsättande attityd
            gentemot konsumenten. Man anser att konsumenten inte kan tillgodogöra
            sig fullgod information, t.ex., och att konsumenten får för mycket
            information om varor. Vi i Miljöpartiet vill verka för att konsumenterna
            kan få information om en varas ursprung, om det produktionssätt
            som en vara framställts på och om en varas innehåll. Det borde
            vara en mänsklig rättighet att få den informationen. Det är det
            inte i dag. Det är någonting som vi jobbar på både i
          </note>
          <note>
            Sverige, på EU-nivå och på annan internationell nivå.
          </note>
          <note>
            Tyvärr har konsumentens makt beskurits. Det tycker vi är en sanning
            i dag. Vi vill jobba för att konsumentens makt skall bli större.
            Då behöver man jobba på olika plan.
          </note>
          <note>
            Vi har med glädje konstaterat att man i betänkandet från lagutskottet
            har ställt sig mer positiv till olika yrkanden som Miljöpartiet
            har framställt, bl.a. när det gäller EU och Sveriges konsumentpolitik
            och miljömärkningssystemen. Man har en mer positiv och tydlig
            skrivning i betänkandet än tidigare, som mer tillmötesgår Miljöpartiets
            önskemål. Man uttalar t.ex.
          </note>
          <note>
            att man delar Miljöpartiets önskan att vi skall behålla en nationell
            miljömärkning, vilket vi tycker är väldigt bra. På senare år har
            man vacklat lite grann i utskottsskrivningarna på dessa punkter.
          </note>
          <note>
            En av de viktigaste uppgifterna för konsumentpolitiken är enligt
            Miljöpartiet att styra konsumtionen till att bli en hållbar konsumtion.
            I princip all konsumtion av både varor och tjänster förstör miljön.
            Det finns en gräns för hur mycket varje människa kan bidra med
            till miljöförstöring eller miljöbelastning.
          </note>
          <note>
            Man kan också säga att varje människa har ett visst miljöutrymme.
          </note>
          <note>
            Vi ser det som en huvudpunkt att både konsumtionen och produktionen
            måste styras till en hållbar utveckling. För att göra detta måste
            man också kunna prissätta miljöförstöring. Det anser vi vara en
            del av konsumentpolitiken. Här tycker vi att man kan göra mycket
            mer än man gör i dag. Vi kommer att yrka bifall till L705 yrkande
            3.
          </note>
          <note>
            När det gäller förbud mot könsdiskriminerande reklam är vi inte
            nöjda med de resultat som finns av näringslivets egna åtgärder.
            Vi tror att man skulle komma längre med en lagstiftning. Vi stöder
            fortfarande vårt yrkande om detta, men vi kommer inte att yrka
            bifall till det här i plenum av tidsskäl.
          </note>
          <note>
            Vi vill också att marknadsföringslagen skall kunna vara tillämplig
            även på intresseorganisationer som marknadsför produkter. Det
            har ju varit så att intresseorganisationer har utnyttjat de kryphål
            som finns i marknadsföringslagen för att använda miljöargument
            vid försäljning av produkter från olika företag. Det har varit
            t.ex. inom bilbranschen. Man har utnyttjat detta att organisationer
            kan bedriva en viss reklamverksamhet som man som företag inte
            hade kunnat bedriva. Den här förändringen står vi fortfarande
            bakom.
          </note>
          <note>
            När det gäller produktsäkringslagen stöder vi den reservation
            som finns. Vi anser att det är viktigt att man har en likställighet
            i lagstiftningen. Det är något som vi har verkat för hela tiden;
            att den offentliga sektorn och näringslivet skall ha lika villkor.
            Vi kommer alltså att stödja den reservationen under voteringen.
          </note>
          <note>
            Som sagt var rör konsumentpolitiken många olika områden. För
            oss är det två huvudpunkter som är viktigast. Det är att konsumenterna
            har möjlighet att kunna göra medvetna val och att man skall kunna
            ha ett samhälle där vi får en hållbar konsumtion. Vi kommer att
            jobba för att man skall prissätta miljöförstöringen i miljöpolitiken.
          </note>
          <note>
            Vi är alltså väldigt nyfikna på den utredning om konsumentpolitiken
            som kommer att komma. Den är viktig. Vi hoppas att arbetet kommer
            att gå snabbt så att man snabbt kan komma fram till en politik
            som leder till en bättre situation för konsumenterna.
          </note>
          <note type="speaker">
            Anf. 110 KARIN OLSSON (s) replik:
          </note>
          <note>
            Fru talman! Först vill jag bara säga till Yvonne
          </note>
          <note>
            Ruwaida att utredningen kommer att gå snabbt. Det här skall vara
            klart i mars år 2000, och det är inte mycket tid med tanke på
            de oerhört omfattande utredningsdirektiv som finns. Jag vill också
            säga till
          </note>
          <note>
            Yvonne Ruwaida att Miljöpartiet visst har drivit frågan om en
            nationell miljömärkning, men det har regeringen också gjort i
            EU - med framgång tycker jag att man kan säga. Vi är alltså överens
            i den frågan. Jag tror dock inte att Miljöpartiet kan ta åt sig
            mer av det än vad regeringen har anledning att göra.
          </note>
          <note>
            Sedan är det frågan om den könsdiskriminerande reklamen. Det
            är klart att det är lätt att tycka att det är bättre med en lagreglering
            än med frivilliginsatser.
          </note>
          <note>
            Men alldenstund vi vet att det blir lika många fällande domar
            där egenåtgärderna verkar - som i Sverige jämfört med Norge -
            känns det väldigt tungt att gå via en grundlagsändring. Vi vet
            ju inte om det ger något egentligt resultat. Låt oss i så fall
            återkomma om det verkar som att det blir sämre i Sverige jämfört
            med Norge, där man har de här lagarna.
          </note>
          <note type="speaker">
            Anf. 111 YVONNE RUWAIDA (mp) replik:
          </note>
          <note>
            Fru talman! Jag tycker att det är bra att utredningen skall vara
            färdig till mars år 2000. Jag tycker att det är viktigt att vi
            snabbt kommer fram till en framtida inriktning av konsumentpolitiken.
            Jag vill bara betona att det för mig är viktigt att man inte drar
            ut på en utredning. Det är viktigt att en utredning faktiskt snabbt
            kommer fram till ett resultat.
          </note>
          <note>
            Sedan gäller det den nationella miljömärkningen.
          </note>
          <note>
            I betänkandena de senaste två åren har man ju totalt glömt bort
            att betona att den nationella miljömärkningens ställning bör försvaras
            inom EU. Det har man inte skrivit ut. Det har vi sett som signaler
            om att man kanske inte kommer att försvara den nationella miljömärkningen
            i EU. Det är därför vi tycker att det är positivt att det i dag
            står. Jag vill inte göra partipolitik av det. Jag tycker bara
            att det är positivt.
          </note>
          <note>
            När det gäller könsdiskriminerande reklam tycker jag ibland att
            det är lite svårt att använda argument där man jämför ett lands
            situation med annat lands situation och säger: De har en lagstiftning
            och de har inte fler fällande domar än vi har i Sverige, där vi
            har egenåtgärder inom näringslivet. Det jag kan konstatera är
            att dagens system, med egenåtgärder inom näringslivet, för oss
            inte är tillräckligt. Vi har fortfarande en könsdiskriminerande
            reklam som faktiskt blir alltmer vanlig och alltmer aggressiv.
            Det är åtminstone vår bedömning. Vi har bedömt att det skulle
            leda till en förbättring om man såg till att ha ett förbud mot
            könsdiskriminerande reklam i lag. Och vi är redo att se till att
            göra en grundlagsändring i denna fråga.
          </note>
          <note type="speaker">
            Anf. 112 TASSO STAFILIDIS (v):
          </note>
          <note>
            Fru talman! Jag vill börja med att instämma i
          </note>
          <note>
            Tanja Linderborgs anförande.
          </note>
          <note>
            Jag skulle egentligen vilja prata om solen, för jag blir så glad
            av att solen lyser in. Men nu är den borta.
          </note>
          <note>
            Det jag kommer att ta upp i mitt anförande handlar dock lite
            om att vi har lyft upp en fråga som tidigare har blivit förd bakom
            ljuset. Men nu kan vi ta fram frågan igen. Det handlar, fru talman,
            om frågan om användandet av begreppen "legitimation",
          </note>
          <note>
            "auktorisation" och "godkänd" i marknadsföring ur konsumentskyddssynpunkt
            i allmänhet och vad gäller vikten av tydlighet kring användandet
            av benämningarna i synnerhet.
          </note>
          <note>
            Redan 1996 överlämnade Riksdagens revisorer en promemoria som
            hette Auktorisationer - för vem? där revisorerna på ett tydligt
            sätt påpekade att det inte finns några särskilda regler för hur
            begreppen
          </note>
          <note>
            "auktorisation", "legitimation" och "godkänd" får användas.
          </note>
          <note>
            Revisorernas PM, som för övrigt är väl genomarbetat, belyser
            problematiken på ett nyanserat och lättförståeligt sätt. Man ser
            således frågan som ett problem, och man ser en rådande begreppsförvirring.
          </note>
          <note>
            Fru talman! Revisorerna pekar på att det finns yrkesgrupper,
            främst där staten är inblandad, med bestämda krav, bl.a. vad gäller
            utbildning. Dessa yrkesgrupper står också under statlig tillsyn.
            Även många yrkesgrupper där branschorganisationen auktoriserar
            har utbildningskrav och utövar tillsyn.
          </note>
          <note>
            I sitt PM skriver revisorerna att det dock är oklart vad benämningarna
            egentligen garanterar. Man tar upp frågan om när tredje man garanteras
            ett bestämt skydd. Vilket är i så fall det skyddet och hur garanteras
            det? Revisorerna tar även upp oklarheten i om det är betydelsefullt
            för konsumenten om staten är inblandad eller ej och i hur skillnaderna
            mellan olika slags auktorisation då kommer till allmänhetens kännedom.
          </note>
          <note>
            Fru talman! Det är här frågan blir ytterst viktig ur konsumentskyddssynpunkt.
            Ofta saknar konsumenten egen kompetens inom området och förlitar
            sig helt på de statustyngda benämningarna. Riksdagens revisorer
            har i sitt PM gått på djupet med frågan. De tar också upp krav
            på kvalitet och kompetens. I sitt förslag till regeringen skriver
            Riksdagens revisorer att man har kunnat konstatera att skyddsinnebörden
            av benämningarna "legitimerad", "auktoriserad" och
          </note>
          <note>
            "godkänd" i många fall är oklar för konsumenten.
          </note>
          <note>
            Revisorerna efterlyser vidare av regeringen en djupare granskning
            av frågan. Det uppfattas av revisorerna som angeläget. Följaktligen
            föreslår Riksdagens revisorer att regeringen belyser den konkreta
            betydelsen av begreppen för konsumenten.
          </note>
          <note>
            Fru talman! Det som förvånar mig särskilt är regeringens beslut
            från 1997 där man har en helt motsatt slutsats. Regeringens beslut
            är enligt min mening djupt anmärkningsvärt. Man anser att frågan
            inte är av sådan omfattning att det för närvarande får anses påkallat
            med särskilda åtgärder när det gäller begreppens betydelse för
            konsumenterna. Regeringen säger vidare att det inte heller anses
            påkallat med särskilda åtgärder när det gäller begreppens betydelse
            som konkurrensmedel.
          </note>
          <note>
            Fru talman! Jag ser det som ett mycket märkligt beslut av regeringen,
            där man i varje punkt kommer fram till motsatt slutsats mot den
            som Riksdagens revisorer har lagt fram.
          </note>
          <note>
            Det är med glädje jag kan konstatera att solen i dag lyser över
            Barbro Westerholms motion L702. Ett enigt lagutskott ställer sig
            bakom motionen.
          </note>
          <note>
            Lagutskottet anser att det från konsumentskyddssynpunkt är angeläget
            att en mer ingående analys kommer till stånd när det gäller användningen
            av begreppen legitimerad, auktoriserad och godkänd.
          </note>
          <note>
            Det bör ankomma på regeringen att föranstalta därom. Om det därvid
            skulle visa sig att det föreligger behov av lagstiftning utgår
            vi i utskottet från att regeringen framlägger erforderliga förslag.
          </note>
          <note>
            Ja, fru talman, det är med spänning som vi kommer att följa regeringens
            hantering av frågan efter nu liggande förslag till beslut.
          </note>
          <note>
            Fru talman! Avslutningsvis vill jag yrka bifall till hemställan
            i lagutskottets betänkande LU10 samt avslag på reservationerna.
          </note>
          <note type="speaker">
            Anf. 113 ULF NILSSON (fp):
          </note>
          <note>
            Fru talman! Folkpartiet ställer sig också bakom det här betänkandet.
            Jag vill instämma i lovorden över tillkännagivandet med anledning
            av Barbro
          </note>
          <note>
            Westerholms motion angående att det verkligen behövs en analys
            av hur begreppen legitimerad, auktoriserad osv. används. Det skapar
            ju ofta en falsk bild av att utövare är utsedda av en statlig
            myndighet när man använder sådana här termer. Det vore bra om
            människor inte vilseleds av sådana titlar i framtiden.
          </note>
          <note>
            Den dåliga reklamen har diskuterats mycket. Det handlar om könsdiskriminerande
            reklam och annan reklam som kan leda till ohälsa. Där tror vi
            i Folkpartiet att de bästa vapnen är människors ökade medvetenhet
            och kritiska syn på fördummande reklam och den självsanering som
            pågår inom branschen. Det finns ju också möjlighet i dag att enligt
            tryckfrihetsförordningen slå ned med lagens medel på uppenbara
            övertramp.
          </note>
          <note>
            Men övriga förslag som skulle leda till ändringar i grundlagen
            är enligt Folkpartiets uppfattning så komplicerade och kan få
            konsekvenser inom så många olika områden att vi vill tillgripa
            sådana ändringar först i sista hand. I första hand vill vi gå
            vidare med de etiska råd och den ökade medvetenhet som vuxit fram.
          </note>
          <note>
            Fru talman! Jag har i ett särskilt yttrande förklarat min inställning
            till Konsumentverket. Folkpartiet tycker att det är viktigt att
            vi har ett starkt konsumentverk. I dag har ju Konsumentverket
            en myndighetsroll som skall vara opartisk gentemot både köpare
            och säljare, mot konsumenter och producenter. Det har en annan
            roll där det skall vara konsumentens företrädare mot t.ex. en
            producent eller en bransch.
          </note>
          <note>
            Det har också en opinionsbildande roll.
          </note>
          <note>
            Vi menar att det är komplicerat att blanda ihop alla de här rollerna
            i ett verk. Förmodligen skulle rollen att företräda konsumenterna
            fungera bättre om det inte var samma myndighet som också skulle
            vara opartisk. Därför vill vi på sikt arbeta för att skilja den
            myndighetsutövande uppgiften från den opinionsbildande. Vi hoppas
            att den kommitté som nu jobbar med de här frågorna kommer med
            förslag i den riktningen. Vi tror att det skulle innebära att
            rollerna blir tydligare.
          </note>
          <note>
            Fru talman! I övrigt yrkar jag bifall till hemställan i utskottets
            betänkande.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            KU11 EU-frågornas behandling i riksdag och regering
          </note>
          <note>
            Mom. 3 (utredning om EG-rättens effekter)
          </note>
          <note>
            1. utskottet
          </note>
          <note>
            2. res. 1 (mp)
          </note>
          <note>
            Votering:
          </note>
          <note>
            291 för utskottet
          </note>
          <note>
            13 för res. 1
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 74 m, 37 v, 35 kd, 15 c, 13 fp, 1
          </note>
          <note>
            mp
          </note>
          <note>
            För res. 1: 13 mp
          </note>
          <note>
            Frånvarande: 15 s, 8 m, 6 v, 7 kd, 3 c, 4 fp, 2 mp
          </note>
          <note>
            Ingrid Näslund (kd) och Birger Schlaug (mp) anmälde att de avsett
            att rösta ja men markerats som frånvarande.
          </note>
          <note>
            Kerstin Maria Stalin (mp) anmälde att hon avsett att rösta nej
            men markerats ha röstat ja.
          </note>
          <note>
            Mom.4 (förberedelsearbetet)
          </note>
          <note>
            1. utskottet
          </note>
          <note>
            2. res. 2 (mp)
          </note>
          <note>
            Kammaren biföll utskottets hemställan med acklamation.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            KU20 Riksdagens arbetsformer
          </note>
          <note>
            Mom. 2 (antalet ledamöter i utskotten)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            237 för utskottet
          </note>
          <note>
            75 för res. 1
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 37 v, 36 kd, 16 c, 14 fp, 16 mp
          </note>
          <note>
            För res. 1: 75 m
          </note>
          <note>
            Frånvarande: 13 s, 7 m, 6 v, 6 kd, 2 c, 3 fp
          </note>
          <note>
            Mom. 3 (ändring av namn på miljö- och jordbruksutskottet m.m.)
          </note>
          <note>
            1. utskottet
          </note>
          <note>
            2. res. 2 (fp)
          </note>
          <note>
            Votering:
          </note>
          <note>
            300 för utskottet
          </note>
          <note>
            13 för res. 2
          </note>
          <note>
            36 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 75 m, 37 v, 36 kd, 16 c, 1 fp, 16
          </note>
          <note>
            mp
          </note>
          <note>
            För res. 2: 13 fp
          </note>
          <note>
            Frånvarande: 12 s, 7 m, 6 v, 6 kd, 2 c, 3 fp
          </note>
          <note>
            Mom. 7 (inrättande av ett kommissionsinstitut i riksdagen)
          </note>
          <note>
            1. utskottet
          </note>
          <note>
            2. res. 3 (fp)
          </note>
          <note>
            Votering:
          </note>
          <note>
            297 för utskottet
          </note>
          <note>
            14 för res. 3
          </note>
          <note>
            38 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 75 m, 37 v, 36 kd, 16 c, 16 mp
          </note>
          <note>
            För res. 3: 14 fp
          </note>
          <note>
            Frånvarande: 14 s, 7 m, 6 v, 6 kd, 2 c, 3 fp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            FiU13 Utvärdering av icke-finansiella ägare till banker
          </note>
          <note>
            Kammaren biföll utskottets hemställan.
          </note>
          <note>
            FiU14 Ny beslutsordning på bank- och försäkringsområdet
          </note>
          <note>
            Mom. 1 (verksamhetstillstånd - oktroj, koncession och vissa andra
            förvaltningsärenden)
          </note>
          <note>
            1. utskottet
          </note>
          <note>
            2. res. (kd, m, fp)
          </note>
          <note>
            Votering:
          </note>
          <note>
            187 för utskottet
          </note>
          <note>
            125 för res.
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 37 v, 15 c, 16 mp
          </note>
          <note>
            För res.: 75 m, 36 kd, 14 fp
          </note>
          <note>
            Frånvarande: 12 s, 7 m, 6 v, 6 kd, 3 c, 3 fp
          </note>
          <note>
            Mom. 2-4
          </note>
          <note>
            Kammaren biföll utskottets hemställan.
          </note>
          <note>
            FiU15 Investerarskydd
          </note>
          <note>
            Mom. 1 (administrationen av investerarskyddet)
          </note>
          <note>
            1. utskottet
          </note>
          <note>
            2. res. 1 (kd, m, fp)
          </note>
          <note>
            Votering:
          </note>
          <note>
            185 för utskottet
          </note>
          <note>
            125 för res. 1
          </note>
          <note>
            39 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 37 v, 16 c, 16 mp
          </note>
          <note>
            För res. 1: 75 m, 36 kd, 14 fp
          </note>
          <note>
            Frånvarande: 15 s, 7 m, 6 v, 6 kd, 2 c, 3 fp
          </note>
          <note>
            Mom. 2-13
          </note>
          <note>
            Kammaren biföll utskottets hemställan.
          </note>
          <note>
            FiU16 Statlig fastighetsförvaltning och fastighetsinvesteringsbolag
          </note>
          <note>
            Mom. 2 (Statens fastighetsverks och Akademiska Hus avkastningskrav)
          </note>
          <note>
            1. utskottet
          </note>
          <note>
            2. res. 1 (v, mp)
          </note>
          <note>
            Votering:
          </note>
          <note>
            258 för utskottet
          </note>
          <note>
            53 för res. 1
          </note>
          <note>
            38 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 75 m, 36 kd, 16 c, 14 fp
          </note>
          <note>
            För res. 1: 37 v, 16 mp
          </note>
          <note>
            Frånvarande: 14 s, 7 m, 6 v, 6 kd, 2 c, 3 fp
          </note>
          <note>
            Mom. 4 (fastighetsinvesteringsbolag)
          </note>
          <note>
            1. utskottet
          </note>
          <note>
            2. res. 2 (m, kd, fp)
          </note>
          <note>
            Votering:
          </note>
          <note>
            188 för utskottet
          </note>
          <note>
            124 för res. 2
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 37 v, 16 c, 16 mp
          </note>
          <note>
            För res. 2: 74 m, 36 kd, 14 fp
          </note>
          <note>
            Frånvarande: 12 s, 8 m, 6 v, 6 kd, 2 c, 3 fp
          </note>
          <note>
            Anna Lilliehöök (m) anmälde att hon avsett att rösta nej men
            markerats som frånvarande.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            JuU6 Ändringar i rättshjälpslagen
          </note>
          <note>
            Mom. 1 (inkomstgränsen)
          </note>
          <note>
            1. utskottet
          </note>
          <note>
            2. res. 1 (kd)
          </note>
          <note>
            Votering:
          </note>
          <note>
            274 för utskottet
          </note>
          <note>
            36 för res. 1
          </note>
          <note>
            1 avstod
          </note>
          <note>
            38 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 117 s, 75 m, 37 v, 16 c, 13 fp, 16 mp
          </note>
          <note>
            För res. 1: 36 kd
          </note>
          <note>
            Avstod: 1 fp
          </note>
          <note>
            Frånvarande: 14 s, 7 m, 6 v, 6 kd, 2 c, 3 fp
          </note>
          <note>
            Mom. 2
          </note>
          <note>
            Kammaren biföll utskottets hemställan.
          </note>
          <note>
            Mom. 3 (rättshjälpsreformen)
          </note>
          <note>
            1. utskottet
          </note>
          <note>
            2. res. 2 (fp)
          </note>
          <note>
            Votering:
          </note>
          <note>
            291 för utskottet
          </note>
          <note>
            14 för res. 2
          </note>
          <note>
            7 avstod
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 75 m, 31 v, 35 kd, 16 c, 16 mp
          </note>
          <note>
            För res. 2: 14 fp
          </note>
          <note>
            Avstod: 6 v, 1 kd
          </note>
          <note>
            Frånvarande: 13 s, 7 m, 6 v, 6 kd, 2 c, 3 fp
          </note>
          <note>
            Mom. 4 (utvärdering av rättshjälpsreformen)
          </note>
          <note>
            1. utskottet
          </note>
          <note>
            2. res. 3 (c, fp)
          </note>
          <note>
            Votering:
          </note>
          <note>
            279 för utskottet
          </note>
          <note>
            34 för res. 3
          </note>
          <note>
            36 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 75 m, 37 v, 32 kd, 16 mp
          </note>
          <note>
            För res. 3: 4 kd, 16 c, 14 fp
          </note>
          <note>
            Frånvarande: 12 s, 7 m, 6 v, 6 kd, 2 c, 3 fp
          </note>
          <note>
            Mom. 5 (rättshjälp i förvaltningsmål)
          </note>
          <note>
            1. utskottet
          </note>
          <note>
            2. res. 4 (c)
          </note>
          <note>
            Votering:
          </note>
          <note>
            294 för utskottet
          </note>
          <note>
            18 för res. 4
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 74 m, 37 v, 36 kd, 13 fp, 16 mp
          </note>
          <note>
            För res. 4: 1 m, 16 c, 1 fp
          </note>
          <note>
            Frånvarande: 13 s, 7 m, 6 v, 6 kd, 2 c, 3 fp
          </note>
          <note>
            Liselotte Wågö (m) anmälde att hon avsett att rösta ja men markerats
            ha röstat nej.
          </note>
          <note>
            JuU7 Åtgärder mot mc-kriminaliteten
          </note>
          <note>
            Mom. 1 (husrannsakan)
          </note>
          <note>
            1. utskottet
          </note>
          <note>
            2. res. 1 (m, mp)
          </note>
          <note>
            Votering:
          </note>
          <note>
            221 för utskottet
          </note>
          <note>
            90 för res. 1
          </note>
          <note>
            1 avstod
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 1 m, 37 v, 34 kd, 16 c, 14 fp
          </note>
          <note>
            För res. 1: 74 m, 16 mp
          </note>
          <note>
            Avstod: 1 kd
          </note>
          <note>
            Frånvarande: 12 s, 7 m, 6 v, 7 kd, 2 c, 3 fp
          </note>
          <note>
            Mom. 2 (fortsatt utredning om husrannsakan)
          </note>
          <note>
            1. utskottet
          </note>
          <note>
            2. res. 2 (mp)
          </note>
          <note>
            Votering:
          </note>
          <note>
            296 för utskottet
          </note>
          <note>
            16 för res. 2
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 74 m, 37 v, 36 kd, 16 c, 14 fp
          </note>
          <note>
            För res. 2: 16 mp
          </note>
          <note>
            Frånvarande: 12 s, 8 m, 6 v, 6 kd, 2 c, 3 fp
          </note>
          <note>
            Mom. 3 (övriga lagförslag)
          </note>
          <note>
            Kammaren biföll utskottets hemställan.
          </note>
          <note>
            JuU8 Penningtvätt, m.m.
          </note>
          <note>
            Mom. 1 (utökad uppgiftsskyldighet)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            237 för utskottet
          </note>
          <note>
            75 för res. 1
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 37 v, 35 kd, 16 c, 14 fp, 16 mp
          </note>
          <note>
            För res. 1: 75 m
          </note>
          <note>
            Frånvarande: 12 s, 7 m, 6 v, 7 kd, 2 c, 3 fp
          </note>
          <note>
            Mom. 2-6
          </note>
          <note>
            Kammaren biföll utskottets hemställan.
          </note>
          <note>
            LU10 Konsumentpolitiska frågor
          </note>
          <note>
            Mom. 6 (miljömålet)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. utskottets hemställan med den ändring som föranleddes av bifall
            till mot. L705 yrk. 3 (mp)
          </note>
          <note>
            Votering:
          </note>
          <note>
            296 för utskottet
          </note>
          <note>
            16 för mot.
          </note>
          <note>
            1 avstod
          </note>
          <note>
            36 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 75 m, 37 v, 36 kd, 16 c, 14 fp
          </note>
          <note>
            För mot.: 16 mp
          </note>
          <note>
            Avstod: 1 s
          </note>
          <note>
            Frånvarande: 12 s, 7 m, 6 v, 6 kd, 2 c, 3 fp
          </note>
          <note>
            Mom. 11 (marknadsföring och folkhälsofrågor)
          </note>
          <note>
            1. utskottet
          </note>
          <note>
            2. res. 1 (kd)
          </note>
          <note>
            Votering:
          </note>
          <note>
            263 för utskottet
          </note>
          <note>
            36 för res. 1
          </note>
          <note>
            14 avstod
          </note>
          <note>
            36 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 119 s, 75 m, 37 v, 1 kd, 16 c, 14 fp, 1
          </note>
          <note>
            mp
          </note>
          <note>
            För res. 1: 35 kd, 1 mp
          </note>
          <note>
            Avstod: 14 mp
          </note>
          <note>
            Frånvarande: 12 s, 7 m, 6 v, 6 kd, 2 c, 3 fp
          </note>
          <note>
            Mom. 18 (en s.k.Livsmedels-FASS)
          </note>
          <note>
            1. utskottet
          </note>
          <note>
            2. res. 2 (c)
          </note>
          <note>
            Votering:
          </note>
          <note>
            276 för utskottet
          </note>
          <note>
            17 för res. 2
          </note>
          <note>
            16 avstod
          </note>
          <note>
            40 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 74 m, 37 v, 34 kd, 13 fp
          </note>
          <note>
            För res. 2: 1 kd, 16 c
          </note>
          <note>
            Avstod: 16 mp
          </note>
          <note>
            Frånvarande: 13 s, 8 m, 6 v, 7 kd, 2 c, 4 fp
          </note>
          <note>
            Margareta Viklund (kd) anmälde att hon avsett att rösta ja men
            markerats ha röstat nej.
          </note>
          <note>
            Mom. 22 (produktsäkerhetslagen)
          </note>
          <note>
            1. utskottet
          </note>
          <note>
            2. res. 3 (m)
          </note>
          <note>
            Votering:
          </note>
          <note>
            219 för utskottet
          </note>
          <note>
            91 för res. 3
          </note>
          <note>
            39 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 118 s, 1 m, 37 v, 35 kd, 16 c, 12 fp
          </note>
          <note>
            För res. 3: 74 m, 1 fp, 16 mp
          </note>
          <note>
            Frånvarande: 13 s, 7 m, 6 v, 7 kd, 2 c, 4 fp
          </note>
          <note>
            Karin Falkmer (m) anmälde att hon avsett att rösta nej men markerats
            ha röstat ja.
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            Beslut om uppskjuten votering
          </note>
          <note>
            På förslag av talmannen medgav kammaren att återstående ärenden
            på dagens föredragningslista fick avgöras i ett sammanhang vid
            morgondagens arbetsplenum.
          </note>
          <note>
            17 § Kooperativ hyresrätt och ägarlägenheter
          </note>
          <note>
            Föredrogs
          </note>
          <note>
            Bostadsutskottets betänkande 1998/99:BoU2
          </note>
          <note>
            Kooperativ hyresrätt och ägarlägenheter
          </note>
          <note type="speaker">
            Anf. 114 CARINA ADOLFSSON (s):
          </note>
          <note>
            Fru talman! Bostaden är en viktig del i människors vardag, och
            rätten till en god och bra bostad är en av hörnstenarna i välfärden.
            Varje medborgare som så önskar skall ha möjlighet till en bra
            bostad till en rimlig kostnad i en trygg och bra miljö samt ges
            möjlighet till inflytande i sitt boende. Det kan vi nog alla i
            Sveriges riksdag vara överens om, men vi har olika ideologier
            om hur vi möjliggör detta. Att skapa förutsättningar för detta
            är en av riksdagens uppgifter.
          </note>
          <note>
            Det betänkande som riksdagen behandlar i dag handlar om de motioner
            som har väckts under den allmänna motionstiden 1998 och berör
            frågor om permanentning av kooperativ hyresrätt och ägarlägenheter.
          </note>
          <note>
            Kooperativ hyresrätt har förekommit som försöksverksamhet sedan
            1987. Stockholms kooperativa bostadsförening började sin verksamhet
            1916 och har sedan dess levt med dispenser. Det visar att den
            här upplåtelseformen är uthållig.
          </note>
          <note>
            Boverket fick i uppdrag av regeringen 1994 att göra en utvärdering
            av försöksverksamheten som presenterades i augusti 1996. Utredningen
            pekar på att man måste skapa rimliga villkor vad gäller pantsättning,
            hyressättning och värdesäkring av insatsen.
          </note>
          <note>
            Trots detta föreslår Boverket i sin utredning att det är viktigt
            att uppmuntra till ökat boendeinflytande. Verket anser också att
            boendeformen kooperativ hyresrätt bör permanentas. Det har också
            visat sig att hyresgästerna även långsiktigt har kunnat påverka
            sina boendekostnader.
          </note>
          <note>
            Med en permanentning av upplåtelseformen kooperativ hyresrätt
            skapas det förutsättningar för såväl ungdomar som barnfamiljer
            och äldre att genom bosparande och med en relativt låg insats
            få möjlighet att aktivt påverka sin boendemiljö. Man får ta ansvar
            och inte minst bestämma vilken färgsättning man vill ha i sin
            lägenhet. Vem har inte träffat på någon som vill ha en annan färg
            i köket eller i vardagsrummet?
          </note>
          <note>
            Socialdemokraterna anser att ett ökat boendeinflytande är viktigt
            och att kooperativa idéer om delaktighet och engagemang skapar
            förutsättningar för ökat boendeinflytande.
          </note>
          <note>
            Kooperativ hyresrätt innebär att en ekonomisk förening upplåter
            bostadslägenheter med hyresrätt till medlemmarna. Föreningen kan
            antingen äga lägenheterna, den s.k. ägarmodellen, eller hyra bostadslägenheter
            enligt den s.k. arrendemodellen.
          </note>
          <note>
            Det som särskiljer den kooperativa hyresrätten är att hyresgästen
            inte kan sälja sin lägenhet utan får tillbaka den inbetalade insatsen.
            Detta gör att denna ägandeform är spekulationsfri och ökar möjligheten
            för fler medborgare från alla inkomstnivåer att välja denna form
            av boende.
          </note>
          <note>
            Upplåtelseformen ägarlägenheter, som en majoritet av utskottet
            vill utreda, ökar som vi ser det möjligheterna till spekulation,
            främst i områden där det är bostadsbrist.
          </note>
          <note>
            Vi socialdemokrater anser att man inte skall behöva köpa sig
            inflytande. Vi anser att förslaget om införande av ägarlägenheter
            är ett hot mot boendeinflytandet just på grund av spekulationsrisken.
          </note>
          <note>
            Fru talman! Vi socialdemokrater beskylls ofta för att vara emot
            ägande. Men jag vill i dag i denna kammare klargöra att vi inte
            har någonting emot ett enskilt ägande. Det är bara det att vi
            har en annan syn på vad som är viktigast.
          </note>
          <note>
            Under detta sekel har fler människor fått möjlighet till enskilt
            ägande. I dag äger ca 58 % sin bostad.
          </note>
          <note>
            För oss socialdemokrater är bostaden en social rättighet. Det
            viktigaste är inte att äga bostaden eller tomten, utan det är
            rätten att själv få bestämma över sitt boende, dvs. boendeinflytande.
            Därför sätter vi en spekulationsfri ägandeform överst på vår agenda
            när vi vill utveckla hyresrätten. Boendet skall bidra till jämlika
            och värdiga levnadsförhållanden i livets olika skeden.
          </note>
          <note>
            Fru talman! Jag yrkar bifall till socialdemokraternas reservation
            under mom. 3 angående förslaget om införande av ägarlägenheter.
          </note>
          <note type="speaker">
            Anf. 115 STEN LUNDSTRÖM (v):
          </note>
          <note>
            Fru talman! Vänsterpartiet står för en politik som ger medborgarna
            rätten till inflytande och medbestämmande i alla de delar av livet
            då man är aktiv.
          </note>
          <note>
            Det kan avse arbetsmarknaden, fritiden och inte minst bostadsmarknaden.
          </note>
          <note>
            Att ha rätten att besluta över sin egen livssituation tillsammans
            med andra är en förutsättning för en utveckling av demokratin.
            På bostadssektorn, och då framför allt vad avser hyresrätten,
            saknas ofta rätten till inflytande och makt för de boende. För
            oss vänsterpartister är det därför viktigt att utveckla denna
            sektor i en demokratisk riktning. Vad som är grunden för inflytande
            och makt får inte vara en plånboksfråga, utan det skall avgöras
            av de boende.
          </note>
          <note>
            Fru talman! Den svenska sociala bostadspolitiken har det senaste
            decenniet fått stå tillbaka för en alltmer marknadsstyrd verksamhet.
            Flera av de redskap som tidigare har funnits för att stärka den
            bostadssökandes och den boendes rättigheter har försvunnit.
          </note>
          <note>
            Bostaden har alltmer kommit att bli en handelsvara.
          </note>
          <note>
            Denna utveckling har förstärkt de ökande klassklyftor som det
            nyliberala projektet har lett fram till.
          </note>
          <note>
            Det betänkande som vi nu har att behandla strävar enligt min
            mening i två helt olika riktningar. Å ena sidan har vi förslaget
            om den kooperativa hyresrätten, som rätt utformat kan vara ett
            utmärkt förslag för att ge ett ökat inflytande för de boende.
            Å andra sidan har vi förslaget om ägarlägenhet, som går i den
            direkt motsatta riktningen och som bara ytterligare skärper plånbokens
            makt över boendet.
          </note>
          <note>
            Fru talman! Vi har i Sverige i dag olika uplåtelseformer. Med
            införande av den kooperativa hyresrätten, både i arrendeform och
            i ägarform, har vi kanske fått ytterligare ett komplement som
            är behövligt.
          </note>
          <note>
            Däremot är jag övertygad om att det är fullt möjligt att vidareutveckla
            rätten till inflytande avseende både skötsel och förvaltning av
            den traditionella hyresrätten.
          </note>
          <note>
            Det känns därför positivt att regeringen nu ser över reglerna
            bl.a. avseende ombyggnader och renoveringar. Det är enligt Vänsterpartiet
            också ett tecken på en positiv utveckling att regeringen också
            ser över de kriterier som skall gälla för allmännyttan. Däremot
            saknar vi fortfarande en rad avgörande förändringar vad avser
            den dagliga förvaltningen av bostäderna.
          </note>
          <note>
            För att utveckla demokratin i boendet måste vi på allvar förskjuta
            makten från ägandet till boendet.
          </note>
          <note>
            Förutsättningen för en demokratisk bostadssektor är en begränsning
            av ägandemakten.
          </note>
          <note>
            Fru talman! I likhet med Carina Adolfsson har jag svårt att förstå
            varför de tidigare utredningarna av ägarlägenheter och de svårigheter
            och nackdelar som dessa visar på inte är skäl nog för den tillfälliga
            utskottsmajoriteten, som har bildats med bl.a. moderater och miljöpartister,
            att avstå från att lägga fram förslag om ytterligare utredningar.
          </note>
          <note>
            Bostadsrätten och den kooperativa hyresrätten borde tillgodose
            de behov av direkt inflytande för de boende som man i betänkandet
            för fram som skäl för utredning av ägarlägenheter. Om ägarlägenheter
            blir verklighet efter utredningen, har ni skapat ytterligare ett
            instrument för ökad spekulation och därmed ytterligare segregation
            i boendet.
          </note>
          <note>
            Att moderater och kristdemokrater intar denna hållning är inte
            särskilt förvånande med tanke på den nyliberala politik som de
            företräder. Att Folkpartiet följer med av samma skäl visar väl
            bara att Folkpartiet har en lång väg att vandra innan de återigen
            har rätten att kalla sig socialliberaler. Däremot är min besvikelse
            över Centerns hållning som ett folkrörelseparti mycket stor. Än
            större är min besvikelse över
          </note>
          <note>
            Miljöpartiets hållning. Att med öppna ögon tillåta att segregationen
            ökar och att spekulationen i boendet får ytterligare näring är
            inte det som jag tidigare har förknippat Miljöpartiet med.
          </note>
          <note>
            Fru talman! Vad är det då som gör att vi så kraftigt avvisar
            tanken på ägarlägenheten men ändå ser positivt på bostadsrätten
            och den kooperativa hyresrätten? Den avgörande skillnaden är ägandeförhållandet.
            I bostadsrätten förutsätter ägandet att man är boende i lägenheten
            och därmed direkt berörd av de beslut som man fattar tillsammans
            med sin förening.
          </note>
          <note>
            Detta faktum innebär att ansvaret för boendet kan kopplas direkt
            till att ägaren bor i det hus som han själv förvaltar. Andrahandsupplåtelse
            är däremot en självklarhet i ägarlägenhetssystemet. Därför kommer
            den att uppmuntra spekulation och kapitalplacering i boendet.
          </note>
          <note>
            När jag berättade om detta förslag för en bekant som driver ett
            fastighetsskötarföretag sade han: Bra, då vet jag precis vilka
            tio lägenheter jag tänker köpa och hyra ut. Sedan kan jag sätta
            mig ned och tjäna pengar på andras boende.
          </note>
          <note>
            Utan tvekan skulle ett sådant system motverka den sociala bostadspolitiken
            och ett ökat inslag av marknadsstyrd bostadssektor bli en verklighet.
            I en förlängning kan vi se hur hyresgäster som bor i andra hand
            skulle drabbas av hyresvärdar som inte är professionella och hur
            deras möjligheter till delaktighet, inflytande och demokrati kraftigt
            skulle begränsas.
          </note>
          <note>
            Fru talman! Utifrån det anförda yrkar jag bifall till reservationen
            under mom. 3 av Socialdemokraterna och Vänsterpartiet.
          </note>
          <note type="speaker">
            Anf. 116 EWA THALÉN FINNÉ (m):
          </note>
          <note>
            Fru talman! Vi behandlar i dag två frågor som har varit riktiga
            långkörare för Sveriges riksdag. Den ena gäller en permanent lagstiftning
            för kooperativ hyresrätt, och den andra gäller lagstiftning för
            ägarlägenheter. I den ena frågan är vi alla överens, men tyvärr
            inte i den andra.
          </note>
          <note>
            Det övergripande målet för bostadspolitiken borde vara att de
            bostäder som finns på marknaden möter den efterfrågan som finns.
            Var och en skall kunna finna en lämplig bostad vad gäller storlek,
            standard, service och kostnader. För att kunna uppnå den målsättningen
            måste också en mångfald gälla för upplåtelseformerna.
          </note>
          <note>
            Den enskilda människan skall kunna välja en upplåtelseform som
            svarar mot hans eller hennes önskemål och behov. Det borde vara
            vår skyldighet att ge utökad valfrihet genom många upplåtelseformer
            och inte begränsa möjligheterna på grund av politiska ideologier.
            Vi skall respektera den enskilda bostadskonsumentens val. Det
            finns de som vill äga sin lägenhet. Vi skall inte begränsa upplåtelseformerna
            utan skapa mångfald.
          </note>
          <note>
            Redan under den senare halvan av 1800-talet var frågan om ägarlägenheter
            uppe till diskussion. Den har av olika anledningar alltid blivit
            liggande och inte kommit till beslut. Det är svårt för mig att
            förstå varför. Det är därför mycket roligt att i dag stå här med
            ett positivt utskottsbeslut bakom sig - äntligen kan det bli av.
          </note>
          <note>
            Nu kommer riksdagen att ge regeringen ett uppdrag att ta fram
            lagstiftning. Eftersom det mesta i utredningsväg redan finns bör
            detta vara en fråga som kan behandlas snabbt. Som riksdagsledamöter
            får vi bevaka regeringen så att den skyndsamt börjar arbeta med
            frågan och lägger fram en proposition.
          </note>
          <note>
            Som bostadsmarknaden ser ut i dag saknas framför allt upplåtelseform
            för ägande i tätorters centrum.
          </note>
          <note>
            I staden kan man i dag hyra sin lägenhet eller bo i bostadsrätt.
            Men man kan inte äga sin bostad om det inte är så att man har
            råd att köpa ett helt hyreshus, och det är det inte många som
            har. Med införande av ägarlägenheter skulle bostadsmarknaden få
            ett komplett utbud av upplåtelseformer även i flerbostadshus.
          </note>
          <note>
            Bostadskonsumentens val - hyresrätt, bostadsrätt, ägarrätt -
            ger en bild av efterfrågan och bestämmer bostadsproducenters utbud.
            Stadsbor måste också få möjligheten till ägande. Jag är dessutom
            ganska säker på att byggandet i områden med bostadsbrist kommer
            att öka om ägarlägenheter införs.
          </note>
          <note>
            Ägarlägenheter ökar brukarinflytandet för dem som bor. Detta
            är viktigt. Brukarinflytandet skapar tillhörighet och trygghet.
            Det är något vi vill värna.
          </note>
          <note>
            Det skapar också en stabilare grund eftersom en ägarlägenhet
            blir fast egendom till skillnad mot en bostadsrättslägenhet.
          </note>
          <note>
            Det förstärker skyddet för den boende inom flera områden. Det
            minskar riskerna för kreditförluster.
          </note>
          <note>
            Jämför med de konkursade bostadsrättsföreningar som vi ser i
            dag. Det gör att skyddet blir större för alla i huset. De som
            bor i flerfamiljshus behöver inte på samma sätt som i dag riskera
            att betala för den som väljer att lämna sin lägenhet. Det ökar
            inflytandet, dvs. stärker brukaren.
          </note>
          <note>
            Dessutom blir boendet billigare eftersom man får låna pengar
            till lägre ränta med sin lägenhet som pant, precis som i ett småhus.
            Det borde vi alla vara överens om är mycket angeläget. Boendekostnaderna
            i dag är för höga. Så ta nu chansen och rösta för en reform som
            skapar billigare boende och ger de enskilda större trygghet!
          </note>
          <note>
            Att ta fram förslag till lagstiftning borde gå snabbt. Det finns
            hur mycket underlagsmaterial som helst. Problemställningarna som
            Socialdemokraterna och Vänsterpartiet pekar på i sin reservation
            är egentligen redan lösta.
          </note>
          <note>
            Ytor i en fastighet som inte är lägenheter är en gemensamhetsanläggning
            som sköts genom en samfällighetsförening där alla lägenhetsinnehavare
            måste vara medlemmar. Sådana föreningar finns redan i dag i småhusområden
            som t.ex. gemensam kabel-TV-
          </note>
          <note>
            anläggning, gemensamt soprum eller gemensam garagebyggnad. Där
            är det löst.
          </note>
          <note>
            Ett sätt är att man betalar in till en gemensam fond för framtida
            investeringar och betalar avgift för löpande underhåll. Det fungerar
            i dag i andra upplåtelseformer och kommer naturligtvis även att
            fungera i denna nya upplåtelseform.
          </note>
          <note>
            Att tillägga är att ägarlägenheter är en upplåtelseform som finns
            i stora delar av Europa - i Norge, i
          </note>
          <note>
            Danmark, i Tyskland, i Holland, i Belgien, i Frankrike, i Spanien
            och i Italien. Att detta nu även skall kunna bli verklighet för
            dem som bor i Sverige känns mycket bra. Det är tragiskt när ideologier
            väger tyngre än de boendes önskemål och vanligt förnuft.
          </note>
          <note>
            Med detta yrkar jag bifall till hemställan i bostadsutskottets
            betänkande nr 2.
          </note>
          <note type="speaker">
            Anf. 117 STEN LUNDSTRÖM (v) replik:
          </note>
          <note>
            Fru talman! Jag kan bara konstatera att Ewa
          </note>
          <note>
            Thalén Finné under hela sitt anförande undvek det som är den
            absolut största faran med ägarlägenheter, nämligen att det ökar
            spekulationen och risken för kapitalplacering i boendet.
          </note>
          <note>
            Det som skiljer från bostadsrätten, som Ewa
          </note>
          <note>
            Thalén Finné i sitt anförande egentligen hyllar som den form
            som är den bästa att bo i, nämligen där man via ett delaktigt
            ägande har ett direkt inflytande på boendet, är att ägarlägenheter
            skapar möjlighet för enskilda att inte bara äga den lägenhet man
            själv bor i, utan man kan äga lägenheter utspridda över större
            områden.
          </note>
          <note>
            Ni minskar förutsättningen för inflytande och delaktighet för
            dem som sedan blir hyresgäster på alla de andrahandskontrakt som
            kommer att blir verklighet.
          </note>
          <note>
            Ert förslag är ett förslag om ökad segregation och ökad spekulation.
          </note>
          <note type="speaker">
            Anf. 118 EWA THALÉN FINNÉ (m) replik:
          </note>
          <note>
            Fru talman! Sten Lundström talar om ökad spekulation. Om vi går
            in och tittar på småhusmarknaden med villor i dag ser inte jag
            att vi där har någon större spekulation. Där köper människor sin
            bostad därför att de vill bo i den.
          </note>
          <note>
            Den frågan hänger ihop med andrahandsuthyrning. Det är ett konstruerat
            problem. Naturligtvis kommer det att finnas de som köper upp lägenheter
            för att hyra ut dem i andra hand. Men för de allra flesta är det
            precis som med egna hem. De köper sin bostad för att bo i den.
          </note>
          <note>
            När det sedan gäller segregation har vi i dag i vårt samhälle
            en otroligt stor segregation. Det är i hyresrätter i bostadsområden
            som i regel de kommunala bostadsbolagen dessutom äger. Jag tycker
            att det är konstruerade problem som över huvud taget inte existerar.
          </note>
          <note type="speaker">
            Anf. 119 STEN LUNDSTRÖM (v) replik:
          </note>
          <note>
            Fru talman! Jag vill lite kort säga något om segregation, Ewa
            Thalén Finné. Det handlar inte om segregation på ett ställe. Segregation
            förutsätter att det finns en motsats. Det kan inte bara vara segregation
            i hyresrätter. Det förutsätter att det finns en boendeform som
            står på andra sidan. Det skapar en segregation mellan två boendeformer.
            Men det kan inte vara segregation i en boendeform. Det är fullständigt
            omöjligt.
          </note>
          <note>
            Det Ewa Thalén Finné talar om som bra, förutsättningen att äga
            sin bostad, har hon redan i form av bostadsrättsförening och i
            form av egnahem. Det hon vill göra med ägarlägenheten är att skapa
            möjligheter för människor att spekulera och kapitalplacera i boendet
            för att hyra ut. De andra förutsättningarna finns redan i bostadsrättsformen.
          </note>
          <note type="speaker">
            Anf. 120 EWA THALÉN FINNÉ (m) replik:
          </note>
          <note>
            Fru talman! Det som är vitsen är att skapa en äganderätt. I dag
            finns inte äganderättsformen för lägenheter i flerfamiljshus.
            Bostadsrättsförening är inte äganderätt.
          </note>
          <note>
            Jag kan inte förstå varför ni på ideologiska grunder skall motsätta
            er att människor kan få äga sin bostad när det är det som så väldigt
            många vill göra, och det från alla kategorier och samhällsklasser.
          </note>
          <note type="speaker">
            Anf. 121 CARINA ADOLFSSON (s) replik:
          </note>
          <note>
            Fru talman! Jag skulle vilja ställa två frågor till
          </note>
          <note>
            Ewa Thalén Finné. Den första frågan är: Varför genomförde inte
            moderaterna upplåtelseformen ägarlägenheter när ni hade regeringsmakten?
          </note>
          <note>
            Det andra jag skulle vilja fråga om gäller det Ewa
          </note>
          <note>
            Thalén Finné sade i sitt anförande om att alla problem nu är
            lösta med samfällighetsföreningar osv. angående ägarlägenheterna.
          </note>
          <note>
            Ett problem som vi pekar på i vår reservation är den del som
            har med kapitalförsörjning att göra vid exempelvis en större ombyggnad.
          </note>
          <note>
            Då krävs det ett kapitaltillskott, och lägenhetsägarna måste
            själva stå för detta kapitaltillskott. Om man då inte har något
            kapital och kanske inte ens vill vara med om denna ombyggnad,
            hur löser man då detta för de övriga hyresgästerna?
          </note>
          <note type="speaker">
            Anf. 122 EWA THALÉN FINNÉ (m) replik:
          </note>
          <note>
            Fru talman! Jag skall först svara på frågan varför den borgerliga
            regeringen inte gjorde detta. Jag var inte riktigt med på den
            tiden, men jag har hört några rykten om att det inte rådde total
            enighet inom regeringspartierna.
          </note>
          <note>
            Sedan tog Carina Adolfsson upp den fråga som kanske är viktigare,
            nämligen frågan om kapitalförsörjningen och vad man gör om man
            inte har några pengar. Jag var lite grann inne på en lösning.
            Men detta problem har man ju indirekt också i en bostadsrättsförening,
            därför att om man skall göra en större renovering där måste ju
            föreningen ta upp ett lån, vilket betyder ökade avgifter i föreningen.
            När det gäller ägarlägenheter i utlandet avsätter man medel till
            framtida reparationer i fonder. Jag ser därför inte att detta
            är något problem, eftersom man hela tiden har lägenheten som pant.
          </note>
          <note>
            Beträffande frågan vad som händer om någon inte vill så är det
            faktiskt ett demokratiskt beslut som samfällighetsföreningen måste
            fatta. Om nio vill och en inte vill så får nog den tionde vika
            sig.
          </note>
          <note type="speaker">
            Anf. 123 CARINA ADOLFSSON (s) replik:
          </note>
          <note>
            Fru talman! Det sista tror jag inte är så enkelt.
          </note>
          <note>
            Man kan i vissa villakvarter se att det förhåller sig på lite
            olika sätt hur man renoverar och sköter sina villor.
          </note>
          <note>
            Ewa Thalén Finné sade i sitt anförande att det naturligtvis finns
            en del människor som kommer att hyra ut sin lägenhet i andra hand.
            Då är min fråga:
          </note>
          <note>
            Uppnår man då det boendeinflytande som vi alla anser är så viktigt?
          </note>
          <note type="speaker">
            Anf. 124 EWA THALÉN FINNÉ (m) replik:
          </note>
          <note>
            Fru talman! Jag sade inte det i mitt anförande utan i ett svar
            till Sten Lundström.
          </note>
          <note>
            Om man tror att det är ett stort problem med andrahandsupplåtelser,
            då är det inte bra. Men jag tror att det är ett minimalt problem.
            Om man tittar på den generella villamarknaden i dag är det en
            mycket liten andel av dessa fastigheter som är uthyrda i andra
            hand. Man bor i de allra flesta därför att man värnar om sitt
            boende. Jag ser alltså inte att detta är ett problem. Det kommer
            att finnas, men det gör det ju även i hyresrätter i dag om vi
            tittar på vissa delar av landet.
          </note>
          <note>
            Det kommer vi kanske aldrig helt ifrån.
          </note>
          <note type="speaker">
            Anf. 125 ULF BJÖRKLUND (kd):
          </note>
          <note>
            Fru talman! Ett ökat inflytande över den egna bostaden och boendemiljön
            är ett centralt tema i bostadspolitiken. Det är viktigt att skapa
            möjligheter till delaktighet och medverkan i boendet och att människor
            blir engagerade och ges inflytande över den egna boendesituationen.
          </note>
          <note>
            Det är således viktigt att lagstiftningen tillgodoser olika behov
            och önskemål bland de boende. Olika typer av upplåtelseformer
            har därför ett berättigande.
          </note>
          <note>
            Mångfalden gynnar de boende och samhället.
          </note>
          <note>
            Mot denna bakgrund är det positivt att den kooperativa hyresrätten
            genom dagens betänkande får en permanent lagstiftning. Efter den
            relativt långa försöksverksamheten har Boverket i sin utvärdering
            föreslagit att den kooperativa hyresrätten permanentas. Man säger
            att detta kan vara en av flera vägar att utveckla och ytterligare
            stimulera boendeinflytandet även bland de kommunala bostadsföretagen.
            Boendeinflytandet måste på olika sätt uppmuntras. Kristdemokraterna,
            liksom för övrigt hela utskottet, står nu bakom förslaget att
            permanenta denna boendeform, och det ser vi som mycket positivt.
          </note>
          <note>
            Fru talman! Avsikten att skapa ett ökat engagemang och större
            tillfredsställelse för den enskilde när det gäller boende innebär
            också att våga pröva flera olika modeller och vägar. En annan
            sådan väg är just ägarlägenheter. För många människor är ett rent
            ägande av ett eget hem den bästa modellen. Man vill ta ett eget
            ansvar för frågor som berör också finansieringen av bostaden.
            Man ser fördelar i om beskattning och kreditgivning för en vanlig
            lägenhet i ett flerbostadshus kan ske på samma villkor som gäller
            för en villafastighet. Nu skall detta också förhoppningsvis kunna
            förverkligas i och med detta betänkande.
          </note>
          <note>
            Utskottsmajoriteten markerar att det är viktigt att på flera
            sätt öka möjligheterna för människor att få inflytande över den
            egna bostaden, oavsett om det gäller en hyrd eller ägd bostad
            och oavsett om det sker i gemensamma eller individuella former.
            Och det är positivt.
          </note>
          <note>
            Genom att tillstyrka bl.a. en kd-motion anser utskottets majoritet
            att ett fullständigt förslag till hur en upplåtelseform med ägarlägenheter
            skall regleras, efter flera års diskussion, äntligen tas fram.
            Vi väntar med spänning på att regeringen snarast återkommer till
            riksdagen med ett sådant förslag.
          </note>
          <note>
            Fru talman! Jag yrkar härmed bifall till utskottets förslag både
            vad avser kooperativ hyresrätt och ägarlägenheter och avslag på
            reservationen.
          </note>
          <note type="speaker">
            Anf. 126 STEN LUNDSTRÖM (v) replik:
          </note>
          <note>
            Fru talman! Jag vill ställa en mycket tydlig fråga till Ulf Björklund.
            På vilket sätt kommer boendeinflytandet att öka för de människor
            som nu kommer att bo i lägenheter med andrahandskontrakt, beroende
            på att ni inför ett ägarlägenhetssystem?
          </note>
          <note type="speaker">
            Anf. 127 ULF BJÖRKLUND (kd) replik:
          </note>
          <note>
            Fru talman! Jag sade i mitt anförande att när det gäller huvudsakligen
            kooperativ hyresrätt påpekar bl.a. utskottet men även Boverket
            i sin utvärdering att även de kommunala hyresbostäderna, allmännyttan,
            delvis redan har använt möjligheter när det gäller kooperativ
            hyresrätt till att vidga boendeinflytandet på ett positivt sätt,
            och det var det som jag uttryckte här.
          </note>
          <note>
            När det gäller ägarlägenheter är väl meningen precis som med
            alla andra boendeformer att människor får valfrihet, att människor
            får en chans att känna att detta är en modell som de vill använda
            och som passar dem. Då menar jag att valfriheten och mångfalden
            i sig är viktig, och det kan på många sätt också hjälpa till att
            motverka segregation. Det är alltid möjligt att spekulera. Det
            förutsätter mycket mer än valfrihet. Och jag är inte alldeles
            övertygad om att spekulation är något som man i första hand tänker
            på när man talar om ägarlägenheter. Dessutom väntar vi i dag på
            ett förslag från regeringen. Och jag kan inte tänka mig att den
            regering som Vänsterpartiet stöder kommer att lägga fram ett förslag
            som på något sätt kommer att gynna spekulation. Det är ju upp
            till er att se till att regeringen kommer med ett förslag när
            det gäller ägarlägenheter som är så positivt som möjligt i fråga
            om spekulation. Låt oss titta hur förslaget ser ut när det kommer.
          </note>
          <note type="speaker">
            Anf. 128 STEN LUNDSTRÖM (v) replik:
          </note>
          <note>
            Fru talman! Ulf Björklund, det skulle då innebära att det förslag
            som kommer fram innebär att vi får ägarlägenheter som inte får
            lov att upplåtas i andra hand, eftersom det är i andrahandsupplåtandet
            som kapitalplaceringarna och spekulationen finns. Det skulle också
            innebära att vi sätter någon form av prisnivåer som är rimliga.
            Det skulle innebära att alla som bor i fastigheten hade ett delat
            inflytande. Det som Ulf Björklund egentligen förespråkar är att
            vi skall bibehålla bostadsrätten som form.
          </note>
          <note type="speaker">
            Anf. 129 ULF BJÖRKLUND (kd) replik:
          </note>
          <note>
            Fru talman! Vad jag föreslår är att regeringen skall komma med
            ett förslag som kan visa hur detta med ägarlägenheter kan lagregleras
            och hur det skall se ut. I fråga om detta har även Vänsterpartiet
            en möjlighet att vara med och påverka. Det är ju det som det handlar
            om nu. Sedan får vi väl diskutera detaljerna i detta den dag som
            förslaget ligger på riksdagens bord. Då tycker jag att de frågor
            som Sten Lundström ställer i dag är relevanta. Men låt oss invänta
            det. Jag hoppas att det tillfället kommer så fort som möjligt.
          </note>
          <note type="speaker">
            Anf. 130 RIGMOR AHLSTEDT (c):
          </note>
          <note>
            Fru talman! Valfrihet och mångfald är nyckelord för oss i Centerpartiet.
            Inte minst inom bostadsområdet kan vi skapa förutsättningar för
            människor att få detta.
          </note>
          <note>
            Vi skall tillåta människor att så långt det är möjligt välja
            sitt eget boende. Ingen annan än du själv skall bestämma om du
            skall bo i villa, hyresrätt, bostadsrätt, kooperativt boende,
            etc.
          </note>
          <note>
            Nu vill jag att ni verkligen observerar vad jag säger, och då
            vill jag uttrycka mig som cirkusdirektören: Får jag be om största
            möjliga tystnad; detta för att det skall nå fram även till landshövdingen
            i Stockholms län. Centerpartiet anser att denna valfrihet och
            mångfald skall gälla såväl i stad som på landsbygd, ja, även här
            i huvudstaden Stockholm.
          </note>
          <note>
            Detta betänkande handlar om två upplåtelseformer. Det ena alternativet
            finns redan - som försök, men detta bör enligt utskottets mening
            permanentas.
          </note>
          <note>
            Det är faktiskt roligt att få stå här i kammaren och tacka för
            bifallet till bl.a. centermotionen från Agne
          </note>
          <note>
            Hansson och mig. S-motionen i samma ärende får också ett positivt
            mottagande nu.
          </note>
          <note>
            Såvitt jag förstår har Moderaterna inte varit överdrivet förtjusta
            i det här men de har, måste jag säga, varit tillåtande. I politiken
            handlar det ofta om ett givande och tagande. Där tycker jag att
            Socialdemokraterna och Vänsterpartiet har mycket att lära.
          </note>
          <note>
            Det andra alternativet som kan bidra till mångfalden här i Sverige
            - den möjligheten finns, som andra har sagt, i andra länder -
            är införandet av ägarlägenheter. Det finns en majoritet i utskottet
            för vad som står i betänkandet, nämligen att det finns "bärande
            skäl att därför också överväga införandet av ägarlägenheter i
            syfte att tillgodose olika behov och önskemål bland de boende".
            Det bör alltså utformas ett fullständigt förslag om hur denna
            upplåtelseform skall utformas.
          </note>
          <note>
            Jag har en vädjan, en önskan, att det inte skall ta hundra år
            till för ett avgörande vad gäller denna upplåtelseform. Våra föregångare
            har nämligen diskuterat ägarlägenheter sedan slutet av 1800-talet.
            Tala om tröghet i systemet! Eller kan det vara ett tecken på beslutsvånda?
            Jag tycker att det är anmärkningsvärt att ni socialdemokrater
            och vänsterpartister inte ens kan tillåta att vi tittar närmare
            på detta. Ni bara målar upp hoten och förblindas; ni ser inte
            möjligheterna.
          </note>
          <note>
            Ett givande och ett tagande tycker jag är bra i politiken. Jag
            yrkar bifall till utskottets hemställan.
          </note>
          <note type="speaker">
            Anf. 131 STEN LUNDSTRÖM (v) replik:
          </note>
          <note>
            Fru talman! Jag kunde inte låta bli att begära replik. Saker
            som utretts ett antal gånger sedan slutet av
          </note>
          <note>
            1800-talet och som inte befunnits vara särskilt förnuftiga behöver
            inte bli förnuftigare bara därför att de har utretts ett antal
            gånger. Snarare kan det vara så att den kunskap som utredningarna
            lett fram till har visat att det här inte är en bra form. Det
            behöver alltså inte vara fråga om en tröghet i systemet. Snarare
            kan det vara fråga om en tröghet hos de människor som ständigt
            och jämt kräver ägarlägenheten som form.
          </note>
          <note>
            Jag konstaterar att Rigmor Ahlstedt konsekvent undviker att ta
            upp problemet med andrahandskontrakt. Är det på samma sätt med
            Rigmor Ahlstedt som med Ulf Björklund, dvs. att Rigmor Ahlstedt
            egentligen är beredd att bifalla bostadsrättsföreningen men att
            hon helst vill ha en annan benämning?
          </note>
          <note type="speaker">
            Anf. 132 RIGMOR AHLSTEDT (c) replik:
          </note>
          <note>
            Fru talman! Andrahandsupplåtelse är ju i dag tilllåtet när det
            gäller bostadsrätter. Själv bor jag i en bostadsrätt. Jag förstår
            inte hotet i detta med ägarlägenheter. Jag förstår inte heller
            Sten Lundström när han säger att han är emot spekulation. Vare
            sig vi tycker illa om detta eller inte måste människor i det här
            landet få möjligheter att handla med varor. Man handlar med bilar
            och man handlar med villor. Är det fel? Är det fel att man säljer
            sin villa eller att man köper en villa som man väldigt gärna vill
            ha? Jag förstår liksom inte felet.
          </note>
          <note type="speaker">
            Anf. 133 STEN LUNDSTRÖM (v) replik:
          </note>
          <note>
            Fru talman! Jag tillhör alltså inte dem som ser rätten till bostad
            som en handelsvara, utan jag ser den som en social rättighet.
            Problemet med att ytterligare utöka ägandeformerna i boendet är
            faktiskt att en mängd människor stängs ute från rätten till bostad.
          </note>
          <note>
            Spekulationskostnader och kapitalplaceringskostnader innebär
            nämligen att en stor grupp människor stängs utanför en hel del
            boende. Om man när det gäller ägarlägenheter framför allt riktar
            sig mot
          </note>
          <note>
            Stockholms innerstad, och kanske också mot innerstaden i Göteborg
            och Malmö, ökar man segregationen och stänger ute folk från boende.
          </note>
          <note type="speaker">
            Anf. 134 RIGMOR AHLSTEDT (c) replik:
          </note>
          <note>
            Fru talman! Jag skulle vilja titta närmare på detta.
          </note>
          <note>
            Jag förstår inte varför vi i lilla Sverige skall vara så tröga.
            Utomlands är man öppen för de här frågorna.
          </note>
          <note>
            Vi har ju nu sagt att det skall finnas en möjlighet att byta
            varor och tjänster mellan de europeiska länderna men när européer
            kommer till Sverige har de inte den möjligheten här.
          </note>
          <note>
            Jag ser inga betänkligheter i sammanhanget och säger som Ulf
            Björklund: Låt oss titta på lagförslaget när det kommer. Vi skall
            inte måla upp hot, för då kommer vi aldrig fram någonstans. Se
            i stället möjligheterna till mångfald!
          </note>
          <note type="speaker">
            Anf. 135 YVONNE ÅNGSTRÖM (fp):
          </note>
          <note>
            Fru talman! Det allra mesta i ärendet är faktiskt redan sagt
            från denna talarstol och utifrån kammaren, så jag kan fatta mig
            ganska kort.
          </note>
          <note>
            Jag vill börja med att yrka bifall till utskottets hemställan.
            Jag vill också uttrycka min stora tillfredsställelse över att
            utskottets majoritet nu har kunnat enas kring att begära att regeringen
            skall lägga fram ett förslag om upplåtelseformen ägarlägenhet.
            Det bör enligt min mening kunna ske ganska snabbt.
          </note>
          <note>
            Flera talare har redan berört hur långt tillbaka i tiden frågan
            har varit uppe till diskussion. Jag tror att det var Sten Lundström
            som sade att om detta nu har utretts så länge och det ändå inte
            har gett resultat måste det bero på att det är ett dåligt sätt
            att upplåta lägenheter. Jag håller inte med om det. I stället
            tror jag att det är så att Socialdemokraterna i olika omgångar
            stoppat de förslag som har kommit fram med hjälp av t.ex. hoppande
            majoriteter i riksdagen.
          </note>
          <note>
            Av ideologiska skäl har ni socialdemokrater och även ni vänsterpartister
            alltid sagt bestämt nej till ägarlägenheter. Däremot har ni inte
            kunnat stå emot när det gäller småhus och bostadsrätter. Därför
            är det glädjande att Miljöpartiet nu har ställt upp till stöd
            för ägarlägenheter. Det är uppenbart att det bakslaget i utskottet
            har varit surt för Socialdemokraterna, att döma av olika kommentarer
            i medierna från både
          </note>
          <note>
            Lars-Erik Lövdén och Carina Adolfsson. Enligt dessa skall de
            boende tydligen inte kunna äga sina lägenheter. En bostad skall
            inte ha något kreditvärde och skall inte kunna intecknas.
          </note>
          <note>
            Vår uppfattning är den alldeles motsatta. Vi vill ha så stor
            valfrihet som möjligt. Det finns i dag hyreslägenheter, bostadsrätter
            och egnahem men vi tycker att de här formerna behöver kompletteras.
            Den som vill äga sin lägenhet, med möjlighet att få juridiskt
            skydd för ägandet med lagfart och inteckningsrätt, skall få göra
            det. Den som hellre väljer hyresrätt eller bostadsrätt skall få
            göra det.
          </note>
          <note>
            Än en gång: Jag är glad över det förslag som utskottet nu lägger
            fram och yrkar bifall till utskottets hemställan.
          </note>
          <note type="speaker">
            Anf. 136 CARINA ADOLFSSON (s) replik:
          </note>
          <note>
            Fru talman! Yvonne Ångström sade i sitt anförande att vi från
            socialdemokraternas sida har varit sura.
          </note>
          <note>
            Där vill jag bestämt säga nej. Snarare är det väl så att vi drivs
            av vår övertygelse; därav vårt nej till ägarlägenheter.
          </note>
          <note>
            Jag skulle vilja ställa en fråga om det som har med inflytandet
            att göra. I en bostadsrättsförening bestäms gemensamt vad som
            skall göras. I fråga om en ägarlägenhet - om man likställer den
            med egnahem - skall var och en bestämma vad som skall göras och
            när det skall göras.
          </note>
          <note>
            Då är min fråga till Yvonne Ångström: Hur skall man lösa detta
            så att alla gemensamt genomför det som skall göras?
          </note>
          <note type="speaker">
            Anf. 137 YVONNE ÅNGSTRÖM (fp) replik:
          </note>
          <note>
            Fru talman! Varje ägare kan naturligtvis bestämma om sin egen
            lägenhets insida. När det gäller de gemensamma utrymmena och utsidan
            är jag övertygad om - precis som tidigare har sagts av Ewa Thalén
          </note>
          <note>
            Finné - att ägarna kan komma överens, precis som man kan göra
            i de föreningar som gäller egnahemsområden. Så jag tror inte att
            det är några bekymmer.
          </note>
          <note>
            I fråga om det som jag sade om att vara sur var det en uppfattning
            som jag fick när jag läste DN:s ledarsida. Inställningen verkade
            inte vara så särskilt positiv hos det socialdemokratiska partiet.
            Men jag tolkade kanske tidningen fel.
          </note>
          <note type="speaker">
            Anf. 138 CARINA ADOLFSSON (s) replik:
          </note>
          <note>
            Fru talman! Dagens Nyheter kan ju göra sin tolkning av ett pressmeddelande.
          </note>
          <note>
            Det pratas mycket om valfrihet angående olika upplåtelseformer.
            Marknadskrafterna styr redan i dag, det vet vi med anledning av
            de höga kostnaderna på vissa ställen i landet när det gäller bostadsrätter
            och egnahem. Hur skall då den ökande gruppen av ungdomar kunna
            flytta hemifrån och få kapital för att kunna köpa sig en lägenhet,
            om vi nu skulle införa ägarlägenheter?
          </note>
          <note type="speaker">
            Anf. 139 YVONNE ÅNGSTRÖM (fp) replik:
          </note>
          <note>
            Fru talman! Mitt svar på den frågan är naturligtvis att de allra
            yngsta som flyttar hemifrån inte köper någon egen ägd lägenhet.
            Förmodligen hyr de något litet i andra hand eller på annat sätt,
            precis som vi andra har fått göra när vi har flyttat hemifrån.
            Sedan kanske de köper en bostadsrättslägenhet innan de skaffar
            en ägarlägenhet. Jag tror inte att de gör det som första åtgärd
            när de flyttar hemifrån.
          </note>
          <note>
            Anf. 140 HELENA HILLAR ROSEN-
          </note>
          <note type="speaker">
            QVIST (mp):
          </note>
          <note>
            Fru talman! Bostadsutskottets båda betänkanden behandlas här
            i dag var för sig. Det må så vara, men jag anser att dessa frågor
            har så mycket gemensamt att jag ändå tänker behandla dem tillsammans
            i mitt första anförande. Sedan återkommer jag till några hjärtefrågor
            i nästa anförande.
          </note>
          <note>
            Det gäller frågan om mångfalden i boendet och frågan om boinflytandet.
            Hyresrätt och bostadsrätt är de förhärskande upplåtelseformerna.
            Dessa är väl kända och i dagarna utsatta för ett massivt intresse
            på grund av ombildning av hyresrätt till bostadsrätt.
          </note>
          <note>
            Detta borde inte vara så kontroversiellt. Jag citerar ledaren
            i tidningen Vår Bostad från februari 1999:
          </note>
          <note>
            "Bostadsrätt är ju en boendeform som alla borde få chansen att
            testa. Det gemensamma ansvaret för vardagen i bostadskvarteret
            och det demokratiska inflytandet över skötsel och ekonomi är en
            idé som har brett stöd bland folk i Sverige, oavsett politisk
            hemvist. Så länge ombildningarna därför inte innebär att det blir
            ont om hyresbostäder i vissa områden och så länge priserna inte
            bidrar till att stänga de flesta ute vore saken inte mycket att
            diskutera."
          </note>
          <note>
            Men det är detta som är haken och det som är anledningen till
            att jag anser att man måste se upp här.
          </note>
          <note>
            Man måste kunna begränsa spekulationen i bostäder, och det måste
            finnas ett bra fungerande bestånd av hyresrätter där allmännyttan
            är en del.
          </note>
          <note>
            Bostadsrätten är en äganderättsform som kännetecknas av att den
            är fritt överlåtbar. Den kan i princip överlåtas till vem som
            helst och till vilket pris som helst.
          </note>
          <note>
            Enligt utskottets mening bör det vid sidan av denna äganderättsform
            finnas en spekulationsfri äganderättsform, och det är här som
            kooperativ hyresrätt kommer in i bilden. Fram till årsskiftet
            fanns det en försökslagstiftning, men nu är tiden mogen för att
            permanenta detta boende.
          </note>
          <note>
            Årstaungdomarnas självbyggeri Framtidsloftet var det sista försöket
            med kooperativa hyresrätter som fick regeringens dispens. Regeringen
            fattade sitt beslut den 22 september. Nu hoppas vi på och ser
            fram emot en ny permanent lagstiftning för ett fungerande boende.
            Det är glädjande att vi i utskottet har kunnat föra fram denna
            fråga i enighet.
          </note>
          <note>
            Regeringen ges i uppdrag att komma med förslag om lagstiftning
            om kooperativ hyresrätt av såväl arrendemodellen som ägarmodellen.
          </note>
          <note>
            Detta är en hög grad av självförvaltning som är väldigt intressant,
            tycker jag. Det är roligt att följa de olika försök som bl.a.
            många allmännyttiga bostadsföretag har gett upphov till.
          </note>
          <note>
            Ytterligare en väg att uppnå ett ökat boinflytande för ekonomisk
            förvaltning kan ske genom införande av en hittills i vårt land
            oprövad upplåtelseform, nämligen genom ägarlägenheter.
          </note>
          <note>
            År 1982 utreddes detta för första gången. Nu föreslår vi att
            frågan utreds ännu en gång - en sista gång, möjligtvis - så att
            man efter en remissrunda får ta slutlig ställning. Miljöpartiets
            inställning har snarare vänt sig till förmån för kooperativ hyresrätt,
            måste jag i ärlighetens namn säga, men vi vill ju inte riktigt
            släppa frågan om ägarlägenheter. Vi vill i stället se resultatet
            av denna utredning.
          </note>
          <note>
            Utan att alltför mycket föregripa behandlingen kan jag konstatera
            att det finns det som talar både för och emot. Det ökar mångfalden
            samtidigt som det kan gå ut över utbudet av hyresrätter, precis
            som omvandlingen till bostadsrätter för övrigt. Det ökar otvivelaktigt
            boinflytandet för ägaren samtidigt som det ökar risken för spekulation
            i boendet.
          </note>
          <note>
            Detta var mina funderingar kring en kontroversiell fråga. Det
            som jag vill skicka med är att Miljöpartiet förutsätter en bo-
            och brukarplikt i detta sammanhang. Om det hela skall fungera
            krävs det också en fungerande bostadsmarknad för att undvika den
            segregation som många är ängsliga för och som man förmodligen
            kan komma att se i de större städerna.
          </note>
          <note>
            För att äntligen få se vad en utredning och ett sådant här förslag
            kan komma att ge yrkar jag bifall till utskottets förslag.
          </note>
          <note type="speaker">
            Anf. 141 STEN LUNDSTRÖM (v) replik:
          </note>
          <note>
            Fru talman! Till att börja med kan jag gratulera
          </note>
          <note>
            Helena Hillar Rosenqvist till att hon har insett farorna med
            ägarlägenheter. Men hon har inte förstått att det är det som kännetecknar
            en ägarlägenhet, nämligen rätten att själv som juridisk person
            inköpa och förvalta lägenheten efter eget huvud. Med andra ord:
            Det blir då fullt möjligt för min kompis fastighetsskötaren att
            köpa tio lägenheter, hyra ut dem och sedan bo kvar i sin egen
            villa. Det är det som är ägarlägenhet.
          </note>
          <note>
            Besittningsskyddet och boendebandet hänger samman med bostadsrättsföreningar.
            Där finns förutsättningar att äga sin lägenhet och tillsammans
            med de andra som bor i huset förvalta och sköta lägenheterna.
            Ägarlägenheten handlar alltså om möjligheten att själv som juridisk
            person äga en lägenhet och förvalta den efter eget huvud utan
            att man behöver bo där.
          </note>
          <note>
            Men det är ändå glädjande att om beslutet om att tillsätta en
            utredning går igenom i kammaren i morgon bitti, måste det innebära
            att när denna utredning presenterar sitt förslag då finns det
            en annan majoritet än den som krävde en utredning.
          </note>
          <note>
            Anf. 142 HELENA HILLAR ROSEN-
          </note>
          <note type="speaker">
            QVIST (mp) replik:
          </note>
          <note>
            Fru talman! Jag anser att Sten Lundström föregriper utredningen
            lite grann. Det är väl ingen som har sagt att det inte går att
            få in bo- och brukarplikten i det här sammanhanget lika väl som
            att Miljöpartiet föreslår en sådan när det gäller skogs- och jordbruksfastigheter.
            Det kan inte vara helt omöjligt.
          </note>
          <note>
            Sten Lundström säger att man kan äga en lägenhet utan att själv
            bo där. Den möjligheten har ju också den som kan köpa sig en liten
            hyresfastighet. Det kan vi se på många ställen. Det behöver inte
            vara en så dyr fastighet med så många lägenheter för att det skall
            vara möjligt. Däremot finns det en begränsning i villaägandet
            - att man skall vara skriven på bostaden
          </note>
          <note>
            - så att den kan man inte heller hyra ut hur länge som helst,
            såvitt jag vet.
          </note>
          <note type="speaker">
            Anf. 143 STEN LUNDSTRÖM (v) replik:
          </note>
          <note>
            Fru talman! Det finns alltså fyra utgångspunkter för ägarlägenheter.
            De har varit utgångspunkter i de motioner om ägarlägenheter som
            har väckts tidigare.
          </note>
          <note>
            För det första skall ägaren själv svara för belåning. Den juridiska
            personen som skall ansvara för de gemensamma angelägenheterna
            skall inte vara tillåten att ta upp lån eller lämna säkerhet.
          </note>
          <note>
            För det andra skall lägenhetsägaren fritt kunna överlåta och
            upplåta lägenheten utan inblandning av övriga lägenhetsinnehavare.
          </note>
          <note>
            För det tredje skall juridiska personer ha obegränsade möjligheter
            att förvärva och äga lägenheter.
          </note>
          <note>
            För det fjärde skall lägenhetsinnehavaren kunna erhålla lagfarter
            och inteckningar för sin lägenhet.
          </note>
          <note>
            Det är detta som skiljer ägarlägenheten från bostadsrätten. Helena
            Hillar Rosenqvist har i sitt anförande plockat bort två av dessa
            punkter och anser att de inte skall finnas med i ägarlägenhetssystemet.
          </note>
          <note>
            Uppenbarligen är det därför inte en ägarlägenhet som hon eftersträvar
            utan det är ytterligare en upplåtelseform.
          </note>
          <note>
            Anf. 144 HELENA HILLAR ROSEN-
          </note>
          <note type="speaker">
            QVIST (mp) replik:
          </note>
          <note>
            Fru talman! Det finns två punkter kvar, som Sten
          </note>
          <note>
            Lundström nämner. Jag förstår att det komplicerar det hela att
            införa en ny typ av upplåtelseform. Jag vet inte var Sten Lundström
            hämtar sina uppgifter, men den utredning som vi förväntar oss
            kanske kan klargöra dessa frågor för oss.
          </note>
          <note>
            Jag anser inte att den här frågan är så väl utredd att det bara
            är att slå till. Det behövs säkert en vända till, framför allt
            en remissrunda.
          </note>
          <note type="speaker">
            Anf. 145 EVA ARVIDSSON (s):
          </note>
          <note>
            Fru talman! Jag vill börja med att säga att jag är glad åt att
            bostadsutskottet har beslutat att föreslå riksdagen att den kooperativa
            hyresrätten skall permanentas som upplåtelseform.
          </note>
          <note>
            En permanent lag om kooperativ hyresrätt visar på en vilja att
            stödja den kooperativa idén. Den 1 januari
          </note>
          <note>
            1987 trädde lagen om försöksverksamhet med kooperativ hyresrätt
            i kraft. Meningen var att försöksverksamheten skulle utvärderas
            efter en begränsad tid och att ett ställningstagande skulle göras
            till en eventuell permanentning av upplåtelseformen. Så blev det
            inte, utan försöksverksamheten förlängdes vid ett par tillfällen
            och gällde t.o.m. utgången av 1998.
          </note>
          <note>
            Boverket, som har utvärderat försöksverksamheten, ansåg att den
            kooperativa hyresrätten borde permanentas som upplåtelseform.
            Upplåtelseformen rymmer både möjligheter och problem i försökslagstiftningen,
            men Boverket har i sin utvärdering visat hur bristerna kan åtgärdas
            i en permanent lagstiftning.
          </note>
          <note>
            Boverket ansåg också att det var viktigt att boinflytande uppmuntras,
            och det är argument som väger tyngre än olägenheterna med en något
            ökad mångfald i fråga om boendeformer.
          </note>
          <note>
            De kooperativa idéerna utgår från och bygger på demokrati, delaktighet
            och engagemang. Människor går samman för att lösa gemensamma problem.
            Det gäller inte minst i städernas många gånger utsatta bostadsområden.
          </note>
          <note>
            Ett verkligt boendeinflytande har skapats genom upplåtelseformen.
            Hyresgästerna får reella möjligheter att påverka sin boendemiljö
            och sina boendekostnader. Hyresvärden får engagerade hyresgäster
            som tar ansvar, trivsammare bostadsområden och ökat kvarboende.
            Kommunen får hyresgäster med större intresse för lokal demokrati,
            socialt stabila och väl fungerande bostadsområden.
          </note>
          <note>
            I regeringens proposition 1997/98:16 Sverige, framtiden och mångfalden
            från invandrarpolitik till integrationspolitik framhålls problemen
            med en tilltagande segregation och utsatta bostadsområden. I
          </note>
          <note>
            propositionen skriver regeringen att det behövs en samhällelig
            kraftsamling för att man skall kunna stoppa den långvariga negativa
            utvecklingen. Det framhålls också att lösningarna på problemen
            måste sökas lokalt och bygga på ett starkt engagemang hos de boende
            om de skall ha förutsättningar att fungera långsiktigt. Huvudinriktningen
            för statens stöd skall vara att underlätta att de insatser som
            bedöms som framgångsrika övergår till ordinarie verksamhet, särskilt
            sådan verksamhet som präglas av ömsesidighet.
          </note>
          <note>
            Att det har behövt ta tolv år innan det läggs fram ett förslag
            till riksdagen om permanent lagstiftning för kooperativ hyresrätt
            är svårt att förstå.
          </note>
          <note>
            Precis som Carina Adolfsson sade är bostaden en social rättighet.
            Det är lika viktigt att ha en god bostad som att ha ett arbete.
            Bostaden kan likställas med rätten till god hälsovård, omsorg
            och utbildning. Och ett bra boende är en förutsättning för ett
            gott liv.
          </note>
          <note>
            Bostaden är en del av vår identitet. Där kopplar vi av, hämtar
            kraft och inspiration. I bostaden skall vi känna oss trygga. Både
            den inre och den yttre miljön är viktig för människors livskvalitet.
          </note>
          <note>
            Bästa sättet att få människor delaktiga är att låta dem delta
            aktivt i det som berör dem. Och bostaden tillhör det vardagsnära
            som alla kan engagera sig i.
          </note>
          <note>
            Alla kommer vi säkert ihåg vilken lycka det var när vi fick vår
            första bostad.
          </note>
          <note>
            Idéprojektet Kvarteret Framtiden, visionen om ett närsamhälle,
            formulerades för 20 år sedan i Socialdemokratiska kvinnoförbundets
            bostadspolitiska program. Det fick ett starkt gensvar. Det var
            grundläggande socialdemokratiska idéer som gestaltades i visionen
            om vardagslivet i ett vanligt kvarter, i en vanlig svensk stad
            eller i ett vanligt svenskt samhälle.
          </note>
          <note>
            Nu har Socialdemokratiska kvinnoförbundet presenterat ett nytt
            förslag till en ny vision - 2000-talets
          </note>
          <note>
            Kvarteret Framtiden. Och i vår vision är demokrati och delaktighet
            ledord. Bostadspolitiken skall, utifrån en helhetssyn på människan,
            medverka till att tillfredsställa sociala, kulturella, fysiska
            och psykiska behov. Bostadspolitiken skall medverka till en positiv
            integration. Och i vår vision finns den kooperativa hyresrätten
            med.
          </note>
          <note>
            Fru talman! Jag hoppas att det inte dröjer alltför länge innan
            regeringen återkommer till riksdagen med förslag till en permanent
            lagstiftning om den kooperativa hyresrätten.
          </note>
          <note>
            Och till sist, fru talman, vill jag passa på att tacka för den
            positiva behandlingen av min motion.
          </note>
          <note type="speaker">
            Anf. 146 RIGMOR AHLSTEDT (c):
          </note>
          <note>
            Fru talman! Det är intressant att höra Eva Arvidsson prata om
            de socialdemokratiska kvinnornas nya tänkande när det gäller bostäder
            i framtiden. Jag undrar var mångfalden kommer in.
          </note>
          <note type="speaker">
            Anf. 147 EVA ARVIDSSON (s):
          </note>
          <note>
            Fru talman! Den kooperativa hyresrätten bidrar till mångfalden.
          </note>
          <note type="speaker">
            Anf. 148 RIGMOR AHLSTEDT (c):
          </note>
          <note>
            Fru talman! Är det den enda mångfalden?
          </note>
          <note type="speaker">
            Anf. 149 EVA ARVIDSSON (s):
          </note>
          <note>
            Fru talman! Ja, vi har inte med någonting om ägarlägenheter i
            vår vision.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 februari.)
          </note>
          <note>
            18 § Hyresrätt och bostadsrätt
          </note>
          <note>
            Föredrogs
          </note>
          <note>
            Bostadsutskottets betänkande 1998/99:BoU3
          </note>
          <note>
            Hyresrätt och bostadsrätt
          </note>
          <note type="speaker">
            Anf. 150 STEN ANDERSSON (m):
          </note>
          <note>
            Fru talman! Jag vill inleda med att yrka bifall till reservation
            nr 1 i det här betänkandet. Vi står självfallet bakom alla andra
            reservationer som moderaterna är inblandade i, men för tids vinnande
            vill jag att det bara skall vara rösträkning och votering när
            det gäller reservation nr 1.
          </note>
          <note>
            Vi håller nu på att debattera bostadspolitik i kammaren. I det
            förra ärendet pratade man om ägarlägenheter på ett bra sätt. Det
            blev klargjort var vi stod. Däremot måste jag säga att jag inte
            förstår de partier som är emot ägarlägenheter. Ur moderat synpunkt
            är det varken politiker eller organisationer som skall avgöra
            hur folk skall bo. Det valet skall vi ge till den enskilde individen.
            Den boendeform som han eller hon anser passar bäst skall han eller
            hon självfallet ha möjlighet att välja.
          </note>
          <note>
            Betänkandet BoU3 handlar om hyresrätter och bostadsrätter. Åsikterna
            är sedan länge kända. Alla vet var partierna står någonstans.
            Därför skall jag i mitt inlägg koncentrera mig på bruksvärdessystemet.
          </note>
          <note>
            Fru talman! Bruksvärdessystemet infördes 1968, och den dåvarande
            socialdemokratiska regeringen, som införde systemet, sade tydligt
            att det här var ett tillfälligt system som skulle skrotas den
            dag då man fick en fungerande marknad.
          </note>
          <note>
            Nu har nuvarande regeringspartiet, Socialdemokraterna, haft makten
            under majoriteten av de 30 år som har gått. Ändå vidhåller man
            att man skall behålla bruksvärdessystemet. Det kan jag bara tolka
            som ett tecken på en alltigenom misslyckad bostadspolitik.
          </note>
          <note>
            Bruksvärdessystem låter bra. Oavsett var huset ligger skall man
            betala hyra beroende på standard.
          </note>
          <note>
            Man skall i stort sett strunta i lägesfaktorn, den faktor som
            faktiskt har stor betydelse när människor väljer sin bostad.
          </note>
          <note>
            Dessutom finns det många exempel på att en del människor har
            fått onödigt höga hyror på grund av bruksvärdessystemet. Det beror
            på att de kommunala bostadsföretagen, som är hyresuppdrivande,
            i vissa kommuner har skött sitt värv så dåligt. Men de skall ha
            betalt för sitt. Då har det hänt att privata fastighetsägare glatt
            har kunnat hänga med på de här hyrorna utan att ha behövt prestera
            någonting. Hyressänkning kan man med det här systemet inte benämna
            något som.
          </note>
          <note>
            Jag vet att just bruksvärdessystemet i Stockholm i allmänhet
            och i Stockholms innerstad i synnerhet är en känslig fråga. Men
            det får inte vara så, som man ibland får en uppfattning om, att
            bostadspolitik bara handlar om Stockholms innerstad. Det finns
            faktiskt ett rike även utanför tullarna, med numerärt fler lägenheter
            än som finns i Stockholms innerstad.
          </note>
          <note>
            I Malmö har man börjat tänja på bruksvärdessystemet genom att
            ge lägesfaktorn en större betydelse när man sätter hyran. Det
            innebär att man i ett läge som är attraktivt har begärt och fått
            igenom högre hyror. I områden som är mindre attraktiva har man
            fått hyressänkningar. Det är det som kallas för en fungerande
            marknad.
          </note>
          <note>
            Om man hade höjt hyrorna något i Stockholms innerstad tror jag
            att kön för dem som vill söka en bostad där fortfarande skulle
            ha varit lika lång. Man gjorde ett experiment i Malmö när man
            höjde hyrorna med 10 % vid Ribersborg, vid bastranden, med utsikt
            mot Köpenhamn över Öresund. Kön av sökande till de lägenheterna
            minskade inte med en enda person.
          </note>
          <note>
            Visst har lägesfaktorn en betydelse. Visst är folk villiga att
            betala för läget.
          </note>
          <note>
            Fru talman! Det måste vara något snett med ett system som innebär
            att man i praktiken har samma hyra i ett område som är enormt
            attraktivt och eftersökt, som folk står i kö för att komma till,
            som i en förort där var och varannan lägenhet gapar tom. Ett sådant
            system kan väl ingen vara betjänt av.
          </note>
          <note>
            Fru talman! Jag tror att vi någon gång kommer att få uppleva
            det som socialdemokraterna faktiskt sade
          </note>
          <note>
            1968, att bruksvärdessystemet var en tillfällighet. Ju förr det
            försvinner, desto bättre.
          </note>
          <note type="speaker">
            Anf. 151 OWE HELLBERG (v):
          </note>
          <note>
            Fru talman! Det finns en klar skiljelinje i synen på den sociala
            bostadspolitiken i dag. Från Vänsterns sida vill vi stärka hyresrättens
            villkor och kommunernas och statens ansvar för att minska klassklyftorna
            och motverka segregationen i boendet.
          </note>
          <note>
            De borgerliga partierna, med moderaterna i spetsen, vill öka
            marknadens inflytande över boendet och mer markera den enskildes
            rätt, där tyvärr endast plånbokens tjocklek till slut avgör boendeformen.
          </note>
          <note>
            Moderaterna, men även flera andra borgerliga partier, har inget
            emot stora utförsäljningar av allmännyttan. Det är inte statens
            sak, säger man, utan kommunerna skall fritt få bestämma hur de
            skall göra. I praktiken betyder det att man inte vill ha någon
            statlig bostadspolitik, utan en större marknadsanpassning, men
            med vissa sociala inslag.
          </note>
          <note>
            Moderaterna är dock de som är tydligast när det gäller marknadsanpassningen.
            Man säger tydligt och klart att bruksvärdesregeln skall förändras
            så att de allmännyttiga bostadsföretagens hyresledande roll avskaffas.
            Det betyder i praktiken att den i fortsättningen helt och hållet
            skall anpassas till marknadens villkor. Då handlar det inte längre
            om en bruksvärdeshyra. Nej, det är tillgången och efterfrågan
            på bostäder som då får styra hyressättningen.
          </note>
          <note>
            Det här tar vi i Vänsterpartiet helt avstånd ifrån.
          </note>
          <note>
            Vi tror att det blir dyrare att bo och att segregationen förvärras.
          </note>
          <note>
            Attackerna mot det rådande systemet börjar bli tydliga. Nacka
            kommuns i det närmaste totala utförsäljning av de kommunala bostadsbolagens
            lägenheter ledde till hyreskrav på 7-8 % när den övriga marknadens
            avtal låg runt 1 %. I Malmö krävde ett privat fastighetsbolag
            skyhöga hyreshöjningar utifrån en enda anledning, nämligen fastigheternas
            attraktiva läge.
          </note>
          <note>
            Sådana tendenser skall stävjas. I stället skall det ske ett förtydligande
            av de allmännyttiga bostadsbolagens villkor, så att deras roll
            som hyresledande i bruksvärdesystemet stärks.
          </note>
          <note>
            Fru talman! De kommunala bostadsbolagen är också viktiga för
            hyresgästernas inflytande över sina lägenheter och sitt boende.
            I allmännyttan kan man skapa detta på politisk väg, men inte i
            det privata beståndet. Det kräver ett tydligt och väl utbyggt
            hyresgästinflytande via lagstiftningen.
          </note>
          <note>
            Vänsterpartiet är tacksamt för att utskottet har tagit till sig
            våra synpunkter på hur hyresgästinflytandet vid ombyggnation skulle
            kunna förbättras. Det är naturligtvis orimligt att en fastighetsägare
            utan några djupare samtal med sina hyresgäster kan sätta i gång
            en större ombyggnation utan egentligt samtycke från majoriteten
            av sina hyresgäster och efter en månad gå till Hyresnämnden för
            att driva igenom sina krav.
          </note>
          <note>
            Byggprocessen kan utan vidare ske fortlöpande, och sanktionsmöjligheterna
            saknas om fastighetsägarens ombyggnation anses orimlig.
          </note>
          <note>
            Utredning pågår och kompletteras nu med flera krav utifrån Vänsterpartiets
            motion. Avgörande frågor för ett starkt hyresgästinflytande vid
            ombyggnation är naturligtvis rätten att behålla sitt hyreskontrakt
            även om man tillfälligtvis tvingas att flytta och att den process
            som sker innan ombyggnationen sätts i gång sker på ett sätt där
            hyresgästernas inflytande är reellt och inte formellt.
          </note>
          <note>
            Vi har flera konkreta förslag på hur det här skall gå till. Det
            som särskilt bör uppmärksammas är att varsamhetsprincipen tillämpas
            vid ombyggnation av t.ex. ett kök, så att tidstypiska och funktionella
            detaljer kan behållas.
          </note>
          <note>
            Det som också är viktigt är att hyresgästerna har stor tilltro
            till sina fastighetsägare. Ägandet skall vara tydligt och man
            skall som hyresgäst väl känna till sin fastighetsägare. De flesta
            fastighetsägare är seriösa.
          </note>
          <note>
            Men det finns de som inte är det. I vissa tider är fastighetsspekulation
            och fastighetsägande en mycket lukrativ sysselsättning, vilket
            inte minst märktes i slutet av 80-talet.
          </note>
          <note>
            Under 90-talet har tiderna förändrats, men kan snabbt förändras
            igen. Därför är det viktigt att lagstiftningen runt förvärv av
            fastigheter fungerar väl och att seriositeten i fastighetsägandet
            kan prövas när det behövs.
          </note>
          <note>
            Här finns det en lucka i lagen som Vänsterpartiet anser bör täppas
            till. Frågan har nyligen behandlats i
          </note>
          <note>
            1995 års utredning om hyreslagstiftning och i en proposition
            under 1997/98. I remissbehandlingen som föregick propositionen
            framgick det tydligt att bolag med blandad verksamhet och där
            fastighetsinnehavet var litet, många gånger uppvisade brister
            i fastighetsförvaltning och i hyresvärdskapet. Detta tog regeringen
            ingen hänsyn till. Regeringen sade att det saknades fog för att
            påstå att dessa näringsidkare skötte sig sämre än andra.
          </note>
          <note>
            Lagstiftningen ger nu ingen som helst möjlighet att pröva det
            som regeringen påstår i sin proposition. I
          </note>
          <note>
            bolag där fastighetsinnehavet är uppe i 49 % av det samlade värdet
            ges ingen möjlighet till prövning av fastighetsförvärv, men om
            värdet är 51 % är det fullt möjligt. Detta är ett märkligt och
            mycket ologiskt beslut. Det kan inte vara procentsatsen i ägandet
            som skall avgöra prövningsrätten utan möjligheten att uppfylla
            kriterierna att vara en god fastighetsägare och en seriös fastighetsförvaltare.
          </note>
          <note>
            Under slutet av 80-talet hade jag rätt god inblick i fastighetsmäklarbranschen
            genom en god vän. Jag kan försäkra att många bolag som då köpte
            fastigheter inte hade för avsikt att vara goda fastighetsförvaltare
            utan mera såg dem som en bra placering av vinster från det egna
            bolaget.
          </note>
          <note>
            Fru talman! Jag yrkar bifall till reservation 7.
          </note>
          <note>
            Fru talman! Till sist några ord om det kollektiva hyresförhandlingssystemet.
            I många länder har staten en central roll när det gäller hyressättningen.
            I Sverige är det parterna på hyresområdet som sköter detta.
          </note>
          <note>
            Hyresgäströrelsen gör en stor insats i detta system.
          </note>
          <note>
            Dels sköter man förhandlingarna för sina egna medlemmar, dels
            har man ansvaret för att sköta förhandlingarna för alla de andra
            hyresgästerna. Det finns ett problem med detta som gör hyresförhandlingarna
            svårare än de behöver vara. Man skall också förhandla med fastighetsägarna
            om vilken ersättning som skall utgå för att just förhandla om
            hyrorna.
          </note>
          <note>
            Denna dubbla roll upplevs som alltmer besvärande.
          </note>
          <note>
            Det ifrågasätts från fastighetsägarhåll om förhandlingsersättning
            skall utgå eller ej. Det är naturligtvis svårt att i längden leva
            med ett sådant beroende och samtidigt vara fullvärdig förhandlingspartner.
            Frågan är under utredning, och Vänsterpartiet kommer noga att
            följa arbetet. Om inget händer kommer vi att kräva en ändring.
          </note>
          <note>
            Anf. 152 ULLA-BRITT
          </note>
          <note type="speaker">
            HAGSTRÖM (kd):
          </note>
          <note>
            Fru talman! Till ungdomens drömmar hör som väl är fortfarande
            att planera, att bygga, att bo. Nyckelord för bostadspolitiken
            är frihet, rättvisa, nytta, behov.
          </note>
          <note>
            Det är frihet att kunna välja mellan olika boendeformer som hyresrätt,
            kooperativ hyresrätt, ägarlägenheter, bostadsrätt, radhus, kedjehus,
            villaboende osv.
          </note>
          <note>
            Till bostadspolitiken hör rättvisa. Men det är inte fråga om
            millimeterrättvisa att alla skall ha lika stor yta, lika stor
            hyra, lika god standard osv. Detta måste få variera beroende av
            hur den enskilde vill prioritera och kan prioritera att använda
            sina resurser.
          </note>
          <note>
            Av våra ungefär fyra miljoner bostäder är hälften byggda efter
            1960. Hälften finns i hyreshus och hälften i småhus. Bostadspolitiken
            har ändrat inriktning.
          </note>
          <note>
            Från att ha byggt på ett socialistiskt bidragssystem har styrningen
            mera gått över till de enskilda människorna. Hyrorna är dock alldeles
            för höga. I genomsnitt 30 % av den enskildes utrymme av lönen
            efter skatt går till hyra. De sänkta räntorna måste få genomslag
            också för den ränta som råder för fastigheter, så att den når
            fram till den enskilde.
          </note>
          <note>
            Bostadspolitiken måste bygga på nytta. Därför är resonemanget
            om vilka vi bygger för viktigt. Hyresrätten är till för en blandning
            av befolkningen. Den är ett led i valfriheten. Alla vill inte
            bo i villa eller äga en bostadsrätt. Nyproduktionskostnaderna
            har skenat i väg kraftigt under senare år. Man kan fråga sig varför
            inte byggarna minskat produktionskostnaderna när det inte byggs
            mer än drygt 8 000 lägenheter. Det är det minsta som har byggts
            som statistiken kan uppvisa.
          </note>
          <note>
            Kommunerna kan hjälpa till genom att minska kringkostnaderna.
            Det är höga avgifter för byggande.
          </note>
          <note>
            Fastighetsskatten måste på sikt kunna tas bort, annars uppnår
            vi aldrig neutralitet i boendet. Regeringen motverkar redan detta
            genom att ta ut högre fastighetsskatt på villor.
          </note>
          <note>
            Hyrorna måste bygga på en balans mellan marknadsekonomi och politiska
            beslut för att kunna upprätthålla ett besittningsskydd. Hög beskattning
            bromsar efterfrågan. 65 % av hyreskostnaden kan bestå av skatter
            och avgifter, medan det genomsnittliga skattetrycket i hela ekonomin
            är 54 %. Vi har Europas högsta hyreskostnader.
          </note>
          <note>
            Byggintressen och kommunala besparingsintressen gör att bruksvärdessystemet
            med en långsiktig självkostnad som grund är på väg att urholkas.
          </note>
          <note>
            Bruksvärdessystemet kringgås ofta genom att man bygger om och
            höjer hyran. Det måste finnas en balans mellan hyresvärdens anspråk
            att få genomföra sådana åtgärder som i ett fastighetsekonomiskt
            perspektiv är erforderliga och hyresgästens befogade krav på inflytande.
          </note>
          <note>
            Fru talman! Bostadspolitiken måste bygga på behov. Människors
            behov utgörs av en god boendemiljö med sunda hus, trygghet, inflytande,
            gröna och sköna bostadsområden som är välplanerade, välfungerande
            och med trivsamma bostäder. Därför bör hyresgästernas roll förstärkas.
            Vi måste öka konsumenternas påverkan med större flexibilitet i
            byggandet och större möjligheter till val. Hyresgästernas eget
            arbete kan påverka hyran. Förvaltningskostnaderna ligger runt
          </note>
          <note>
            30 %. Självförvaltning ger möjligheter till grannkontakter, gemenskap
            och ökad trivsel. De möjligheter till hyressänkning den ger kan
            vara av avgörande betydelse för många hyresgäster. Det kan vara
            ett sätt att mildra segregationen i särskilt utsatta områden.
          </note>
          <note>
            Vi måste också skapa system för bosparande. Det är viktigt att
            öka ungdomars medvetenhet och intresse för att spara till framtida
            behov.
          </note>
          <note>
            Vi har nu startat Innemiljöåret 99. Det är viktigt att fastighetsägare
            deklarerar lägenheternas miljö. Vi vistas inne drygt 80 % av vår
            tid. Produktkontroll och uppföljning måste bli bättre.
          </note>
          <note>
            I betänkandet behandlas en motion av Miljöpartiet
          </note>
          <note>
            - och som vi har stött - mot porrklubbsverksamhet.
          </note>
          <note>
            Porrklubbsverksamhet måste vara grund för uppsägning. Detta med
            tanke på barn och ungdom. Det är riksdagens plikt att ge hyresvärdarna
            ett mer effektivt instrument att bli av med porrklubbsverksamhet
            som bedrivs i hans eller hennes hus.
          </note>
          <note>
            Fru talman! Bostadsrätt är i grunden en bra upplåtelseform. Det
            finns ändå mycket att önska. Socialdemokraterna har inte överansträngt
            sig att göra det enkelt för bostadsrättsföreningar. Det är viktigt
            att ägarna till en bostadsrätt kan vara med och påverka stadgarna.
            Bostadsrättsorganisationer skall inte kunna lägga in veto mot
            föreningarnas stadgeändringar.
          </note>
          <note>
            Föreningens rätt till självbestämmande måste garanteras. Den
            enskilde i föreningen måste vara en röst som hörs. Det finns flera
            orimligheter. Jag tar ett exempel:
          </note>
          <note>
            En familj med ett astmabarn kunde inte bo kvar i bostadsrätten
            för att barnet blev sämre och sämre.
          </note>
          <note>
            Sedan uppsägning inlämnats med en uppsägningstid på tre månader
            fick familjen inte sälja bostadsrätten trots att kunder fanns.
            Hela deras insats gick tillbaka till bostadsrättsföreningen. Det
            fanns ingen möjlighet att överklaga detta beslut. Så kan vi inte
            ha det om vi skall värna om våra småbarnsfamiljer.
          </note>
          <note>
            Det är ingen hemlighet att många bostadsrättsföreningar har en
            svag ekonomi. Mest utsatta är de föreningar som har stora lån.
            Enligt gällande skatteregler kan sådana föreningar endast dra
            av en del av sina räntekostnader. När räntekostnaderna är större
            än den intäkt en förening taxeras för uppstår ett underskott.
          </note>
          <note>
            Till skillnad från vad som gäller för andra fastighetsägare erhåller
            inte en bostadsrättsförening någon skatteåterbäring. Stat och
            kommuner riskerar att åsamkas kostnader på 12 miljarder kronor
            som följd av ekonomisk kris för bostadsrättsföreningar. Denna
            ekonomiska risk skulle påtagligt minska om bostadsrättsföreningar
            fick full avdragsrätt för sina räntekostnader. Den första skatten
            handlar om 1,4 % av taxeringsvärdet för berörd fastighet. Den
            andra är en inkomstskatt om 28 % av en schablonintäkt på 3 % av
            taxeringsvärdet.
          </note>
          <note>
            Fru talman! Vi kristdemokrater tycker att det vore bättre att
            de som önskar kan ansvara för sin del av bostadsrättsföreningens
            belåning. Då kan familjer eller den enskilde dra av räntan i deklarationen
            på samma sätt som en villaägare och på det sättet bo betydligt
            billigare. Detta visar exemplen där personer flyttar från bostadsrätt
            till egen villa och får betydligt lägre hyra. Ett personligt låneansvar
            ger också större flexibilitet på det sättet att den enskilde bostadsrättshavaren
            själv kan bestämma storleken på det egna kapital han vill skall
            vara nedlagt i bostadsrätten.
          </note>
          <note>
            Samhällsekonomiskt uppmuntras ett personligt sparande. Dessutom
            kommer bostadsrättens värde som pant att förstärkas. Därför är
            det också viktigt att snabbt komma i gång med en utvärdering av
            1996 års lagändringar. Ett bostadsrättsregister skulle underlätta
            möjligheten att själv belåna sin bostadsrätt.
          </note>
          <note>
            Vi kristdemokrater deltar i flera reservationer i betänkandet
            om hyresrätt och bostadsrätt. För tids vinnande nöjer jag mig
            med att yrka bifall till reservation 8 under mom. 12 om ett personligt
            låneansvar för bostadsrättshavaren.
          </note>
          <note type="speaker">
            Anf. 153 OWE HELLBERG (v) replik:
          </note>
          <note>
            Fru talman! Jag kunde inte låta bli. Ulla-Britt
          </note>
          <note>
            Hagström sade att vi nu håller på att avveckla ett socialistiskt
            bidragssystem. Det var en intressant tanke. Vad är det socialistiska
            i bidragssystemet? Just avvecklingen av det som Ulla-Britt Hagström
            kallar det socialistiska bidragssystemet har lett till att vi
            har
          </note>
          <note>
            Europas högsta hyror. Heller socialism och lägre hyror än ej
            socialism och högre hyror.
          </note>
          <note>
            Anf. 154 ULLA-BRITT HAGSTRÖM (kd)
          </note>
          <note>
            replik:
          </note>
          <note>
            Fru talman! Att vi avvecklar ett räntebidragssystem behöver inte
            betyda att hyrorna går i höjden. Vi börjar alltså komma ifrån
            ett bidragssystem som faktiskt ledde till en inflationsverkan.
            I och för sig kan jag påstå att hyrorna gick i höjden därför att
            det blev en spiral uppåt hela vägen. Folk kunde, i och med att
            man kunde dra av sina räntekostnader, betala högre hyror i vissa
            fall. Det är på väg mot mera marknadsstyrning. Men vi kristdemokrater
            menar att det måste vara en marknadsstyrning som tar till vara
            brukvärdessystemet och ger hyresgästernas besittning en tryggare
            framtid.
          </note>
          <note type="speaker">
            Anf. 155 OWE HELLBERG (v) replik:
          </note>
          <note>
            Fru talman! Det var inte alls svar på det jag frågade om och
            dessutom fel historiebeskrivning. Det som har hänt under 90-talet
            är att vi har gjort en snabbavveckling av det räntebidragssystem
            som vi har, bl.a.
          </note>
          <note>
            skattereformsändringar som gör vi har fått den här situationen.
            I Europa ser man på Sverige och undrar:
          </note>
          <note>
            Vad håller ni på med? Så får man inte bete sig.
          </note>
          <note>
            Då avvecklar vi ett system och tror att vi skall kunna hitta
            någonting annat genom att gå skattevägen. Då menar Ulla-Britt
            Hagström att den viktigaste åtgärden nu är att se till att egnahemsägare
            får samma fastighetsskattesänkning som hyresgästerna. Tycker
          </note>
          <note>
            Ulla-Britt Hagström i dag att det är rättvisa mellan boendeformerna?
          </note>
          <note>
            Anf. 156 ULLA-BRITT HAGSTRÖM (kd)
          </note>
          <note>
            replik:
          </note>
          <note>
            Fru talman! Den viktigaste frågan nu är att få bort fastighetsskatterna
            över huvud taget. Det är egentligen inte rimligt att vi skall
            ta ut skatt på boende på det sätt som vi gör. Ett steg är att
            sänka fastighetsskatten, men det motverkar faktiskt neutraliteten
            i boendet att då låta skatten för en boendeform, villorna, ligga
            kvar högre än för övriga typer av boendeformer.
          </note>
          <note>
            Jag hoppas att Owe Hellberg, som stöder en socialistisk politik,
            skulle kunna vara med om att se till att få lite mer kreativitet,
            eget ägande osv. Det gör att vi får en annan bostadssituation
            än den vi har i dag.
          </note>
          <note>
            Det finns miljardskulder. Vi kommer att få en ganska stor bomb.
            Jag har hört siffror på upp till 50
          </note>
          <note>
            miljarder i bostadsbeståndet, som är s.k. svarta hål.
          </note>
          <note>
            Det är en socialistisk politik som föranlett detta.
          </note>
          <note>
            Anf. 157 HELENA HILLAR ROSEN-
          </note>
          <note type="speaker">
            QVIST (mp):
          </note>
          <note>
            Fru talman! Jag tänker att i mitt anförandet uppehålla mig vid
            två frågor i detta betänkande, nämligen bostadsanvisning och porrklubbsverksamhet.
            Miljöpartiet de gröna anser att man bör överväga om inte den gamla
            bostadsanvisningslagen bör återuppstå, om det inte på frivillighetens
            väg går att nå fram till ett sätt att tillförsäkra varje kommuns
            invånare rätten till en bostad. Detta skall ses som ett komplement
            till kommunallagens bestämmelser och skyldigheterna enligt socialtjänstlagen.
          </note>
          <note>
            I juni förra året tillsatte regeringen en bostadssocial beredning.
            Numera kallar vi den en boendesocial beredning för att framhäva
            själva boendet i stället för bostaden. Jag kan instämma i vad
            utskottet säger om att det naturligtvis är lämpligt att denna
            beredning, som bl.a. skall arbeta med de bostadslösas situation,
            först skall få komma med förslag. Därför avstår jag från att yrka
            bifall i denna del.
          </note>
          <note>
            Däremot yrkar jag bifall till reservation 4 under mom. 6.
          </note>
          <note>
            I vår jämställdhetsmotion tar vi upp förslag från
          </note>
          <note>
            Kvinnomaktutredningens slutbetänkande Ty makten är din, SOU 1998:6.
            Vi vill förbjuda pornografiska verksamheter, och i linje härmed
            föreslår vi att hyreslagen ändras så att hyresvärden får möjlighet
            att avhysa en hyresgäst som bedriver porrklubbsverksamhet. Det
            är väldigt störande med sådan verksamhet, särskilt för dem som
            bor i samma hus. Det är störande trafik nattetid. Det är ytterst
            olämplig miljö för barn och ungdomar. Verksamheten förknippas
            med många brott, t.ex. med ekonomisk brottslighet.
          </note>
          <note>
            Och av den anledningen går det tydligen att bli av med vederbörande.
            Det framgår säkert inte av de uppgifter hyresgästen lämnat att
            det skall bedrivas porrklubb i lokalen. Den hyrs alltså ut på
            falska premisser, och sedan är det väldigt svårt för hyresvärden
            att bli av verksamheten.
          </note>
          <note>
            Miljöpartiet de gröna anser alltså att en hyresgäst skall kunna
            sägas upp och avhysas om han bedriver porrklubbsverksamhet. Med
            detta, fru talman, yrkar jag som sagt bifall till reservation
            4 under mom. 6.
          </note>
          <note>
            Jag passar på att tacka Kristdemokraterna för stödet för mp:s
            motion.
          </note>
          <note type="speaker">
            Anf. 158 CARINA MOBERG (s):
          </note>
          <note>
            Fru talman! Inledningsvis skulle jag helt kort vilja beröra de
            reservationer som berör förslag till förändringar i bostadsrättslagen.
            Jag skall göra det lite enkelt för mig. Majoriteten i bostadsutskottet
            har samma uppfattning som tidigare. Där vi inte har rena avslagsyrkanden
            vill vi avvakta de förslag som väntas komma i anledning av att
            Bostadsrättsutredningens förslag behandlas.
          </note>
          <note>
            Jag har med spänning lyssnat på den debatt om ägarlägenheter
            och kooperativ som precis har ägt rum här i dag. Jag måste säga
            att nog hade jag förväntat mig ett någorlunda annat upplägg på
            denna debatt, utifrån det tillkännagivande som majoriteten i utskottet
            står bakom vad gäller införandet av ägarlägenheter.
          </note>
          <note>
            Vi ser allt tydligare bevis på vad det är som de som förespråkar
            med marknadsstyrning på bostadsmarknaden eftersträvar. Det är
            bra med tydlighet i politiken, men jag kan inte låta bli att fråga
            mig:
          </note>
          <note>
            - Varför är det fult att inte äga sin bostad?
          </note>
          <note>
            - Varför omfattas inte valfriheten av rätten att hyra sin lägenhet?
          </note>
          <note>
            - Varför har hyresgäster inte självklar och långtgående rätt
            till inflytande vid stora förändringar av boendesituationen? Är
            det därför att de inte direkt har satsat eget kapital?
          </note>
          <note>
            Jag är glad att Sten Andersson är tillbaka i kammaren. Detta
            skulle jag vilja ha svar på av Sten Andersson. Vad skulle du själv
            säga om någon helt plötsligt talade om för sig att du inte längre
            fick hyra din lägenhet, som du så ofta pratar så kärleksfullt
            om?
          </note>
          <note>
            Tänk om någon skulle kalla dig oklok och inte i stånd att själv
            välja?
          </note>
          <note>
            Vi socialdemokrater anser inte att hyresgäster har för stort
            inflytande på bostadsmarknaden. Vi vill inte se en hyresmarknad
            som helt ligger i fastighetsägarens händer. Vi tror att jämstarka
            parter också på bostadsmarknaden är viktigt för att den skall
            fungera på ett bra sätt. Därför noterar jag med glädje att dessa
            frågor också uppmärksammats av regeringen.
          </note>
          <note>
            För en tid sedan träffade jag en förtvivlad hyresgäst. Vi kan
            kalla henne Berit. Berit hyr sin lilla lägenhet på 41 ½ kvadratmeter
            av en s.k. privat fastighetsägare i en av Stockholmsförorterna.
          </note>
          <note>
            Under en tioårsperiod har fastigheten hon bor i bytt ägare vid
            tre tillfällen. Varje gång har det inneburit att hyrorna har ökat
            avsevärt. Den nuvarande ägaren har genomfört en renovering av
            fastigheten, vilket kanske i sig var välbehövligt och bra, men
            det skedde på ett sådant sätt att hyresgästerna kände sig överkörda
            och som grädde på moset fick en rejäl hyreshöjning. Under perioden
            1989-1998 har Berits hyra ökat med 2 742 kr i månaden till över
            4 100 kr. Detta har skett utan att hon och hennes grannar upplever
            att vare sig standard eller trivsel har ökat.
          </note>
          <note>
            Det finns mycket övrigt att önska vad gäller information och
            samråd vid sådana åtgärder, som syns så oerhört tydligt på hyreskostnaden
            och som berör den boende i mycket stor omfattning. Man kan exempelvis
            fråga sig varför denna hyresvärd inte informerade de boende i
            de fem olika husen samtidigt. Varför drog han inte nytta av de
            boendes många gånger kloka synpunkter? Varför bad han inte om
            råd och åsikter innan han startade omfattade renoveringsarbeten?
          </note>
          <note>
            Jag tror att det bästa möjliga resultatet nås genom att man pratar
            med varandra. Utskottet anser att samråd är det som är eftersträvansvärt.
            Det är enligt utskottets mening inflytanderegelns kanske viktigaste
            funktion. Av detta skäl, fru talman, ger vi i detta betänkande
            genom ett tillkännagivande regeringen i uppdrag att skyndsamt
            se över dagens regler.
          </note>
          <note>
            Hyresgästernas inflytande vid ombyggnation behöver enligt vår
            uppfattning stärkas. För balansens skull anser vi naturligtvis
            också att det är viktigt att lyssna på seriösa, duktiga och bra
            fastighetsägare.
          </note>
          <note>
            Vi tycker att det är viktigt att dessa regler präglas av en balans
            mellan hyresvärdens anspråk på att få genomföra sådana åtgärder
            som i ett fastighetsekonomiskt perspektiv är nödvändiga och hyresgästens
            befogade krav på inflytande. Det är väldigt viktigt att vi i debatten
            betonar att det måste finnas en möjlighet till ett långsiktigt
            ägande av en fastighet, och att man därigenom skall kunna sköta
            sitt jobb som hyresvärd på ett bra sätt.
          </note>
          <note>
            Många gånger hyr man också ut till samma människor under en lång
            tid. Det är viktigt att relationerna värd och hyresgäst emellan
            fungerar bra. Detta kan vi naturligtvis inte lagstifta fram, men
            vi kan se till att det finns bra instrument för att det skall
            fungera.
          </note>
          <note>
            Något annat som vi från Socialdemokraterna anser är viktigt är
            en ordentlig diskussion kring tillämpningen av dagens bruksvärdessystem.
            Tyvärr blir debatten ibland ganska snedvriden, inte minst här
            i dag. Jag vill därför avsluta mitt anförande med några ord kring
            detta.
          </note>
          <note>
            År 1968 infördes som ny norm för hyressättningen - bruksvärdessystemet.
            Det är inget institut, Sten
          </note>
          <note>
            Andersson. Det är någonting som kallas för bruksvärdessystemet.
            Tanken var att så långt som möjligt efterlikna en ordning med
            marknadsbestämda hyror.
          </note>
          <note>
            Det främsta syftet var att garantera hyresgästerna besittningsskydd.
            Besittningsskyddet är mycket centralt i detta sammanhang. Detta
            skulle motverka alltför stora hyreshöjningar vid bostadsbrist
            och ge en rättvis hyresstruktur mellan olika årgångar och lägen.
          </note>
          <note>
            Rollen att vara bruksvärdesledande fick de allmännyttiga bostadsföretagen
            1974. Varför? Jo, det beror naturligtvis på politiskt fattade
            beslut. De kommunala bostadsbolagen har tillräckligt stor marknadsandel
            och är betydande ägare av hyresfastigheter.
          </note>
          <note>
            De allmännyttiga bolagens hyror skall baseras på självkostnadsprincipen.
            Den eventuella vinsten skall återinvesteras. Bolagen skall drivas
            utan enskilt vinstintresse. Hyresgästerna skall erbjudas demokratiskt
            inflytande.
          </note>
          <note>
            Bruksvärdessystemet är alltså inte ett system för hyressättning,
            utan syftar till att trygga hyresgästens besittningsskydd genom
            en hyresspärr och innebär egentligen bara att möjlighet ges att
            pröva hyran mot likvärdiga lägenheter.
          </note>
          <note>
            Hyressättningen i Sverige är fri. Det råder avtalsfrihet mellan
            hyresvärd och hyresgäst eller mellan hyresvärd och hyresgästorganisation.
            Man kan då fråga sig hur det kommer sig att det inte skiljer mer
            i hyra om man jämför exempelvis de attraktiva delarna av Stockholms
            innerstad med de kanske mindre attraktiva delarna i ett ytterområde
            som t.ex. Rågsved.
          </note>
          <note>
            Svaret är mycket enkelt. Det räcker med att en enda hyresgäst
            överklagar en enligt sin mening för hög hyra och får saken prövad
            i Hyresnämnden enligt bruksvärdesprincipen, som ju hängs upp på
            de allmännyttiga bostadsbolagen. Då träder den s.k.
          </note>
          <note>
            skyddsmekanismen in, som är reglerad i hyreslagen.
          </note>
          <note>
            Hyresgästen har ju besittningsskydd och har därför rätt att få
            sin sak prövad.
          </note>
          <note>
            Det finns ingen anledning att betala ett överpris för sitt boende,
            även om vissa politiker hävdar att det innebär valfrihet att få
            göra det om man så vill. Vakna upp och skärskåda ert fina prat
            om valfrihet!
          </note>
          <note>
            Vad skulle då den moderata motionen på detta område innebära?
            Hur blir det om vi gör som Sten
          </note>
          <note>
            Andersson vill och avskaffar allmännyttans hyresledande ställning?
            Jo, precis det som vi skriver i betänkandetexten i BoU3. Hyressättningssystemet
            skulle marknadsanpassas med oskäliga hyresnivåer som följd - marknadshyror.
          </note>
          <note>
            Även om man har kvar ett system som inkluderar besittningsskydd
            skulle två stora företag på en viss ort kunna turas om att trissa
            upp hyresnivån med 5 % vid varje tillfälle och på det sättet bli
            hyresledande på marknaden. Det gör att andra företag kan följa
            efter.
          </note>
          <note>
            Så kommer det inte att bli överallt, för vi kommer att få se
            en mycket kraftigt segregerad bostadsmarknad. Det vi kallar segregation
            i dag kommer bara att vara en västanfläkt i jämförelse med det
            vi då skulle kunna få se.
          </note>
          <note>
            Vi anser att det i anslutning till det arbete som nu pågår inom
            Regeringskansliet beträffande en definition av vad som är ett
            allmännyttigt företag också skall finnas ett resonemang om hur
            bruksvärdesprincipen skall tillämpas i framtiden, liksom om en
            rad andra frågor.
          </note>
          <note>
            Nu kan inte Rigmor Ahlstedt begära replik på mitt anförande eftersom
            hon står efter mig på talarlistan, men jag skulle ändå vilja säga
            att det finns mycket i den motion som Centerpartiet har skrivit
            som har med självförvaltning att göra som jag tycker borde kunna
            tas med i detta framtida resonemang på ett naturligt sätt. Jag
            är också väldigt glad att man där poängterar allmännyttans roll
            i arbetet med ökad självförvaltning för de boende.
          </note>
          <note>
            Fru talman! Jag vill härmed yrka avslag på samtliga reservationer
            och bifall till utskottsmajoritetens hemställan, inkluderande
            tillkännagivandet om hyresgästers inflytande vid ombyggnation.
          </note>
          <note type="speaker">
            Anf. 159 STEN ANDERSSON (m) replik:
          </note>
          <note>
            Fru talman! Som moderat anser jag att den enskilda människan
            baserat på eget omdöme och fri vilja i möjligaste mån skall kunna
            bo där han eller hon vill.
          </note>
          <note>
            Carina Moberg pratar om att vi mellan raderna framför uppfattningen
            att det skulle vara fult med hyresrätt. Jag vill bara för protokollet
            tala om att jag har bott hos ett kommunalt bostadsbolag i Malmö
            i 35 år.
          </note>
          <note>
            Det har jag gjort av egen fri vilja därför att jag tycker att
            den boendeformen passar mig bra. Det är den valfriheten jag vill
            ha.
          </note>
          <note>
            Carina Moberg tog som exempel hyran i någon
          </note>
          <note>
            Stockholmsförort. Vad gjorde bruksvärdesprincipen där? Var det
            faktumet att det jämförbara allmännyttiga bostadsbolaget var dåligt
            skött som gjorde att den privata värden kunde trissa upp hyran?
          </note>
          <note>
            Vad gäller renoveringar kan jag säga att jag har ett förflutet
            som byggnadsarbetare. Vi skulle renovera gamla bostadsrättsföreningars
            bestånd. Ingen ville att man skulle renovera, därför att det var
            bra som det var. Man blev tvingad till enormt dyrbara renoveringar
            och ombyggnader därför att man inte hade skött det löpande underhållet.
            Jag tror inte att man i första hand skall fråga hyresgästen om
            man skall renovera eller inte.
          </note>
          <note>
            Jag noterade att Carina Moberg tycker att det är riktigt att
            det skall vara samma hyra för en lägenhet i
          </note>
          <note>
            Stockholms innerstad som för en liknande lägenhet i
          </note>
          <note>
            Rinkeby. Okej - ni kanske vinner några röster på det i
          </note>
          <note>
            Stockholm, men ni vinner ingenting på det runtom i
          </note>
          <note>
            Svea rike.
          </note>
          <note>
            Vad gäller marknadshyror vill jag säga följande:
          </note>
          <note>
            Om vi hade haft en fungerande bostadspolitik hade vi haft hyror
            som var lägre än de hyror vi har i dag.
          </note>
          <note type="speaker">
            Anf. 160 CARINA MOBERG (s) replik:
          </note>
          <note>
            Fru talman! Till viss del kan jag hålla med om ert resonemang
            i moderaterna kring att bruksvärdessystemet kanske inte tillämpas
            på det sätt som det egentligen var menat att tillämpas, men jag
            kan inte hålla med om era slutsatser när ni föreslår att vi skall
            avskaffa allmännyttans hyresledande roll, åtminstone inte i dagsläget.
          </note>
          <note>
            Ett ganska vanligt missförstånd i den här debatten är att bruksvärdessystemet
            skulle vara lika överallt.
          </note>
          <note>
            Det beror till viss del på att det också har tillämpats på det
            sättet. Det viktigaste är att vi får ett samhälle med rättvisa
            hyror och där vi har en balans på bostadsmarknaden för att undvika
            segregation. Jag anser inte att vi uppnår det genom att reformera
            systemet, plocka bort besittningsskyddet och skrota allt vad bruksvärdesprincip
            heter, utan jag anser att vi skall se över tillämpningen av bruksvärdessystemet.
          </note>
          <note type="speaker">
            Anf. 161 STEN ANDERSSON (m) replik:
          </note>
          <note>
            Fru talman! Jag tror att jag ställde fem frågor, och jag fick
            inte svar på en enda av dem. Carina Moberg har en chans till att
            svara.
          </note>
          <note>
            Såvitt jag vet har vi moderater inte föreslagit att man skall
            ta bort besittningsskyddet. Om man t.ex.
          </note>
          <note>
            skall renovera en fastighet eller höjer hyran vid ombildning
            till bostadsrätter, om man tar bort bruksvärdesprincipen, skall
            inte någon som inte vill vara med behöva flytta ifrån sin lägenhet
            av det skälet.
          </note>
          <note>
            Jag skulle ändå vilja ha svar på en fråga. Om någon har haft
            förmånen genom arv eller, inte att förglömma, genom svarta pengar
            - den som lyfter ögonbrynen ser att det ofta förekommer - att
            få en lägenhet i Stockholms innerstad, vill jag fråga: Tror Carina
          </note>
          <note>
            Moberg att kön till Stockholms innerstad hade minskat vad gäller
            förfrågan om lägenheter om man hade höjt hyran där med 10 % jämfört
            med hyran i t.ex.
          </note>
          <note>
            Rinkeby? I Malmö har vi sett att när man höjde hyran med 10 %
            i Limhamn blev det inte mindre attraktivitet i det området jämfört
            med i Rosengård.
          </note>
          <note type="speaker">
            Anf. 162 CARINA MOBERG (s) replik:
          </note>
          <note>
            Fru talman! Utan besittningsskydd, inget bruksvärdessystem. Det
            är självfallet helt oacceptabelt med den svarta handel med hyreskontrakt
            som pågår, kanske framför allt i Stockholms innerstad.
          </note>
          <note>
            Men även om man ser till att marknadsanpassa hyrorna i Stockholms
            innerstad tror jag inte att det innebär, med något slags automatik,
            att hyrorna sänks i andra områden. Det kommer snarare att ge legitimitet
            åt den redan i dag alltför höga hyresnivån i t.ex. ytterstadsområdena
            i Stockholms kommun.
          </note>
          <note>
            Jag försöker verkligen svara på Sten Anderssons frågor, och jag
            hoppas att han blev mer nöjd den här gången - annars får vi fortsätta
            debatten vid ett senare tillfälle.
          </note>
          <note>
            Anf. 163 ULLA-BRITT HAGSTRÖM (kd)
          </note>
          <note>
            replik:
          </note>
          <note>
            Fru talman! Jag blir lite förundrad när Carina Moberg först ryser
            över segregationen - det gör jag också, men den skapas ju av brist
            på valfrihet - och sedan säger att vi inte skall ha valfrihet.
            I nästa andetag säger hon att vi skall gå in på ökad självförvaltning.
          </note>
          <note>
            Det är i alla fall någon sorts valfrihet.
          </note>
          <note>
            Jag är tveksam till att just de allmännyttiga bostadsföretagen
            skall vara de hyressättande hela tiden.
          </note>
          <note>
            Det kan ju variera mellan olika områden i landet, olika förhållanden
            osv. Jag tror att även detta kan bli hyreskostnadsdrivande i vissa
            fall.
          </note>
          <note type="speaker">
            Anf. 164 CARINA MOBERG (s) replik:
          </note>
          <note>
            Fru talman! Självklart skall vi ha mycket stor valfrihet inom
            boendet. Det tycker jag också. Jag försvarar med stor emfas bostadsrätten
            och även egnahemmet och hyresrätten. Men många gånger när vi diskuterar
            känns det som om vi klassar ned människor som väljer att hyra
            sin bostad. Det finns ju de som tycker att det är den bästa upplåtelseformen,
            utifrån den personliga situationen.
          </note>
          <note>
            Jag anser, precis som jag sade i mitt anförande, att det är en
            bra lösning att just de allmännyttiga bostadsföretagen är hyresledande,
            med tanke på hur ägardirektiv och skötsel av dessa företag skall
            fungera när det fungerar som bäst. Det är självkostnadsprincipen
            som råder. Det finns stora möjligheter till demokrati och inflytande,
            även om det alltid kan förbättras. Där har vi olika uppfattningar
            i Kristdemokraterna och
          </note>
          <note>
            Socialdemokraterna.
          </note>
          <note>
            Anf. 165 ULLA-BRITT HAGSTRÖM (kd)
          </note>
          <note>
            replik:
          </note>
          <note>
            Fru talman! Carina Moberg frågade i sitt anförande: Varför är
            det fult att inte äga? Jag vill ställa frågan: Varför är det fult
            att äga? Hälften av allt boende är i hyreshus, och hälften är
            i andra typer av boende.
          </note>
          <note>
            Det är tydligen så att svenska folket helst väljer andra typer
            av boendeformer.
          </note>
          <note>
            Givetvis klassar vi inte ned någon. Alla skall ha rätt att välja.
            Sten Andersson, som talade här, har valt t.ex. en hyresrätt, såvitt
            jag kan förstå. Det är alltså friheten att välja alla typer av
            boendeformer som är det viktiga. Eftersom Socialdemokraterna håller
            tillbaka vissa boendeformer blir det trots allt snett med hälften-hälften.
            Jag tror att fördelningen skulle ha varit mycket annorlunda om
            man kunde välja mer eget ägande.
          </note>
          <note type="speaker">
            Anf. 166 CARINA MOBERG (s) replik:
          </note>
          <note>
            Fru talman! Det är inte fult att äga. Jag säger det igen. Men
            jag tycker att det skall finnas en rimlig möjlighet att i valfrihetens
            namn också välja att hyra sin bostad även i de centrala delarna
            av Stockholm.
          </note>
          <note>
            Vi ser vad som håller på att hända i Stockholms innerstad. Politiken
            skall inte centreras enbart till
          </note>
          <note>
            Stockholm, men nu låter vi detta vara ett exempel.
          </note>
          <note>
            Jag anser inte - av andra skäl, som jag inte skall gå in på -
            att vi behöver en ny upplåtelseform som vi kallar ägarlägenheter.
            Om det är det Ulla-Britt
          </note>
          <note>
            Hagström syftar på vill jag säga att den frågan redan har diskuterats.
          </note>
          <note>
            Vi socialdemokrater tycker alltså inte att det på något sätt
            är fult att äga sin bostad, och vi slår också vakt om de olika
            upplåtelseformerna. Vi anser att de som vill välja att hyra sin
            lägenhet också skall få göra det och att möjligheterna till inflytande
            behöver förstärkas.
          </note>
          <note type="speaker">
            Anf. 167 STEN LUNDSTRÖM (v):
          </note>
          <note>
            Fru talman! Det hade naturligtvis varit intressant att ge sig
            in i den debatt som har pågått ett tag. Jag kan konstatera att
            moderaterna förra året var betydligt tydligare i sina angrepp
            på bruksvärdet, när de sade att det är alldeles för liten omflyttning
            i innerstaden när folk har råd att bo kvar i sina lägenheter.
            Det visar kanske lite mer vart moderaterna egentligen syftar,
            och uppenbarligen också kd.
          </note>
          <note>
            Fru talman! Jag vill först bara instämma i Owe
          </note>
          <note>
            Hellbergs yrkande.
          </note>
          <note>
            Jag kommer i resten av mitt anförande att framför allt uppehålla
            mig vid tre reservationer som Vänsterpartiet har lagt till betänkandet.
            De tre motionerna bakom reservationerna är av den arten att de
            skulle förstärka de boendes och de bostadssökandes inflytande
            och möjligheter till rätten till bostad. Reservationerna är numrerade
            15, 16 och 17.
          </note>
          <note>
            I reservation nr 15 tar vi upp behovet av minoritetsskydd avseende
            ombildning till bostadsrätt. Jag kan konstatera att det antagligen
            finns en majoritet i riksdagen för att förändra de regler som
            nu gäller. En utredning är tillsatt, och vi är från Vänsterpartiet
            beredda att avvakta utredningens förslag. Jag yrkar därför inte
            bifall till reservation 15 i dag.
          </note>
          <note>
            Däremot skall vi bevaka och se till att en regelförändring kommer
            till stånd. Att, som i dag, låta enkel majoritet avgöra ombildandet
            är inte rimligt. Att vara hyresgäst i en bostadsrättsförening
            är förknippat med en rad svårigheter och upplevs inte särskilt
            positivt av hyresgästen, och oftast inte heller av bostadsrättsföreningen,
            vars syfte inte i första hand är att vara hyresvärd. Ett minoritetsskydd
            vid försäljning skulle gynna både dem som i dag tvingas vara hyresgäster
            och dem som vill bilda bostadsrättsföreningar. Men vi avvaktar,
            som sagt, den utredning som kommer att lägga förslag om förändringar
            och förhoppningsvis också föreslå ett kraftigt förstärkt minoritetsskydd.
          </note>
          <note>
            Fru talman! Reservationerna 16 och 17 yrkar jag däremot bifall
            till. Båda reservationerna är viktiga för att förstärka den sociala
            bostadspolitiken och är dessutom i vissa delar en förutsättning
            för den sociala bostadspolitiken.
          </note>
          <note>
            Vänsterpartiet har flera år i rad ställt krav på ett återinförande
            av bostadsanvisningslagen. För varje år som har gått har vi kunnat
            konstatera att behovet av en sådan lag bara ökar. Bostadslösheten
            och hemlösheten ökar. Sociala myndigheter och kommuner har allt
            svårare att upprätthålla rätten till en bostad för alla.
          </note>
          <note>
            Bostadsanvisningslagen, som upphävdes av den borgerliga regeringen
            1993, hade tidigare lett fram till att en rad kommuner tecknat
            avtal med fastighetsägare, både i den privata och i den kommunala
            sektorn, utan att man behövde använda lagen. Effekterna av att
            lagen är borta är att de flesta avtal har försvunnit, och de avtal
            som i dag finns kvar är alldeles otillräckliga.
          </note>
          <note>
            Om riksdag och regering på fullt allvar menar att bostaden är
            en social rättighet, krävs det att kommunerna får kraftfullare
            verktyg och att staten också ställer krav på kommunerna att ta
            ansvar.
          </note>
          <note>
            I dag kan vi se motsatsen, hur fastighetsbolag ställer allt högre
            krav på blivande hyresgäster både avseende arbete, inkomst, social
            situation och tyvärr ibland även etnicitet. Vi kan konstatera
            att marknaden och den marknadsstyrda verksamheten inte tar ett
            socialt bostadspolitiskt ansvar. Detta ansvar förutsätter att
            vi som politiker ställer de krav och stiftar de lagar som är en
            förutsättning för det.
          </note>
          <note>
            Vi kan också se att marknadslösningarna ofta leder till att grupper
            ställs helt utanför bostadsmarknaden. Socialtjänsten räcker inte
            längre när det gäller att skapa bostäder utan ger oftast bara
            tak över huvudet åt folk.
          </note>
          <note>
            Jag besökte för ett antal veckor sedan ett härbärge och ett behandlingshem
            med drogfrihet i anslutning till härbärget. Vid samtal med dem
            som bodde där visade det sig att de hade stora problem efter en
            lång tid i drogfrihet och efter genomgången behandling.
          </note>
          <note>
            Bl.a. hade de sett till att betala av sina hyresskulder och rättat
            till andra problem som uppstått under missbruksperioden. Ändå
            hade de ingen förutsättning för egenboende eller eventuella andrahandskontrakt.
            Det fanns folk som hade sökt uppemot 20-50 lägenheter utan att
            lyckas. För dessa grupper är bostadsanvisningslagen en nödvändighet.
            Därför yrkar jag bifall till Vänsterpartiets motion i frågan.
          </note>
          <note>
            Fru talman! Bostadsanvisningsrätten är inte tillräcklig för att
            stärka kommunernas möjligheter och skyldigheter. Efter det att
            borgarna tog bort bostadsförsörjningslagen har andelen kommuner
            som upprättat bostadsförsörjningsplaner minskat till 25 %.
          </note>
          <note>
            Antalet kommuner med bostadsförmedlingar har mer än halverats.
          </note>
          <note>
            Då kan vän av ordning fråga sig om detta har någon betydelse.
            För oss vänsterpartister har det stor betydelse. Bostadsförsörjningslagen
            innebar att bostadspolitiken var en självklar fråga på kommunens
            agenda, och vi fick en aktiv bostadspolitisk debatt i kommunerna.
          </note>
          <note>
            Den avgiftsfria bostadsförmedlingen gav dessutom kommunerna större
            förutsättningar att se till att den sociala segregationen kunde
            motarbetas. Bostadsförsörjningsprogrammet var ett starkt dokument
            som tvingade kommunerna att visa hur man tänkte lösa problemen
            på bostadsmarknaden och skulle också kunna vara ett instrument
            för att just bekämpa segregationen.
          </note>
          <note>
            Genom ett återinförande av de av oss föreslagna lagarna skulle
            vi ta ett viktigt steg tillbaka mot en social bostadspolitik.
            Vi hade förhoppningen att i alla fall socialdemokraterna skulle
            ställa sig bakom förslagen, inte minst med tanke på kritiken när
            lagarna avskaffades och även, som vi upplever det, en allt större
            acceptans för våra förslag avseende bostadssektorn.
          </note>
          <note>
            Fru talman! Utöver de lagsförslag som jag har redovisat vill
            vi dessutom att regeringen skall utreda ett förslag om rätten
            att pröva en hyresvärds skäl att neka rätten till hyreskontrakt.
          </note>
          <note>
            Jag kan konstatera att utskottsmajoriteten faktiskt inte har
            någon invändning i sak utan delar vår uppfattning om det godtycke
            och de underliga regler som gäller för rätten att hyra bostad.
            Det enda argumentet mot vårt förslag tycks vara att när den överklagande
            får rätt, finns lägenheten i alla fall inte tillgänglig.
          </note>
          <note>
            Jag kan bara beklaga att utskottet inte har förstått vår motion.
          </note>
          <note>
            Den kanske viktigaste funktionen med prövningsrätten är den förebyggande
            effekten. Om inte detta räcker får vi väl skärpa lagstiftningen
            ytterligare med möjlighet till vitesförläggande eller t.o.m. inhibering
            av hyreskontrakt.
          </note>
          <note>
            Det som sker i dag är inte rimligt. Bostadsföretagens skäl att
            säga nej är i dag så många att en förändring är nödvändig. Min
            dotter kunde, efter att ha haft inkomst i ett halvår, visa upp
            att hon hade arbete.
          </note>
          <note>
            Men hon kunde inte få en lägenhet med mindre än att hennes föräldrar
            vara beredda att teckna hyresborgen.
          </note>
          <note>
            Det gjorde vi naturligtvis för att hon skulle få en lägenhet,
            men det skulle inte ha behövts. Hon skulle haft möjlighet att
            överklaga beslutet och få rätt, för det fanns inget skäl för att
            inte få ett hyreskontrakt.
          </note>
          <note>
            Jag yrkar alltså bifall till reservation 16 under mom. 22 och
            till reservation 17 under mom. 23, så har jag varit riktigt tydlig.
          </note>
          <note type="speaker">
            Anf. 168 YVONNE ÅNGSTRÖM (fp):
          </note>
          <note>
            Fru talman! På grund av olyckliga omständigheter, dvs. ett flyg
            som var tre timmar försenat, hade jag inte möjlighet att delta
            vid justeringen av detta betänkande. Av det skälet finns Folkpartiet
            inte med i några reservationer. Det är därför som jag har blivit
            placerad så långt ned på talarlistan, och det mesta är därför
            redan sagt.
          </note>
          <note>
            Jag vill ändå säga att Folkpartiet ställer upp på innehållet
            i reservation 3 om hyresgästinflytande vid ombyggnad och i reservation
            13 om en bostadsrättsförenings självbestämmande över sina stadgar.
          </note>
          <note>
            Vidare vill jag säga några ord om självförvaltning.
          </note>
          <note>
            Här skulle jag ha fogat en reservation till betänkandet om jag
            hade haft fysisk möjlighet att göra det.
          </note>
          <note>
            Ökad självförvaltning ger hyresgästen makt i sitt boende och
            bidrar till stabila förhållanden och ökad trivsel. Den kan också
            bidra till en ökad integration i utsatta bostadsområden. Men de
            regler som i dag finns för självförvaltning gäller enbart de hyresgäster
            som omfattas av en kollektiv överenskommelse.
          </note>
          <note>
            Folkpartiet anser att även en mindre grupp av hyresgäster, t.ex.
            de som bor i ett hyreshus, bör ges ökade möjligheter till självförvaltning.
            Vi har i vår motion
          </note>
          <note>
            Sf634 yrkat på en sådan förändring. I Storstadskommitténs betänkande
            Egenmakt föreslås att en särskild lag om självförvaltning skall
            knytas till hyresförhandlingslagen. Förslaget bygger på att hyresgästerna
            skall bilda en egen förening för självförvaltning. En sådan ordning
            skulle, enligt vår mening, ge större flexibilitet för hyresgästerna
            än nuvarande system.
          </note>
          <note>
            Jag yrkar bifall till Folkpartiets motion Sf634, yrkande 14 och
            därmed avslag på reservation 6 och på utskottets hemställan på
            denna punkt.
          </note>
          <note>
            Jag vill avsluta med att säga några ord till Carina
          </note>
          <note>
            Moberg, som i den föregående debatten sade att detta med valfrihet
            inte gäller hyresgäster. Jag vill då påpeka att i mitt anförande
            i den debatten sade jag att valfriheten skall innebära att den
            som vill skall kunna välja ägarlägenhet, hyreslägenhet eller bostadsrättslägenhet,
            så att detta inte är okänt.
          </note>
          <note type="speaker">
            Anf. 169 RIGMOR AHLSTEDT (c):
          </note>
          <note>
            Fru talman! Jag skall be att få börja med att yrka bifall till
            reservation 6 under mom. 8. Samtidigt vill jag göra en rättelse.
            Det skall inte stå att motionen från Folkpartiet avstyrks i vår
            reservation. Jag tillstyrker även folkpartimotionen.
          </note>
          <note>
            I denna reservation har vi reservanter talat om betydelsen av
            att ge hyresgäster möjligheter till självförvaltning. Varför?
          </note>
          <note>
            Bakgrunden till reservationen är de åsikter som vi i Centerpartiet
            har framfört i vår motion med namnet
          </note>
          <note>
            Integrationspolitik, mångfald och lika möjligheter.
          </note>
          <note>
            I det avsnitt i motionen som handlar om boendet lyfter vi fram
            behovet att människor från olika kulturer verkligen möts och ser
            varandra samt att människor får möjlighet att vara med och påverka
            sitt boende och sin omgivning. Vi vill klarlägga att det i första
            hand inte är ett etniskt utan ett socialt problem att inte människor
            möts över gränserna.
          </note>
          <note>
            Vissa bostadsområden är starkt eftersatta i fråga om underhåll
            och service trots att hyrorna har samma nivåer som för lägenheter
            i andra mer exklusiva områden. Med tanke på den diskussion vi
            förde i föregående ärende finns det skäl att uppmärksamma att
            det finns sociala segregationsproblem även när man hyr sitt boende.
            Det är alltså inte någon garanti.
          </note>
          <note>
            Förorterna, speciellt de som har en etnisk och kulturell mångfald,
            har förutsättningar som inte finns på andra håll. Det är helt
            klart att språklig och kulturell mångfald är en tillgång i en
            alltmer internationaliserad värld. Dessa skiftande erfarenheter
            anser vi att man måste ta till vara.
          </note>
          <note>
            Det tycks ibland som om det officiella samhället har svårt att
            inse att människor trivs i olika miljöer.
          </note>
          <note>
            Det offentliga samtalet kretsar ofta kring miljonprogrammets
            yttre miljö utan tanke på att det är människors hembygd det handlar
            om.
          </note>
          <note>
            Utvecklingen av dessa områden måste ske i samarbete med de boende.
            I det offentliga samtalet måste vi ändra oss och klart säga att
            det är människors hembygd det handlar om. Segregationen i och
            mellan bostadsområden är också stor. Det gäller inte enbart i
            storstäderna utan i de flesta orter och samhällen i
          </note>
          <note>
            Sverige.
          </note>
          <note>
            Utifrån vad jag nu har beskrivit från vår motion och utifrån
            den diskussion som vi har haft här i dag känns det märkligt att
            det inte finns enighet och insikt i utskottet om att hyresgästens
            möjlighet till självförvaltning bör stimuleras från statsmakternas
            sida.
          </note>
          <note>
            Det kan t.ex. ske genom att tillåta hyressäkningar om man åtar
            sig att städa sin trappuppgång eller att sköta andra saker i huset
            som måste göras för att det skall fungera och bli trivsamt. Förutom
            ett tillskott till den personliga ekonomin, som inte är oviktigt
            för någon, ger självförvaltningen därutöver naturliga möjligheter
            till grannkontakter, gemenskap och ökad trivsel.
          </note>
          <note>
            Fru talman! Jag är förvånad att några talare drog in såväl fastighetsskatt
            som räntebidrag i debatten om det här betänkandet, som inte alls
            handlar om de sakfrågorna. Till de frågorna får vi all anledning
            att återkomma eftersom beredningar pågår.
          </note>
          <note>
            Förutsättningar för neutralitet mellan olika boendeformer måste
            arbetas fram. Det har inte minst diskussionen som förts här i
            dag av oss ledamöter i bostadsutskottet givit belägg för.
          </note>
          <note type="speaker">
            Anf. 170 STEN LUNDSTRÖM (v):
          </note>
          <note>
            Fru talman! Yvonne Ångström höll nu ett anförande om s.k. självförvaltningssystem
            för hyresrätter.
          </note>
          <note>
            Vi är nu rätt överens om att man behöver det. Sedan gjorde hon
            mig lite besviken. Jag hade hoppats att hon skulle våga gå längre
            än att det handlar om att få lov att städa trapporna.
          </note>
          <note>
            Det handlar faktiskt även om den ekonomiska förvaltningen av
            den bostad man bor i. Att förvalta någonting själv innebär inte
            bara att man får lov att ta över vissa sysslor. För mig innebär
            förvaltning rätten att styra hyresutveckling, styra låneutveckling
            och annat som gäller sina fastigheter.
          </note>
          <note>
            Jag är lite nyfiken på om man från Folkpartiet är intresserad
            av att göra så kraftiga begränsningar i den privata äganderätten
            att man kan låta brukarna få ett aktivt inflytande över det som
            är det riktigt väsentliga när det gäller självförvaltning.
          </note>
          <note type="speaker">
            Anf. 171 RIGMOR AHLSTEDT (c):
          </note>
          <note>
            Fru talman! Folkpartiet får tala för sig. Jag talar för Centerpartiet!
          </note>
          <note>
            Jag hade inte så många minuter på mig eftersom jag anmälde mig
            sist till talarlistan. Annars skulle jag också ha påtalat det
            som Sten Lundström säger. Jag tror att vi är ganska eniga om den
            här frågan.
          </note>
          <note>
            Det handlar om att de som äger hyreslägenheterna också tar sitt
            ansvar. Det pågår en diskussion i de allmännyttiga bostadsbolagen
            runtom i landet som det är ganska intressant att ta del av. Man
            har t.ex. begripit att man talar om vad som är ett hem för någon.
          </note>
          <note type="speaker">
            Anf. 172 STEN LUNDSTRÖM (v):
          </note>
          <note>
            Fru talman! Först vill jag be om ursäkt för att jag använde både
            fel namn och fel partibeteckning på
          </note>
          <note>
            Rigmor Ahlstedt från Centerpartiet. Jag ber om ursäkt för det.
          </note>
          <note>
            Detta är en intressant fråga. Den kan vi diskutera vidare. Det
            är naturligtvis så att för allmännyttan, som nästan till hundra
            procent är kommunalt ägt, kan man via ägardirektiv från kommunerna
            ganska lätt omsätta förslaget i praktiken.
          </note>
          <note>
            Problemet är den stora delen privata hyresfastigheter. Det kräver
            en lagändring som också innebär en inskränkning av det privata
            ägandet. Är Centern beredd att gå med på det ser vi fram emot
            det.
          </note>
          <note type="speaker">
            Anf. 173 RIGMOR AHLSTEDT (c):
          </note>
          <note>
            Fru talman! Någon inskränkning i det privata ägandet skall vi
            inte ha. Den privata äganderätten är reglerad i grundlagen i Sverige.
            Det är jag tacksam för. Men jag håller med Sten Lundström om att
            detta är frågor som vi skall återkomma till, diskutera och titta
            på.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 februari.)
          </note>
          <note>
            19 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 16 februari
          </note>
          <note>
            1998/99:173 av Runar Patriksson (fp) till försvarsministern
          </note>
          <note>
            Älvdalens skjutfält
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 2 mars.
          </note>
          <note>
            20 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 17 februari
          </note>
          <note>
            1998/99:367 av Yvonne Ruwaida (mp) till miljöministern
          </note>
          <note>
            Genmanipulerad majs
          </note>
          <note>
            1998/99:368 av Martin Nilsson (s) till försvarsministern
          </note>
          <note>
            Minröjning
          </note>
          <note>
            1998/99:369 av Anita Johansson (s) till statsrådet
          </note>
          <note>
            Lars-Erik Lövdén
          </note>
          <note>
            Social bostadspolitik
          </note>
          <note>
            1998/99:370 av Jan-Evert Rådhström (m) till näringsministern
          </note>
          <note>
            Svensk Bilprovning
          </note>
          <note>
            1998/99:371 av Lars Björkman (m) till näringsministern
          </note>
          <note>
            Säkerhetsrådgivare
          </note>
          <note>
            1998/99:372 av Tuve Skånberg (kd) till miljöministern
          </note>
          <note>
            Giftläckage
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 2 mars.
          </note>
          <note>
            21 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 17 februari
          </note>
          <note>
            1998/99:307 av Rolf Gunnarsson (m) till näringsministern
          </note>
          <note>
            Regionalpolitiken
          </note>
          <note>
            1998/99:336 av Owe Hellberg (v) till statsrådet Maj-
          </note>
          <note>
            Inger Klingvall
          </note>
          <note>
            De preliminära bostadsbidragen
          </note>
          <note>
            1998/99:337 av Britt-Marie Danestig (v) till utbildningsministern
          </note>
          <note>
            Åldersgränser för vissa bidrag och förmåner
          </note>
          <note>
            1998/99:338 av Henrik Westman (m) till finansministern
          </note>
          <note>
            Fastighetsskatten
          </note>
          <note>
            1998/99:342 av Morgan Johansson (s) till utbildningsministern
          </note>
          <note>
            Dyslexi
          </note>
          <note>
            1998/99:346 av Lena Olsson (v) till finansministern
          </note>
          <note>
            Regler för skattskrivning
          </note>
          <note>
            1998/99:347 av Sten Tolgfors (m) till finansministern
          </note>
          <note>
            EMU-utanförskapet, prispress och konkurrenstryck
          </note>
          <note>
            1998/99:349 av Kjell Eldensjö (kd) till utbildningsministern
          </note>
          <note>
            Inackorderingstillägg för gymnasieelever
          </note>
          <note>
            1998/99:351 av Ulla Hoffmann (v) till statsrådet Maj-
          </note>
          <note>
            Inger Klingvall
          </note>
          <note>
            Arvoden till förtidspensionerade
          </note>
          <note>
            1998/99:356 av Harald Nordlund (fp) till miljöministern
          </note>
          <note>
            Tönningefloarna
          </note>
          <note>
            1998/99:357 av Carina Hägg (s) till statsrådet Lars-
          </note>
          <note>
            Erik Lövdén
          </note>
          <note>
            Konsumentskydd på Internet
          </note>
          <note>
            1998/99:358 av Berit Jòhannesson (v) till försvarsministern
          </note>
          <note>
            Särskilda påfrestningar på samhället i fred
          </note>
          <note>
            1998/99:361 av Rolf Gunnarsson (m) till statsrådet
          </note>
          <note>
            Ingegerd Wärnersson
          </note>
          <note>
            Skolans ordningsregler
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 2 mars.
          </note>
          <note>
            22 § Kammaren åtskildes kl. 17.06.
          </note>
          <note>
            Förhandlingarna leddes av förste vice talmannen från sammanträdets
            början t.o.m. 12 § anf. 44 (delvis), av tredje vice talmannen
            därefter t.o.m. 15 § anf. 93
          </note>
          <note>
            (delvis), av talmannen därefter t.o.m. 17 § anf. 114 (delvis),
            av tredje vice talmannen därefter t.o.m. 18 § anf. 169
          </note>
          <note>
            (delvis) och av talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
