<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199899</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199899</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--64</head>
          <docDate when="1999-03-05">1999-03-05</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------
          </note>
          <note>
            1 § Ledighet, m.m.
          </note>
          <note>
            Andre vice talmannen meddelade att Lena Sandlin
          </note>
          <note>
            (s) ansökt om ledighet under tiden den 8 mars-14 juni
          </note>
          <note>
            1999.
          </note>
          <note>
            Kammaren biföll denna ansökan.
          </note>
          <note>
            Andre vice talmannen anmälde att Lars Lilja (s)
          </note>
          <note>
            skulle tjänstgöra som ersättare för Lena Sandlin.
          </note>
          <note>
            2 § Svar på interpellation 1998/99:156 om kostnader för in vitro-fertilisering
          </note>
          <note>
            Anf. 1 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Barbro Westerholm har frågat mig vilka åtgärder regeringen
            avser att vidta för att undanröja de orättvisor som finns när
            det gäller den enskildes kostnader för IVF-behandlingar.
          </note>
          <note>
            Att hälso- och sjukvårdslagens ramparagraf säger att målet för
            hälso- och sjukvården skall vara en god hälsa och vård på lika
            villkor betyder inte att det inte kan finnas skillnader i hur
            vården organiseras och hur resurserna prioriteras på olika håll
            i landet.
          </note>
          <note>
            Som Barbro Westerholm mycket väl känner till är det sjukvårdshuvudmännen
            själva som, utifrån ansvaret att ge invånarna en god vård, självständigt
            finansierar och beslutar hur de organiserar och bedriver vården
            inom sitt område. Den enskilde sjukvårdshuvudmannen bestämmer
            således hur mycket resurser som skall avsättas för behandling
            av ofrivillig barnlöshet.
          </note>
          <note>
            Riksdagen ställde sig år 1997 bakom det förslag till riktlinjer
            för prioriteringar inom hälso- och sjukvården som lagts fram i
            proposition 1996/97:60 om prioriteringar inom hälso- och sjukvården,
            ett beslut som Barbro Westerholm själv var delaktig i.
          </note>
          <note>
            I propositionen konstaterades att det hos flertalet ofrivilligt
            barnlösa par finns en påvisbar biologisk rubbning såsom resttillstånd
            efter tidigare sjukdom eller en pågående kronisk sjukdom och därmed
            ett klart hälsorelaterat behov. Enligt riktlinjerna bör behandling
            av ofrivillig barnlöshet höra till prioriteringsgrupp III, dvs.
            den näst lägsta prioriteringsgruppen. Hit hör vård av mindre svåra
            akuta och kroniska sjukdomar. Den utredning som föregick propositionen
            föreslog att behandling av ofrivillig barnlöshet skulle prioriteras
            lägre och placeras i något som utredningen kallade "gränsfall".
          </note>
          <note>
            Som jag påpekade inledningsvis beslutar sjukvårdshuvudmännen
            självständigt hur resurserna skall fördelas inom landstinget.
            De riktlinjer riksdagen ställt sig bakom kan därför inte vara
            annat än rådgivande.
          </note>
          <note>
            De landsting som beslutat att inte finansiera IVF-
          </note>
          <note>
            behandling eller som beslutat att endast finansiera ett visst
            antal behandlingar per par har i flera fall gjort det efter moget
            övervägande av vilka prioriteringar de anser bör göras eller som
            de anser krävs i det egna landstinget. I några fall har frågan
            tagits upp till förnyad prövning bl.a. mot bakgrund av nya medicinska
            rön som medför större säkerhet och bättre resultat.
          </note>
          <note>
            Således har Landstinget Sörmland omprövat sitt tidigare beslut
            så att IVF-behandling i fortsättningen kommer att ligga inom det
            offentliga åtagandet igen.
          </note>
          <note>
            Västerbottens läns landsting, som under en period inte heller
            finansierat IVF-behandling, har tagit upp frågan till förnyad
            diskussion. På flera håll har också samverkan på regional nivå
            kommit till stånd.
          </note>
          <note>
            Jag vill också framhålla att behandling av ofrivillig barnlöshet
            på intet sätt är den enda fråga där variationer i policy förekommer
            mellan landstingen. Med självständiga landsting ligger det i sakens
            natur att vissa variationer förekommer. Men det är naturligtvis
            viktigt att skillnaderna inte är för stora. Det är därför glädjande
            att kunna konstatera att samverkan på regional nivå i flera fall
            lett till att likartade kriterier används vid ställningstagande
            till behandling av ofrivillig barnlöshet.
          </note>
          <note>
            Slutligen vill jag också poängtera att det är viktigt med en
            öppen, levande debatt kring prioriteringsfrågorna. För att understödja
            detta har regeringen inrättat en särskild delegation, Prioriteringsdelegationen,
            med uppgift att bl.a. sprida kunskap om riktlinjerna för prioriteringar.
            Att värdera effekterna av de riktlinjer riksdagen beslutat om
            är en annan central uppgift för delegationen. Hit hör bl.a. att
            bedöma om vissa grupper drabbas på bekostnad av andra.
          </note>
          <note type="speaker">
            Anf. 2 BARBRO WESTERHOLM (fp):
          </note>
          <note>
            Fru talman! Jag får först tacka socialministern för svaret. Upprinnelsen
            till den här interpellationen om kostnader för in vitro-fertilisering
            var ju den fråga jag ställde till socialministern under den allmänna
            frågestunden för några veckor sedan. Då hade socialministern inget
            svar att komma med utan föreslog att jag skulle återkomma med
            en interpellation. Det är därför vi står här nu.
          </note>
          <note>
            Nu har jag fått svar, och dem vill jag kommentera punkt för punkt.
          </note>
          <note>
            Jag är väl medveten om att sjukvårdshuvudmännen har rätt att
            organisera vården på det sätt de finner lämpligt och att det kopplas
            till resursanvändningen.
          </note>
          <note>
            Men jag som var med när hälso- och sjukvårdslagen förbereddes
            och antogs - jag var i Socialstyrelsen då
          </note>
          <note>
            - är lika medveten om att den här portalparagrafen om vård på
            lika villkor innebar att det inte skulle vara några väsentliga
            medicinska skillnader över landet.
          </note>
          <note>
            Det kan finnas olika sätt att behandla för att nå samma mål.
            Ett exempel på det är ju läkemedelsbehandling av högt blodtryck
            som varierar över landet.
          </note>
          <note>
            Man kan uppnå samma effekt till väldigt olika kostnader. För
            hela landet kan det röra sig om besparingar på 300 miljoner om
            man använder den billigaste behandlingen som ger bästa resultat.
          </note>
          <note>
            I förslaget till hälso- och sjukvårdslag skriver man också att
            vårdsökande bör erbjudas en till behovet individuellt anpassad
            vård och behandling. Vårdformen bör garantera så kvalificerade
            resurser som problemen kräver. De skall baseras på vetenskap och
            beprövad erfarenhet och andra kvalitetsnormer.
          </note>
          <note>
            När hälso- och sjukvårdslagen antogs handlade det ju just om
            detta att ge landstingen frihet att organisera vården på det sätt
            som de fann bäst, men man fick inte ge avkall på de medicinska
            kraven.
          </note>
          <note>
            När Prioriteringsutredningen kom var det trångt om resurser och
            man gjorde upp de olika kategorierna. Vi ställde oss bakom de
            grundläggande tankegångarna där. Jag tycker att det är viktigt
            att framhålla att socialutskottet i sitt betänkande uttryckligt
            sade att vårdbehovet i varje enskilt fall måste bedömas utifrån
            förutsättningarna i just det fallet. Vården av en och samma sjukdom
            kan därför enligt utskottets uppfattning under olika stadier hamna
            i olika prioriteringsgrupper. Vilken diagnos eller sjukdom det
            är fråga om är inte det viktiga.
          </note>
          <note>
            Med andra ord varnar det här riksdagsbeslutet för att man alltför
            slaviskt följer de här reglerna. Det ena fallet är ju inte det
            andra likt inom hälso- och sjukvården. Jag tycker att det synsätt
            vi hade i riksdagen och i socialutskottet har kommit bort i debatten
            när man har kommit till så olika principer när det gäller in vitro-fertiliseringen
            och kostnaderna för den.
          </note>
          <note>
            En annan prioriteringsgrad som man har inom medicinen är ju om
            det är bråttom eller inte, om det är ett svårt fall eller inte.
            När det gäller in vitrofertilisering kan det vara bråttom. Man
            blir för gammal. Då finns det kanske inte tid att bunkra upp alla
            de pengar som man behöver.
          </note>
          <note>
            Jag vill gärna lyssna på socialministerns kommentarer till det
            som jag har sagt här. Sedan har jag lite annat att komma med också.
          </note>
          <note>
            Anf. 3 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Den grundläggande problemställningen handlar ju om
            hur vi hanterar huvudmannaskapet för sjukvården. Jag tror att
            det är viktigt att slå fast den decentralisering som gäller för
            svensk hälsooch sjukvård. Det är gott för sjukvårdens utveckling
            att ansvaret i allt väsentligt ligger på landstingen, men också
            numera på kommunerna när det gäller en viss del av vården.
          </note>
          <note>
            Därmed får vi också acceptera att det finns skillnader. Det är
            viktigt, som jag har påpekat, att dessa skillnader inte får vara
            för stora och att de skall vara acceptabla ur hälso- och sjukvårdssynpunkt.
          </note>
          <note>
            På just det här området kan man alltså konstatera att landstingen
            har valt olika modeller. Det är inte riktigt så som Barbro Westerholm
            säger att de medicinska indikationerna är desamma. Det visar sig
            i själva verket när Socialstyrelsen har gjort sin översyn att
            de medicinska indikationerna inte är desamma i landstingen, dvs.
            man har olika bedömningar. Det betyder alltså att de olika landstingen
            och de olika sjukvårdshuvudmännen skiljer sig i sina ställningstaganden
            också när det gäller bedömningen av indikationerna.
          </note>
          <note>
            Därmed blir frågeställningen snarare i vilken mån vi kan tro
            att landstingen är beredda att ta sitt ansvar i dialog med medborgarna
            och mellan de politiska partierna.
          </note>
          <note>
            Jag tycker att det är ganska glädjande att det nu sker en omprövning,
            som jag har påpekat, i flera landsting. I Sörmland, där jag själv
            bor, har man nu ändrat sitt ställningstagande. Jag har fullt förtroende
            för att landstingen kan göra en bedömning, och jag anser inte
            att det är vår sak att ange hur man skall hantera den här problemställningen.
            Detta är sjukvårdshuvudmännens sak, och det är sjukvårdshuvudmännens
            ansvar att se till att medborgarna blir korrekt behandlade i det
            här fallet.
          </note>
          <note type="speaker">
            Anf. 4 BARBRO WESTERHOLM (fp):
          </note>
          <note>
            Fru talman! I Socialstyrelsens lägesbeskrivning om provrörsbefruktning
            i Sverige framgår det väldigt tydligt att det från den medicinska
            sidan inte finns några diskrepanser när det gäller bedömning av
            när man skall erbjuda hjälp med provrörsbefruktning. Det kan gälla
            kvinnor med förstörda äggledare, det kan gälla män som har icke
            fullt fungerande testiklar osv.
          </note>
          <note>
            På den punkten föreligger alltså inga geografiska skillnader.
            Behandlande läkare är överens. Det är landstingen som utgår från
            andra grunder. Utgångspunkten där är om människor har rätt att
            föda egna barn eller inte. Det är där det finns olika politiska
            uppfattningar. Det är väl också det som har gjort att man kommer
            fram till de här olika ståndpunkterna.
          </note>
          <note>
            Konsekvenserna som det här har är att par som har släktingar
            med pengar eller egen ekonomi kan betala. Det finns de som lånar.
            Jag mötte ett par som sade: Vi flyttar till moster, för moster
            bor i ett landsting där man kan få det på vårdavgift.
          </note>
          <note>
            Det här blir ju väldigt stötande i ett land som just hävdar att
            människor skall ha samma möjligheter.
          </note>
          <note>
            Plånboken styr i det här fallet.
          </note>
          <note>
            Det som jag tycker är glädjande i sammanhanget är ändå att landstingen
            rör sig mot att finansiering skall ske genom patientavgifter.
            Det är då att hoppas att den grupp som socialministern tar upp,
            vad den nu hette, också utvärderar diskrepanserna ordentligt och
            gör det i samråd med Statens beredning för utvärdering av medicinsk
            teknologi. Det är ju den grupp som sitter inne med den samlade
            kunskapen om olika behandlingsformer.
          </note>
          <note>
            Är det nu så att det är ont om pengar för den här verksamheten
            kan jag se t.ex. läkemedelsområdet som ett alldeles utmärkt område
            där vi kan spara pengar. Jag nämnde behandling för högt blodtryck.
          </note>
          <note>
            300 miljoner lägre kostnader skulle vi kunna få genom att välja
            effektiva läkemedel till lägre kostnad.
          </note>
          <note>
            Vi kan göra andra saker också. Vi kommer in på rökningen om en
            liten stund, och där kan vi spara miljardbelopp i vården.
          </note>
          <note>
            Min förhoppning är att den här gruppen nu tar upp frågan med
            prioritet. Det handlar om unga människor eller människor som närmar
            sig medelåldern som psykiskt mår dåligt av situationen och som
            känner sig kränkta för att man inte får det stöd man tycker att
            man borde ha rätt till, eftersom de medicinska värderingarna av
            möjligheterna att få barn genom provrörsbehandling är så entydiga.
          </note>
          <note>
            Anf. 5 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag utgår från att Prioriteringsdelegationen kommer
            att göra en utvärdering av hur riksdagens riktlinjer följs upp
            i landstingen. Därmed får vi också ett bättre underlag för att
            diskutera i vilken mån sjukvårdshuvudmännens beslut och hantering
            av behandlingarna faktiskt leder till att vissa grupper drabbas
            på bekostnad av andra.
          </note>
          <note>
            Till sist rör vi vid den centrala frågeställningen, nämligen
            vem som har ansvaret. Jag skulle önska mig att de som är kritiska
            till hur de egna landstingen hanterar de här frågorna för en debatt
            i sina landsting, ställer frågor till ansvariga landstingspolitiker
            och ber dem att göra en annan prioritering.
          </note>
          <note>
            Jag tror inte att bedömning av IVF-behandlingar egentligen är
            en resursfråga. Jag tror inte att det är landstingens resurser
            som hindrar, utan man gör helt enkelt olika bedömningar och ser
            på behandlingar med olika angelägenhetsgrad. Därför blir det till
            sist en fråga om politiska bedömningar, och jag hoppas att våra
            partivänner gemensamt skall kunna agera i landstingen.
          </note>
          <note type="speaker">
            Anf. 6 BARBRO WESTERHOLM (fp):
          </note>
          <note>
            Fru talman! Jag tror att vi båda är överens om att det är bra
            att landstingen har ett ansvar. Har man ansvar och ansvaret ligger
            för högt upp i pyramiden tror jag att man känner mindre för de
            beslut som fattas än om man fattar decentraliserade beslut.
          </note>
          <note>
            De här besluten kräver kunskap och inlevelse. Jag skulle önska
            att man när man tar ansvar i landsting och kommuner verkligen
            läste igenom både förarbeten till betänkanden, propositioner,
            utskottsbetänkandena här i huset och även debatterna. Det ger
            bakgrunden till att lagparagraferna ser ut som de gör.
          </note>
          <note>
            Tyvärr är det så att lagparagraferna ibland läses för stelbent.
            Det var ju det som vi var rädda för när vi häromåret i riksdagen
            fattade beslut om prioriteringar och därför hade både hängslen,
            livrem och säkerhetsnålar i texterna. Men det känns ändå som om
            man inte har tagit texterna till sig. Men Prioriteringsdelegationen
            har förhoppningsvis gjort det, och jag kan försäkra att mitt parti
            kommer att föra ut den här debatten i landstingen framöver.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1998/99:171 om åtgärder mot nikotinbruk
          </note>
          <note>
            Anf. 7 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Barbro Westerholm har frågat vilka åtgärder regeringen
            avser att vidta för att åstadkomma långsiktiga insatser för att
            förebygga att ungdomar börjar använda snus och andra nikotinhaltiga
            produkter.
          </note>
          <note>
            Nikotinet är enligt WHO:s kriterier en beroendeframkallande drog
            och har en hög beroendeframkallande potential. De farmakologiska
            effekterna av nikotinet i tobaken är helt avgörande för både drivkraften
            att fortsätta använda tobak och för svårigheterna att sluta. En
            mycket stor del av dem som regelbundet använder tobak, är också
            nikotinberoende.
          </note>
          <note>
            Beroendet sätter delvis individens egen vilja ur spel och gör
            det omöjligt att betrakta tobaksbruket som enbart en fråga om
            "fritt personligt val". Den snabba tillvänjningen gör det också
            extra angeläget att förhindra att barn och ungdomar börjar använda
            tobak och fastnar i ett nikotinberoende, innan de ännu kan fullt
            ut bedöma hälsoriskernas storlek och de framtida svårigheterna
            att sluta med tobak. Erfarenheten visar att många ungdomar tror
            att de har full kontroll över det egna tobaksbruket och att de
            lätt kan sluta om de bara vill. Först senare i livet inser de
            att detta varit en illusion, och att beroendet många gånger gör
            det ytterst svårt att sluta med tobak.
          </note>
          <note>
            Nikotinberoende i sig har i allmänhet inte betraktats som ett
            hälsoproblem, utan intresset har koncentrerats till de skador
            som orsakats av andra beståndsdelar i tobak eller tobaksrök. Därför
            har ansträngningarna att minska dessa skador i ökande utsträckning
            medfört en beredvillighet att acceptera nikotinbruk i andra former
            än rökning. Användningen av snus har ökat samtidigt som attityden
            till snusning blivit alltmer tillåtande. Läkemedelsindustrins
            marknadsföring av nikotinläkemedel har också ökat. Även om syftet
            med dessa läkemedel är en långsam nedtrappning mot ett totalt
            avbrott av nikotintillförsel, så kan användningen av vissa av
            dessa produkter ibland leda till långvarigt fortsatt bruk.
          </note>
          <note>
            Arbetet mot tobakens skadeverkningar måste genomföras på bred
            front. Information och upplysning är en del i arbetet. Att förhindra
            tobakens tillgänglighet för de unga, och då särskilt för unga
            kvinnor, är en annan viktig del för att förhindra tobakens skadeverkningar.
            I detta sammanhang är lagen om åldersgräns vid 18 år för inköp
            av tobak grundläggande.
          </note>
          <note>
            Den 25 juni 1998 beslutade regeringen att 10
          </note>
          <note>
            miljoner kronor årligen under en treårsperiod skall fördelas
            av Folkhälsoinstitutet till projekt som syftar till att påverka
            inställningen till tobak hos barn och ungdomar. De beviljade projekten
            innehåller ett stort mått av innovativa tankar, där nytänkandet
            står i fokus: Teaterverksamhet av unga för yngre, en generalsatsning
            på tobaksfri miljö för landets största fritidsverksamhet för flickor,
            nämligen ridsporten. Andra projekt är t.ex. att Västernorrlands
            Idrottsförbund tillsammans med Örebro Läns Idrottsförbund och
          </note>
          <note>
            Riksidrottsförbundet arbetar för tobaksfria idrottsarenor och
            tobaksfri idrottsverksamhet.
          </note>
          <note>
            Den 7 januari 1999 beslutade regeringen att ge
          </note>
          <note>
            Statens skolverk i uppdrag att genomföra en nationell granskning
            av skolans arbete bl.a. avseende undervisning om tobak, alkohol
            och andra droger. Granskningen skall innehålla en kvalitativ bedömning
            som inkluderar eventuella skillnader i undervisningen mellan de
            olika skolformerna. Den skall också värdera hur drogundervisningen
            på skolorna har förändrats och utvecklats över tid och vilken
            effekt detta haft på elevernas bruk av och attityder till tobak,
            alkohol och andra droger samt kunskaper om riskerna med droger.
          </note>
          <note>
            Granskningen skall redovisas senast den 15 januari år
          </note>
          <note>
            2000.
          </note>
          <note>
            Regeringen arbetar också aktivt med frågor som berör tobaksprevention
            inom EU. Direktivet
          </note>
          <note>
            98/43/EG om ett förbud mot indirekt och direkt tobaksreklam antogs
            av ministerrådet sommaren 1998.
          </note>
          <note>
            Genomförandet av direktivet bereds för närvarande i
          </note>
          <note>
            Regeringskansliet.
          </note>
          <note>
            Under 1998 har ett särskilt handlingsprogram för att minska bruket
            av tobak utarbetats av Folkhälsoinstitutet. Handlingsplanen överlämnades
            till regeringen i januari i år och bereds även denna i Regeringskansliet.
          </note>
          <note>
            Det är enligt min uppfattning viktigt att åstadkomma långsiktiga
            insatser för att förebygga att ungdomar börjar använda nikotinhaltiga
            produkter. Regeringen har som inriktning att kunna lägga fram
            en proposition innehållande dels ett genomförande av
          </note>
          <note>
            EU-direktivet, dels förslag i den av Folkhälsoinstitutet utarbetade
            nationella handlingsplanen mot tobak.
          </note>
          <note>
            Slutligen vill jag nämna att även Nationella folkhälsokommittén
            avser att utarbeta en långsiktig nationell handlingsplan mot tobak
            med speciellt fokus på barn och ungdomar.
          </note>
          <note type="speaker">
            Anf. 8 BARBRO WESTERHOLM (fp):
          </note>
          <note>
            Fru talman! Skälet till att jag tog upp den här debatten var
            den snusdebatt som Inge Carlsson och socialministern förde i kammaren
            den 28 januari i år, då jag tyvärr var på annat håll och inte
            kunde delta.
          </note>
          <note>
            Den handlade om varningstexten "orsakar cancer" på snusförpackningar.
          </note>
          <note>
            Även om socialministern uttryckte sig försiktigt, gav debatten
            som helhet ett intryck av att cancerfaran kanske inte är så stor
            när det gäller snuset. Det kan i sin tur leda till ett allmänt
            intryck att snus är ofarligare än cigaretter och att man därför
            gärna kan byta till snus. Då blir jag oroad.
          </note>
          <note>
            Det första skälet till oro är att de studier där snusets cancerrisker
            studerats inte utesluter att användningen är förenad just med
            sådana risker. Snus innehåller nitrosaminer, som är bland de mest
            cancerframkallande ämnen som vi känner.
          </note>
          <note>
            Jag har själv arbetat på ett laboratorium där man använde de
            här substanserna för att framkalla tumörer på råttor. Dessa behandlades
            sedan med läkemedel som man avsåg att använda i cancervård. Alla
            som har sett en sådan råtta full av tumörer känner nog en viss
            aversion mot att använda de här preparaten på sig själva.
          </note>
          <note>
            Att vi i dag inte har några bra data beror på att snusets användning
            var ganska begränsad fram till
          </note>
          <note>
            60-talet, då den minskade ytterligare. Det var då mest äldre
            män som använde snus, och de hann väl inte utveckla cancer under
            den tid som de brukade sitt snus. Men nu ökar användningen. Observationstiderna
            sedan ökningen började är dock för korta för att kunna avslöja
            om här föreligger risk t.ex. för cancer i matstrupen, där nitrosaminerna
            kommer att passera, i blåsan eller i njurarna.
          </note>
          <note>
            Varningstexten kan möjligtvis ändras från
          </note>
          <note>
            "orsakar cancer" till att redovisa att snus innehåller cancerframkallande
            ämnen, för det är sant.
          </note>
          <note>
            Mitt andra skäl till oro är att den som snusar utsätts för betydligt
            större mängder nikotin under längre tid än vanerökare och att
            beroenderisken därmed blir större. Det ger ju en fortlöpande nikotintillförsel.
            Man kan likna den vid intravenös tillförsel av läkemedel eller
            något annat. Man får en lagom plasmanivå för sitt beroende, och
            toleransen blir därför låg för abstinensbesvär. När man försöker
            sluta blir det värre abstinenssymtom än när man slutar med cigarettbruk.
          </note>
          <note>
            Det är därför så viktigt att förebygga snusande som inkörsport
            till nikotinbruk.
          </note>
          <note>
            Socialministern tar upp de 10 miljoner kronorna per år under
            tre år, och det är bra att vi ute i landet får projekt som på
            olika sätt försöker skapa en inställning att man inte skall börja
            röka och att rökarna bör sluta röka. Men det här måste också kopplas
            till Folkhälsoinstitutets basresurser. Jag har som ledamot i styrelsen
            sett en upp- och nedgång i resurstillskottet som är bekymmersam
            när det gäller långsiktig planering av insatserna, som ju är navet
            i den här verksamheten.
          </note>
          <note>
            Jag undrar därför hur socialministern ställer sig till en hälsoavgift
            på tobak för att kanske på den vägen få in mer pengar till den
            här verksamheten.
          </note>
          <note>
            Anf. 9 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Möjligtvis kan man uppleva debatten om vad som skall
            stå på snusförpackningarna som en sidodiskussion eller känna att
            den skulle sakna betydelse för vår hållning till tobaksproblemet.
            Jag menar emellertid att om man skall tvinga en offentlig myndighet
            att skriva under en information, skall den vara alldeles korrekt.
            Det finns i dag inget tydligt samband mellan snus och cancer på
            det sätt som människor kan tro, om de får läsa texten "orsakar
            cancer".
          </note>
          <note>
            Däremot är det till att börja med alldeles rätt att all tobaksanvändning
            skadar hälsan. Det är också alldeles sant att snus innehåller
            cancerogena ämnen, även om man inte kunnat visa att det just när
            det gäller svenskt snus - som ju skiljer sig från amerikanskt
            och annat snus - finns ett direkt samband mellan cancer och snusanvändning.
          </note>
          <note>
            Jag anser att den text som skall finnas på paketen skall vara
            alldeles vetenskapligt korrekt. Därför tror jag att det är viktigt
            att vi verkar för att få ett annat direktiv, som endera säger
            det som är alldeles ovedersägligt, nämligen att snus innehåller
            cancerogena ämnen, eller alternativt att användande av snus allvarligt
            skadar hälsan, för det är sant.
          </note>
          <note>
            Mina synpunkter på detta handlar således snarast om omsorgen
            om den statliga myndighetskulturen.
          </note>
          <note>
            Den information som vi tvingar myndigheter att sätta sitt namn
            under skall vi vara alldeles säkra på.
          </note>
          <note>
            Jag vill sedan inte alls stödja föreställningarna om att det
            på något sätt skulle vara nyttigt eller ofarligt för hälsan att
            använda snus. Även om jag faktiskt själv gör det, är jag snarare
            ett bevis på hur svårt det är för det första att sluta att röka
            och för det andra att efter det sluta att använda snus. Det är
            alldeles riktigt att snusberoendet faktiskt kan bli mer påtagligt
            och att det är svårare att sluta att använda snus än att sluta
            röka.
          </note>
          <note>
            Däremot är jag alldeles övertygad om att det är en smula bättre
            att snusa än att röka, men bådadera är ett otyg.
          </note>
          <note type="speaker">
            Anf. 10 BARBRO WESTERHOLM (fp):
          </note>
          <note>
            Fru talman! Jag tror att vår socialminister kan använda denna
            erfarenhet på ett väldigt bra och förebyggande sätt för andra.
          </note>
          <note>
            Men jag tog upp frågan om pengarna. 10 miljoner gånger tre, den
            resurs som finns ute i landstingen och den som finns på Folkhälsoinstitutet
            räcker inte. Därför har vi under ett antal år motionerat om en
            hälsoavgift på några öre per cigarett för att få in mer pengar
            till hälsoupplysning. Det är också något som används på några
            håll i världen och drar in ganska mycket pengar. Nu har vi i Sverige
            varit negativa till sådana här specialdestinerade skatter, men
            frågan är om det inte är dags nu. Tobaksskadorna kostar ju en
            hel del pengar.
          </note>
          <note>
            Jag gjorde en extrapolering från engelska data som är publicerade
            i deras White Paper on Smoking
          </note>
          <note>
            Kills. Vad har svensk hälso- och sjukvård, inte minst slutenvården,
            för kostnader som orsakas av tobaksrelaterade sjukdomar? Man hamnar
            någonstans runt 4-
          </note>
          <note>
            5 miljarder kronor, och det är antagligen lågt räknat.
          </note>
          <note>
            Så det är ju stora belopp det handlar om. Och då är frågan om
            man inte kunde ha en sådan här hälsoavgift, inte för att bekosta
            vård utan just för förebyggande insatser.
          </note>
          <note>
            Socialministern tog upp att Skolverket skall genomföra en nationell
            granskning av skolans arbete med avseende på undervisning om tobak,
            alkohol och andra droger. Då vill jag faktiskt skryta lite grann
            med vad utbildningsutskottets kansli har gjort. Förra sommaren
            gjorde man en sådan här kartläggning.
          </note>
          <note>
            Man utnyttjar nämligen sommarmånaderna, när det inte är så mycket
            att göra i utskottsarbetet, till att göra sådana här uppföljningar.
            Det beror på att det har varit så många motioner i riksdagen om
            ANT-
          </note>
          <note>
            undervisningen i skolan. Den här utredningen visar på klara skillnader,
            som måste studeras närmare. Beror det på trängsel i schemat, lärarnas
            motivation, kommunala politikers intresse eller ointresse osv.?
            Men jag hoppas att Skolverket använder utbildningsutskottets kanslis
            rapport som en utgångspunkt. Jag tror att det kommer att bespara
            dem en hel del arbete för att vi skall komma vidare här.
          </note>
          <note>
            Jag vill också ta upp en annan fråga, och den gäller hur viktigt
            det är att arbetet när det gäller att förebygga tobaksbruk är
            samordnat med förebyggande insatser mot alkohol, droger och spel.
            Vi ser ju nu tankegångar om att bryta ut alkoholfrågan från de
            övriga, och det tror jag vore väldigt olyckligt. Nikotinet fungerar
            som inkörsporten till annat bruk för de allra flesta. Vi har nästan
            inga narkomaner som har börjat direkt med narkotika, och det är
            i stor utsträckning samma metodik som man kan använda för att
            åstadkomma de här förebyggande insatserna. Det finns ju en hel
            del att lära av det vi gjorde i början av
          </note>
          <note>
            80-talet också; organisationen Non-Smoking Generation var ju
            då mycket framgångsrik, och man var ju också, med likartad metodik,
            framgångsrik på alkoholsidan.
          </note>
          <note>
            Ja, nu var talartiden slut för det här inlägget!
          </note>
          <note>
            Anf. 11 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag är tveksam till att införa särskilda avgifter
            för att finansiera Folkhälsoinstitutets arbete.
          </note>
          <note>
            Jag menar att detta arbete med information och andra förebyggande
            insatser måste kunna finansieras över statsbudgeten liksom övrig
            verksamhet.
          </note>
          <note>
            Jag vill gärna påpeka att man naturligtvis kan hävda att resurserna
            inte är tillräckliga. Men det är inte bara genom att läsa anslaget
            till Folkhälsoinstitutet som man kan se vad som faktiskt görs,
            utan här har regeringen använt medel ur Arvsfonden för att bidra
            till Folkhälsoinstitutets strategiska arbete. Institutet fick
            på uppdrag av regeringen möjlighet att fördela medel ur Arvsfonden
            för att stödja frivilligorganisationernas arbete för att förhindra
            barn och ungdom att börja använda tobak. Hittills har nästan
          </note>
          <note>
            8 miljoner kronor fördelats ur Arvsfondens medel.
          </note>
          <note>
            Det finns alltså möjlighet att stödja arbetet utan att man nödvändigtvis
            inför en särskild avgift, och jag tycker att vi skall gå vidare
            på den vägen.
          </note>
          <note>
            Ja, det var frågan om de öronmärkta avgifterna.
          </note>
          <note>
            Det är annars lätt att se att vi faktiskt uppenbarligen har ett
            problem när det gäller beskattningen och priserna på tobak. Jag
            hoppas att vi inte skall behöva fatta nya beslut om att sänka
            priserna såsom man gjorde tidigare.
          </note>
          <note type="speaker">
            Anf. 12 BARBRO WESTERHOLM (fp):
          </note>
          <note>
            Fru talman! Det första gladde mig mycket. Många länder vill använda
            prisinstrumentet. Här är det ju på gång ett arbete inom WHO för
            att samordna de internationella insatserna på området. Priset
            är en avhållande faktor.
          </note>
          <note>
            Problemet på Folkhälsoinstitutet är ju att man får pengar för
            så korta perioder så att det blir svängningar. Man måste anställa
            personal och sedan får den gå för att det inte finns pengar kvar.
            Jag skulle vilja se en lite mera långsiktig plan för utnyttjande
            av Arvsfondspengar och annat.
          </note>
          <note>
            Och sedan skulle jag vilja se en helt annan sak.
          </note>
          <note>
            Man är ju på väg med en nationell handlingsplan, och det har
            man även i England, vilket framgår av den bok jag nämnde, Smoking
            Kills. Förordet där är underskrivet av Tony Blair, som med skärpa
            understryker hur viktigt det är att man nu kraftfullt arbetar
            för att förhindra att människor börjar röka och för att hjälpa
            människor att sluta röka. Jag skulle alltså önska att vår statsminister
            skrev under vår nationella handlingsplan för tobak, och det hoppas
            jag att socialministern kan vidarebefordra. Det skulle ha stor
            betydelse.
          </note>
          <note>
            Anf. 13 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag vill bara göra en liten kort kommentar om det
            sista. Jag skall gärna ta kontakt med statsministern i det här
            ärendet. Han har ju den fördelen att faktiskt använda varken snus
            eller cigaretter.
          </note>
          <note>
            Han är på det viset en föregångare mer än vad jag är!
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1998/99:172 om hjälp till hemlösa
          </note>
          <note>
            Anf. 14 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Ulla-Britt Hagström har i en interpellation ställt
            följande frågor till mig:
          </note>
          <note>
            · Avser statsrådet att följa skillnaderna mellan olika grupper
            av hemlösa och vidta åtgärder för respektive grupp, t.ex. personer
            med psykiska funktionshinder?
          </note>
          <note>
            · Kommer forskning att initieras med syfte att finna samband
            mellan psykiska problem och hemlöshet?
          </note>
          <note>
            · Vilket stöd avser statsrådet att ge frivilligorganisationerna
            i arbetet för de hemlösas situation?
          </note>
          <note>
            Att det i Sverige finns människor som har problem med bostad
            eller är utan bostad är allvarligt. Jag vill understryka betydelsen
            av att de olika instanserna i samhället gör sitt yttersta för
            att lösa detta problem.
          </note>
          <note>
            Regeringens målsättning är självklart att alla människor skall
            ha tillgång till en god bostad.
          </note>
          <note>
            Kommunernas socialnämnder har det yttersta ansvaret för att människor
            i utsatta situationer får det stöd och den hjälp de behöver. Kommunerna
            är medvetna om de ökande problemen för de bostadslösa, och jag
            vet att det pågår ett intensivt utvecklingsarbete för att finna
            åtgärder för gruppen bostadslösa som ofta är svårt utsatta människor.
            Dessa människor har olika behov och önskningar. Därför behövs
            också olika åtgärder. Även olika ideella organisationer kompletterar
            socialtjänstens arbete på ett beundransvärt sätt.
          </note>
          <note>
            I regeringens proposition om bostadspolitik för en hållbar utveckling
            (prop. 1997/98:119) konstateras att de styrmedel som kommunerna
            förfogar över bedöms vara tillräckliga för att de skall kunna
            driva en aktiv bostadspolitik. Regeringen har under de senaste
            åren beslutat om olika åtgärder för att stimulera kommunerna och
            de ideella organisationerna för att få till stånd olika åtgärder
            för de bostadslösa.
          </note>
          <note>
            I mars 1997 avsattes 30 miljoner kronor ur Allmänna arvsfonden
            under en treårsperiod för ideella organisationers kostnader för
            att tillsammans med kommuner utveckla och pröva nya modeller för
            stöd och boende för personer med psykiska problem.
          </note>
          <note>
            I budgetpropositionen för år 1999 föreslog regeringen ytterligare
            30 miljoner kronor under en treårsperiod till nyskapande projekt
            för bostadslösa. Det handlar om att utveckla och pröva olika stödformer,
            finna metoder för lokala inventeringar och uppsökande verksamhet.
            Storstädernas särskilda problematik skall beaktas. Stödet skall
            ges till kommuner och ideella organisationer. Ansökningar om stöd
            ur dessa
          </note>
          <note>
            30 miljoner kommer att administreras av den parlamentariska kommittén
            Nya former för stöd åt hemlösa, som regeringen tillsatte den 22
            december 1998.
          </note>
          <note>
            Kommitténs uppdrag är att i dialog med berörda myndigheter, organisationer
            och andra föreslå och initiera åtgärder som syftar till att skapa
            en bättre situation för de hemlösa och förhindra att hemlöshet
            uppstår. Kommittén skall lämna underlag och förslag för regeringens
            ställningstagande till fördelning av projektmedel.
          </note>
          <note>
            Socialstyrelsen har i uppdrag att följa frågan om psykiskt störda
            hemlösa inom ramen för uppföljning och utvärdering av psykiatrireformen.
            Slutrapport kommer i maj 1999.
          </note>
          <note>
            Regeringen har också i Socialstyrelsens regleringsbrev för 1999
            gett Socialstyrelsen i uppdrag att kartlägga omfattningen av hemlösheten
            i Sverige och redovisa de insatser som görs för hemlösa.
          </note>
          <note>
            Regeringen beslutade den 25 juni 1998 att tillsätta en bostadssocial
            beredning med parlamentarisk sammansättning. Ett av uppdragen
            är att följa utvecklingen på det bostadssociala området och lämna
            förslag till åtgärder för att stödja särskilt utsatta grupper
            på bostadsmarknaden, bl.a. hemlösa, psykiskt störda och ekonomiskt
            svaga hushåll. Beredningen skall lämna förslag till åtgärder för
            den händelse att kommunerna inte kan uppfylla sitt bostadssociala
            ansvar.
          </note>
          <note>
            Avslutningsvis vill jag understryka att regeringen tar problemen
            med hemlöshet mycket allvarligt, vilket också markeras i regeringsförklaringen.
            För mig som socialdemokrat är kampen mot hemlöshet och utanförskap
            därför en av de viktigaste rättvisefrågorna inför framtiden. Under
            de kommande åren skall fokus i socialpolitiken riktas mot de svagaste
            i samhället. Jag kommer noga att följa effekterna av de olika
            satsningar som planeras eller redan har vidtagits.
          </note>
          <note type="speaker">
            Anf. 15 ULLA-BRITT HAGSTRÖM (kd):
          </note>
          <note>
            Fru talman! Till de grundläggande behoven hos människan hör att
            ha en bostad, en plats som kan kallas ett hem, en plats som är
            min tillflyktsort. Det är därför en skamfläck för oss politiker
            att veta att kvinnor med psykiska funktionshinder bor på gatan
            i ett land som alltid legat högt i välståndsligan.
          </note>
          <note>
            Mycket tyder på att socialtjänsten inte når alla hemlösa. Ett
            betydande mörkertal finns. När jag frågar på socialförvaltningen
            i den kommun där jag ställer samma fråga till polisens arrestvakter
            får jag olika svar. Det kan t.o.m. i en medelstor kommun finnas
            dubbelt så många hemlösa som socialförvaltningen känner till.
            Storstadsproblematiken med hemlöshet förknippad med allvarliga
            sociala problem, psykiatrisk och medicinsk problematik har tyvärr
            fått spridning ut i hela landet.
          </note>
          <note>
            Jag vill tacka socialminister Lars Engqvist för att jag i dag
            får ett relativt genomarbetat svar på mina allvarliga frågor.
            Jag är dock inte lika förhoppningsfull som socialministern att
            det pågår ett intensivt utvecklingsarbete för att finna åtgärder
            för hela gruppen.
          </note>
          <note>
            Det figurerar olika uppgifter för gruppen bostadslösa och hemlösa.
            Som bostadslösa räknas personer som saknar egen eller förhyrd
            bostad och som inte bor i något stadigvarande inneboendeförhållande
            samt dem som är hänvisade till tillfälliga boendealternativ eller
            är uteliggare.
          </note>
          <note>
            Hemlösa definieras som uteliggare, boende på härbärgen i offentlig
            eller privat regi, boende på ungkarlshotell eller i andra bostäder
            av uppenbart tillfällig karaktär, boende på hotellhem eller i
            andra typer av kategorihus, intagna på institutioner för vård
            och boende som saknar bostad vid utskrivningen, tillfälligt boende
            hos kompisar, osv.
          </note>
          <note>
            Fru talman! Svaret från socialministern är att kommunerna förfogar
            över styrmedel som anses tillräckliga för att driva en aktiv bostadspolitik.
            Det är inte detsamma som att kommunerna driver en aktiv bostadspolitik.
            När man hör att psykiskt funktionshindrade kvinnor t.o.m. är rädda
            att övernatta i ungkarlshotell utan uppsikt blir man beklämd.
            Jag skulle vilja vädja till socialministern: Utlys gärna en tävling.
          </note>
          <note>
            Kalla den Sveriges guldkommun - kommunen som ser till människovärdet.
          </note>
          <note>
            Det är bra att regeringen gett Socialstyrelsen uppdraget att
            kartlägga omfattningen av hemlösheten i
          </note>
          <note>
            Sverige. Det har inte skett sedan 1993 trots att problemet har
            ökat år för år. Det är också bra att frivilligorganisationerna
            ges stöd. Olika kristna organisationer har tagit som sin uppgift
            att ta hand om samhällets svagare. Det är också bra att Socialstyrelsen
            följer den nya gruppen hemlösa, psykiskt funktionshindrade personer.
          </note>
          <note>
            Jag har ytterligare en fråga som inte riktigt har fått svar.
            Kommer forskning att initieras med syfte att finna samband mellan
            psykiska problem och hemlöshet? Detta har nämligen med människors
            attityder att göra. Vad är det som gör att en psykiskt funktionshindrad
            kvinna t.ex. straffar ut sig från sin lägenhet?
          </note>
          <note>
            Är det hennes egna problem? Är det intolerans hos grannar? I
            så fall är det ett ännu djupare problem som vi måste diskutera
            i hela samhället alla tillsammans med tillsättande av en värdekommission.
          </note>
          <note type="speaker">
            Anf. 16 BERNDT EKHOLM (s):
          </note>
          <note>
            Fru talman! Jag har uppmärksammat att det inte är första gången
            som vi debatterar situationen för de hemlösa. Det kanske blir
            en del upprepningar. Men det är bra om det får bli det. Det är
            ett väldigt angeläget ämne.
          </note>
          <note>
            Jag kan genast med en gång säga att det är väldigt bra att socialministern
            markerar att det är en rättvisefråga. Jag skulle som broderskapare
            vilja säga att jag gärna vill se en sådan här fråga och många
            frågor i samhället utifrån ett nedifrånperspektiv.
          </note>
          <note>
            I hur vi behandlar de utsatta människorna i samhället kan vi
            lite grann mäta sältan i hur vi praktiserar rättvisa och solidaritet.
            En sådan här grupp och andra grupper som finns i de utslagnas
            gräns, de utsattas gräns, eller vilket ord vi vill använda, är
            väldigt viktig för hur vi praktiserar politiken. Det är fråga
            om att kombinera hjärta och hjärna.
          </note>
          <note>
            Det är alldeles utmärkt att regeringen nu har gripit sig an detta
            också på statlig nivå och att det inte bara blir ett kommunalt
            ansvar. De 30 miljonerna och den parlamentariska kommittén är
            jättefint, och jag hoppas mycket på det.
          </note>
          <note>
            Det är också väldigt bra att Socialstyrelsen nu har fått i uppgift
            att göra en ny kartläggning. Den senaste var 1993. Nu skall vi
            komma ihåg att Stockholm har gjort en år 1996. Den visar i stort
            sett ett bestående problem under 90-talet, även om man har siffror
            längre tillbaka i tiden som visar på ett större problem.
          </note>
          <note>
            Eftersom vi delvis inte känner situationen så bra är det viktigt
            med kartläggningen. Över huvud taget är det viktigt med kunskapsinhämtning.
            Den skall naturligtvis också sikta på att vi får in erfarenheter
            och olika idéer. Det är delvis den parlamentariska kommitténs
            uppgift att se hur man löser problemet konkret så att det händer
            någonting.
          </note>
          <note>
            Där tror jag att det är väldigt viktigt att hämta erfarenheter
            från utlandet. Det finns säkert en hel del idéer man kan hämta
            där. Hjälp till självhjälp är naturligtvis en väldigt bra idé
            som man kan praktisera även för den här gruppen av människor,
            att ge dem självförtroende och att bygga upp egenvärdet.
          </note>
          <note>
            Skall vi få fram kunskaper är naturligtvis också forskningen
            grundläggande, precis som interpellanten har sagt. Jag har där
            en fråga som jag skulle vilja testa. Är kanske inte det här problemet
            så pass stort att det borde motivera att man samlar kunskapsinhämtningen?
            Man skulle kunna tala om någon form av nationellt forsknings-
            och utvecklingscenter, utan att fixera sig vid ordet center. Man
            skulle kunna få ett samlat grepp över hur situationen ser ut så
            att vi kan bli mer duktiga när det gäller att angripa det här
            problemet. Jag skulle vilja ställa den frågan till socialministern.
          </note>
          <note>
            Jag deltog i en konferens i förra veckan som Broderskapsrörelsen
            och Sveriges socialförbund hade just kring den här frågeställningen.
            Där var det väldigt många idéer som cirkulerade. Jag kan bara
            nämna några som frågor till socialministern.
          </note>
          <note>
            Den första grundläggande frågan är: Hur ser bostadspolitiken
            ut ute i landet? Jag är lite rädd för den segregation som tilltar
            av många olika skäl. Det leder bl.a. till att vi kan fråga oss:
            Har alla rätt till en god bostad i verkligheten? Nej, så är det
            naturligtvis inte.
          </note>
          <note>
            Många får lämna sina lägenheter och hamnar i hemlöshet på grund
            av olika skäl. De kanske har förlorat jobbet, har depressioner
            osv. eller har förlorat sitt äktenskap. Det kan gå väldigt fort.
          </note>
          <note>
            Jag tycker att den utveckling vi nu kan se med privatisering
            på bostadsmarknaden är lite farlig. Vi har många exempel på att
            i det privata beståndet finns inte särskilt stort intresse för
            att ta tag i frågan. Bl.a.
          </note>
          <note>
            har jag förstått att Nacka kommun är en kommun som inte har någon
            allmännytta över huvud taget. De forslar tydligen över sina problem
            med de hemlösa till andra kommuner. Det kan inte vara rättvist.
            De ökade skillnaderna slår mot de svaga.
          </note>
          <note>
            Jag skulle gärna vilja att socialministern kommenterade det och
            också vad det finns för särskilda boendemiljöer där man kan kombinera
            sysselsättning och åtgärder för de bostadslösa så att man får
            ett aktivt boende. Jag återkommer i nästa omgång med ytterligare
            några synpunkter.
          </note>
          <note type="speaker">
            Anf. 17 LENA OLSSON (v):
          </note>
          <note>
            Fru talman! Som Berndt Ekholm sade här förut tycker jag att det
            inte gör någonting att man upprepar sig, eftersom hemlösheten
            är ett av de stora problemen.
          </note>
          <note>
            Det finns statistik sedan 1993. Men i dag finns det också många
            beräkningar som visar att antalet hemlösa ökat och att den sociala
            situationen för de drabbade förvärrats. Det här finns lite överallt,
            och vi ser åter tiggare på gatan. Jag tycker att det här är väldigt
            allvarligt.
          </note>
          <note>
            Under de senaste årens besparingar visade det sig att de som
            hade de sämsta förutsättningarna att klara sig, och som behövde
            samhällets stöd mest, fick det än värre. Det kan vi inte acceptera.
            Därför tycker jag att det är glädjande att regeringen uppmärksammar
            problemen. Jag tycker också att det är glädjande att man kallar
            det för en rättvisefråga.
          </note>
          <note>
            Bland de hemlösa finns en stor del psykiskt sjuka och missbrukare.
            Men det finns också en del som inte har de här problemen utan
            som helt enkelt känner sig förnedrade av myndigheternas behandling.
            Information som jag själv har fått säger att det tillkommer ungdomar
            som inte har någonstans att ta vägen. Man säger också till mig
            att kategorier som man inte sett förut har tillkommit de senaste
            åren.
          </note>
          <note>
            Man blir illa berörd av att se detta och kan bara konstatera
            att samhället har misslyckats. Man måste göra någonting, och en
            hel del har ju börjat röra på sig. Man har uppmärksammat problemen.
          </note>
          <note>
            Orsaken till att antalet hemlösa nu åter ökar och till att den
            sociala situationen för de hemlösa försämras är många. Bl.a. är
            det psykiatrireformen som kom
          </note>
          <note>
            1995. Man avvecklade successivt vårdplatser på sjukhusen och
            satsade på öppna vårdformer. För många har detta onekligen inneburit
            en höjd livskvalitet, och det är jättebra. Men det finns också
            problem, som dålig samordning mellan sjukvård och kommun.
          </note>
          <note>
            Människor ramlar mellan stolarna på grund av revirtänkande och
            spariver. Detta är oacceptabelt.
          </note>
          <note>
            Jag ställer mig frågan: Var finns den uppsökande verksamheten
            eller kompetensen att ta hand om dessa människor inom exempelvis
            kommunens hemtjänst?
          </note>
          <note>
            Har man inte tappat kontrollen över problemet med de hemlösa?
            De hemlösas situation är, anser jag, ett ansvar för hela samhället.
            Det får inte bli ett ansvar för enskilda organisationer - även
            om dessa självklart behövs som komplement i ett arbete. Det är
            också samhällets ansvar att dessa människor skall få ha en bostad.
          </note>
          <note>
            Är det inte vi politiker, ministern, som måste gripa in när vi
            ser att människor far illa? Vore det inte på sin plats att regeringen
            påminner huvudmännen om att de måste lösa detta? Vore det inte
            på sin plats att tillföra ytterligare resurser? Det behövs sannerligen,
            och jag tror att det är det problemet bottnar i. Vore det inte
            också på sin plats att väga in normaliseringsprincipen?
          </note>
          <note type="speaker">
            Anf. 18 INGER RENÉ (m):
          </note>
          <note>
            Fru talman! Jag hade för mig att uteliggarna och de hemlösa fortfarande
            uppgick till ungefär samma antal, alltså ungefär 10 000 personer
            i Sverige varav
          </note>
          <note>
            4 000-5 000 i Stockholmsområdet, och att de har varit ungefär
            lika många de senaste åren. Men det kan ju hända att den siffran
            har gått upp lite grann. Det vet man inte säkert. Däremot vet
            man säkert att hemlösheten har ändrat ansikte. Avsevärt fler i
            den här gruppen är psykiskt sjuka, och det är en växande grupp.
            Det är också avsevärt fler kvinnor i den här gruppen.
          </note>
          <note>
            Det här är, menar jag, en av de största skandalerna i Vårdsverige.
            Det rör människor som har svårt att hävda sin rätt, som borde
            få kvalificerad vård för sin psykiska sjukdom och som ovanpå allt
            annat också på olika sätt straffar ut sig från det egna boendet.
          </note>
          <note>
            Socialministern och jag har diskuterat detta tidigare, för cirka
            ett halvt år sedan. Jag debatterade också frågan flera gånger
            med förra socialministern Margot
          </note>
          <note>
            Wallström. Varje gång som jag har frågat har jag i stort sett
            fått besked om tillsatta utredningar och tillsatta arbetsgrupper.
            Varje minister har också talat om att detta är ett svårt och stort
            problem som behöver åtgärdas. Men enligt mitt förmenande hjälper
            inte ord. Antalet bostadslösa, psykiskt sjuka människor växer
            fortfarande i dag.
          </note>
          <note>
            Senast socialministern och jag talades vid om den här saken lovade
            jag att förfölja Lars Engqvist med blåslampa, som jag tror att
            jag uttryckte det. Jag lovade att återkomma. Och det gör jag i
            dag. Vilka reella förbättringar för de psykiskt sjuka, hemlösa
            människorna har genomförts?
          </note>
          <note>
            Anf. 19 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag tror att det finns en väldig risk om vi driver
            debatten om hemlösa till att det nu enbart handlar om de psykiskt
            sjuka. Då är vi tillbaka till en väldigt farlig utgångspunkt,
            nämligen att vi tror att hemlösheten är en fråga om individuella
            tillkortakommanden. Hemlöshet i Sverige är ett exempel på att
            klasskillnaderna och klassamhället kommer tillbaka.
          </note>
          <note>
            Jag vill erinra mig att när jag studerade svensk
          </note>
          <note>
            1800-talshistoria såg jag att man började diskutera
          </note>
          <note>
            1840- och 1850-talens stora sociala problem i Stockholm genom
            att tala om "de försvarslösa". Det var människor som inte hade
            arbete och inte hade bostad som hade kommit till storstaden i
            en förhoppning om att skapa ett nytt liv.
          </note>
          <note>
            I den tidens riksdag fördes en lång diskussion om vad man borde
            göra åt de försvarslösa. Det handlade om allt från moralisk upprustning
            till att inrätta särskilda sjukstugor. Vad man inte förstod då,
            och som det finns en risk för att vi inte heller förstår i dagens
            debatt, är att det ytterst faktiskt handlar om att fördela våra
            tillgångar; att skapa arbeten, att skapa bostäder, att skapa delaktighet.
          </note>
          <note>
            Jag har mött många hemlösa som faktiskt inte är psykiskt sjuka,
            som inte på något sätt kan bära ett personligt ansvar för situationen.
            De har börjat en resa ut från samhället med arbetslöshet kombinerat
            med någon skilsmässa kombinerat med ekonomiska problem. Till slut
            står de utan egen bostad, utan arbete och utan ett socialt nätverk
            som fungerar.
          </note>
          <note>
            Jag tror att det är viktigt att påpeka detta, för de åtgärder
            som måste vidtas är faktiskt att återupprätta en fungerande bostadspolitik,
            att se till att människor får arbete och att se till att människor
            får stöd för att hitta sin plats på svensk arbetsmarknad och därmed
            en grund för att skapa sig ett socialt drägligt liv.
          </note>
          <note>
            Till detta kommer, och där håller jag med Inger
          </note>
          <note>
            René, att vi också har ett problem med effekterna av psykiatrireformen.
            Goda avsikter har inte följts upp med de åtgärder som kommuner
            och landsting är skyldiga att genomföra. Som svar på Inger Renés
            fråga vill jag säga: Ställ gärna frågan när vi har presenterat
            vårbudgeten. Det är då vi måste tala om i vilken mån vi faktiskt
            vill göra någonting på de här områdena. Vi återkommer till frågan
            om vad vi kan göra när det gäller att utveckla psykiatrin.
          </note>
          <note>
            Sedan vill jag påpeka att frågorna om forskning och om vad staten
            kan göra ytterligare kommer att få sina svar i de arbeten som
            nu utförs. De utförs genom den särskilda parlamentariska kommitté
            som arbetar med hemlösa men också, vilket jag inte nämnde i mitt
            första inlägg, genom det arbete som skall utföras av den forskargrupp
            som skall göra ett socialt bokslut över 90-talet. En viktig del
            av deras arbete handlar just om att skildra 90-talets ekonomiska
            och sociala utveckling med utgångspunkt också från dem som ställts
            vid sidan om, dem som vi kallar för marginaliserade men som faktiskt
            är medborgare som har fråntagits sina grundläggande sociala rättigheter.
          </note>
          <note type="speaker">
            Anf. 20 ULLA-BRITT HAGSTRÖM (kd):
          </note>
          <note>
            Fru talman! Först vill jag rikta ett tack till Berndt
          </note>
          <note>
            Ekholm, Lena Olsson och Inger René, som finns med i den här debatten
            av samma skäl som jag själv gör.
          </note>
          <note>
            Det får aldrig bli en partiskiljande fråga att inte tillåta klasskillnader
            som ger det här fruktansvärda utfallet.
          </note>
          <note>
            Jag fick ett brev där det stod: Var har du lagt ribban - när
            man ligger under en gran i skogen och termometern kryper till
            30 grader minus, när kronofogden med polishjälp kastar ut en på
            gatan och en som kan betala för sig flyttar in i stället?
          </note>
          <note>
            Det finns en risk att vi lägger ribban högre i storstäderna Stockholm,
            Göteborg och Malmö för att problemen verkar vara så oöverstigliga.
            Men det är lika kallt i Stockholm som i min hemstad Skövde, där
            det förresten också finns uteliggare. Detta är en fråga om människovärde,
            om alla människors lika och unika värde.
          </note>
          <note>
            Socialministern säger i sitt svar:
          </note>
          <note>
            "För mig som socialdemokrat är kampen mot hemlöshet och utanförskap
            därför en av de viktigaste rättvisefrågorna inför framtiden."
          </note>
          <note>
            Visst, det är helt rätt. Det behöver man inte vara socialdemokrat
            för att säga, eftersom det måste vara en attitydfråga och en värdegrundsfråga
            för hela svenska folket. Därför är jag glad över att skolminister
            Ingegerd Wärnersson utsett 1999 till skolans värdegrundsår. Jag
            hoppas att socialministern också skulle vilja utse 1999 till värdegrundsåret
            för boende.
          </note>
          <note>
            Det handlar om att man skall kunna välja boendeform och veta
            att när man söker bostadsbidrag är det ett bidrag som beslutas
            för att man skall känna trygghet och inte ett lån som kastar hela
            ekonomin över styr helt hastigt.
          </note>
          <note>
            Den forskargrupp som skall se på det sociala bokslutet av 90-talet
            tycker jag är mycket intressant. Och vi kristdemokrater tror på
            en värdekommission som kan diskutera etiska förhållningssätt och
            grundläggande värden. Säkert skulle man kunna göra mycket som
            den forskargruppen kommer fram till.
          </note>
          <note>
            Fru talman! Jag brukar köpa de bostadslösas tidning Situation
            Sthlm. Det är förskräckligt att det skall behöva finnas en sådan,
            men den finns, och den är bra. I nr 25 från februari 1999 intervjuas
            Nicke 36 år och hemlös:
          </note>
          <note>
            "Var sov du i natt?
          </note>
          <note>
            - Jag sov egentligen inte alls i natt. Gick runt på stan hela
            natten och la mig på en bänk på Västra skogens t-bana framåt morgonen.
          </note>
          <note>
            När somnade du?
          </note>
          <note>
            - Vid sju, tror jag.
          </note>
          <note>
            Vad var det sista du tänkte innan du somnade?
          </note>
          <note>
            - Hoppas att jag får ligga här en stund.
          </note>
          <note>
            Stördes du av något?
          </note>
          <note>
            - Det är klart. En massa folk. En t-banestation är väl knappast
            tyst vid rusningstid.
          </note>
          <note>
            När vaknade du?
          </note>
          <note>
            - Vaknade och vaknade - jag halvslumrade fram till halv tio ungefär.
          </note>
          <note>
            Vad var det första du tänkte när du vaknat?
          </note>
          <note>
            - Jaha, då var det dags att släpa sig i väg igen."
          </note>
          <note>
            I den kartläggning som gjordes 1993 var genomsnittsåldern bland
            de hemlösa 38 år, ungefär som
          </note>
          <note>
            Nicke 36 år. Kvinnorna var yngre än männen. 17 %
          </note>
          <note>
            av samtliga hemlösa kvinnor hade kvar vårdnaden om sina barn.
            Det redovisades också att 30 % av dem som hade kontakt med frivilligorganisationerna
            också hade rapporterats från socialtjänsten. Men det är ju en
            differens på 70 %. Detta tyder på att socialtjänsten och frivilligorganisationerna
            till största delen har olika målgrupper. Det är därför viktigt
            att socialministern tydligt markerar de ideella organisationernas
            roll. Därför vill jag fråga om socialministern ser de ideella
            organisationernas roll endast som en kompletterande roll eller
            om han också kan tänka sig att se denna roll som en nyckelroll
            i sammanhanget.
          </note>
          <note type="speaker">
            Anf. 21 BERNDT EKHOLM (s):
          </note>
          <note>
            Fru talman! Jag delar socialministerns uppfattning i fråga om
            allt som han tog upp, inte minst om den fungerande bostadspolitiken
            och de ekonomiska ojämlikheterna. Det är inte mycket att säga
            om det.
          </note>
          <note>
            Jag hoppas verkligen att socialministern driver på för att vi
            skall få ett bra forskningsarbete till stånd, så att detta inte
            utelämnas. Jag tror att det är oerhört viktigt att veta faktum.
            Det är också väldigt viktigt att man i det arbetet tittar på alla
            nya initiativ, inklusive den parlamentariska kommittén, exempelvis
            den tidning som jag också har tagit del. Det är ett kontroversiellt
            inslag men mycket spännande, måste jag säga, att man kan tänka
            på det sättet när det gäller hjälp till självhjälp.
          </note>
          <note>
            Jag har inte så mycket tid till förfogande. Därför får jag peka
            på ytterligare någonting som kom fram vid vår konferens, exempelvis
            vikten av att man har en bra uppsökande verksamhet. Det går inte
            att bara förlita sig på den traditionella socialtjänsten. De hemlösa
            har nämligen inte kapacitet att ta den kontakt som behövs i ett
            sådant fall. Man måste ha en bra och aktiv uppsökande verksamhet.
            Jag tror att det är oerhört viktigt.
          </note>
          <note>
            En annan sak som vi talade om var just behovet av öronmärkta
            medicinska resurser för de hemlösa.
          </note>
          <note>
            Man måste inse att det är ett splittrat huvudmannaskap i dag
            och se om man kan göra något åt det. Inte minst gäller det i fråga
            om att angripa de psykiska problem som är en del av hemlösheten.
            Jag tror också att det är viktigt, speciellt i storstäderna, att
            man bygger upp särskilda enheter som kan arbeta med hemlöshetsproblematiken.
          </note>
          <note>
            Slutligen vill jag säga något om frivilligorganisationerna. Jag
            tror att de kan göra en stor insats. Men det är klart att det
            finns en fara. Det har ju delvis blivit så att det är frivilligorganisationerna
            som får ta de tunga och svåra fallen, och det kan ju inte vara
            rimligt att samhället fallerar på den punkten. Samhället måste
            ta sig an det tunga och det svåra, och frivilligorganisationerna
            kan sedan på ett integrerat sätt komplettera och vara en aktiv
            part i arbetet att göra något åt hemlösheten.
          </note>
          <note type="speaker">
            Anf. 22 LENA OLSSON (v):
          </note>
          <note>
            Fru talman! Jag tackar ministern för en del av svaren. Jag tycker
            att det är glädjande att höra att denna fråga i hög grad handlar
            om fördelning av resurser.
          </note>
          <note>
            Men jag ställde också en fråga till ministern om huvudmannaskapet,
            alltså om samarbetet, och om det inte är ett problem. Är det inte
            vår uppgift att gå in och peka på samhällets ansvar?
          </note>
          <note>
            Jag ställde också en fråga om ytterligare resurser.
          </note>
          <note>
            Som jag ser det kommer det att behövas ytterligare resurser.
            Perssonpengarna i all ära - det är jättebra att kommuner och landsting
            får ytterligare resurser -
          </note>
          <note>
            men jag undrar också om dessa pengar verkligen kommer att räcka.
          </note>
          <note>
            Anser inte ministern att det största ansvaret skall vila på samhället
            när det gäller dessa frågor och att frivilligorganisationerna
            skall ses som ett komplement?
          </note>
          <note type="speaker">
            Anf. 23 INGER RENÉ (m):
          </note>
          <note>
            Fru talman! Tack socialministern för svaret. Skälet till att
            jag koncentrerade mig på de psykiskt sjuka hemlösa i dag är att
            på den korta tid som jag har till mitt förfogande hinner jag inte
            med mycket mer. Jag har väckt vidare interpellationer vid tidigare
            tillfällen.
          </note>
          <note>
            Alla tycker vi naturligtvis att det är dystert för de människor
            som vi talar om i dag. Det är djupt tragiskt att den ekonomiska
            utvecklingen i Sverige har gått baklänges under de senaste åren.
            Då är det desto mer glädjande att se att en kommun som har stora
            bekymmer på detta område, Stockholms kommun, ändå i år satsar
            50 miljoner kronor på bostäder för de hemlösa.
          </note>
          <note>
            Jag försökte säga att detta inte bara handlar om resursknapphet
            utan att det också handlar om effekter som psykiatrireformen har
            gett upphov till. Mycket har varit bra med den reformen. Men vi
            vet alla att det egna boendet med allt vad det kan innebära också
            har varit svårt för många människor och särskilt för människor
            med grava psykiska problem. Kanske skulle vi i dag i större utsträckning
            arbeta med och för olika typer av enskilt boende som psykiatrireformen
            ger möjligheter till såtillvida att man ordnar gruppboenden, samlingsboenden
            och olika former av gemensamt ansvar för boendet utan att, vilket
            är bäst att jag påpekar, vi kommer tillbaka till de gamla institutionerna
            som ingen människa ville ha tidigare.
          </note>
          <note>
            Jag efterfrågar fortfarande effekter av regeringens politik som
            snabbare kan ge möjligheter för just de psykiskt sjuka hemlösa
            människorna som faktiskt också är en växande grupp och därför,
            tycker jag, kräver särskilda åtgärder från oss politiker.
          </note>
          <note>
            Anf. 24 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag vill först ta upp frågan om frivilligorganisationerna.
            Jag anser att frivilligorganisationerna kan spela en stor roll,
            men de bör alltid spela en kompletterande roll. Vår socialtjänstlagstiftning
            är nämligen uppbyggd på ett sådant sätt att kommunerna har en
            skyldighet att trygga människornas tillvaro.
          </note>
          <note>
            Det betyder omvänt att medborgarna i det här landet skall kunna
            vänta sig ett stöd från kommunerna för att hitta vägarna till
            en acceptabel tillvaro.
          </note>
          <note>
            För att socialtjänsten skall fungera, inte minst på detta område,
            krävs det ett samarbete med frivilligorganisationerna. Det krävs
            det engagemang och de särskilda insatser som görs från frivilligorganisationerna.
            Jag tror att det skulle vara en fara om vi sade att vi skall ordna
            detta med frivilligorganisationernas hjälp. Då tror jag nämligen
            att vi förlorar poängen med socialtjänstlagen, nämligen att anvisa
            en skyldighet för varje kommun att garantera medborgarna en socialt
            acceptabel tillvaro.
          </note>
          <note>
            Jag tror alltså att en del av problemen är ett resultat av bristande
            resurser i kommuner och landsting och naturligtvis också en följd
            av de ekonomiska problem som hanterats på nationell nivå. Därför
            är det, Ulla-Britt Hagström, inte bara en fråga om vilken värdegrund
            vi har. Det blir till slut också en fråga om resurser. Man måste
            i så fall vara beredd att anvisa offentliga resurser för det arbete
            som kommuner, landsting och staten skall utföra. Där tycker jag
            att
          </note>
          <note>
            Ulla-Britt Hagström har ett problem. Å ena sidan finns det ett
            respektabelt socialt engagemang hos
          </note>
          <note>
            Kristdemokraterna. Å andra sidan deltar de nästan alltid i kampen
            för att dra undan samhälleliga resurser
          </note>
          <note>
            - sänka skatterna och på det viset försvåra det offentliga arbetet.
          </note>
          <note>
            Om vi skall kunna göra någonting åt de här problemen måste vi
            först försäkra oss om att kommuner och landsting har möjlighet
            att leva upp till de krav som vi ställer på dem. Det innebär sannolikt
            att det blir svårt att i framtiden se stora skattesänkningar inom
            kommuner och landsting. Vi kan redan se hur vi nu börjar få allvarliga
            ekonomiska problem i de två kommuner - en primärkommun och en
            landstingskommun, nämligen Stockholm och Stockholm läns landsting
            - som käckt sänkte skatten därför att de trodde att detta på något
            sätt skall innebära en ny väg framåt. Nu står man med väldigt
            stora ekonomiska bekymmer som man inte vet hur man skall hantera.
          </note>
          <note>
            Så till frågan om huvudmannaskapet och ansvarfördelningen. Jag
            är inte alldeles säker på att man behöver ändra ansvarsfördelningen,
            men jag tror att det också där handlar om att se till att man
            har resurser för att utveckla det ansvar man har. Vi kommer att
            få möjlighet att ta ställning till detta när Socialstyrelsen i
            maj kommer med sin utvärdering av psykiatrireformen. Då får vi
            en bättre helhetsbild och får möjligheter att agera. Men det förutsätter
            - jag är tillbaka till vad regeringen kan göra - att vi under
            året beslutar om en budgetproposition som ger möjlighet att ge
            stöd till ett utvecklat arbete när det gäller psykiatrin.
          </note>
          <note type="speaker">
            Anf. 25 ULLA-BRITT HAGSTRÖM (kd):
          </note>
          <note>
            Fru talman! Jag vill tacka socialministern för svaret. Jag vill
            också säga att värdegrund och resurser är starkt sammankopplade.
            Offentliga resurser genereras av en tillväxtpolitik där höjd tillväxt
            kan ge arbete och ge den offentliga sidan resurser. Om inte företagen
            kan erbjuda arbetstillfällen får vi heller inga resurser till
            den offentliga verksamhet som vi behöver.
          </note>
          <note>
            Detta ser vi ett tecken på nu.
          </note>
          <note>
            I Kyrkans Tidning säger en av de kvinnor som kallas för Guldänglarna
            och som får rycka ut när inte samhället klarar det: Sverige kan
            inte längre kallas ett välfärdsland eftersom inte alla har mat
            för dagen och en säng att sova i.
          </note>
          <note>
            I samma reportage den 25 februari "I de hemlösas personkrets"
            uttrycker man att samhällets skyddsnät glesnar och inte kan fånga
            upp de svagaste. Många skulle falla igenom om det inte vore insatser
            av organisationer och enskilda. Samtidigt som nätet glesnar blir
            de utslagna fler och fler. En av kvinnorna säger:
          </note>
          <note>
            Det viktiga är inte måltiden som vi ger utan det att vi behandlar
            dem alla som de människor de faktiskt är fast det knappast syns
            under all smuts och allt förfall.
          </note>
          <note>
            Jag har samma åsikt som Lars Engqvist, att detta skall socialtjänsten
            klara. Men när inte socialtjänsten klarar det har de ideella organisationerna
            fått ta en tung nyckelroll som de inte har fått resurser för.
          </note>
          <note>
            Bostadsföretagen måste ta sitt ansvar. Beräkningsrutinerna har
            inte ändrats mycket. Kommunerna måste göra uppföljningar om långvarigt
            psykiskt funktionshindrades livsvillkor. En stor del av dessa
            har ingen daglig sysselsättning heller. Framför allt måste vi
            tillsammans utveckla kamratstöd och faddersystem så att det alltid
            finns någon som man kan vända sig till för att få hjälp. Därför
            känns det inte så bra att vänta på utredningarna, när vi vet att
            problemen redan finns.
          </note>
          <note>
            Jag säger än en gång till socialministern: Utlys en tävling om
            Sveriges guldkommun, kommunen som tar fasta på människovärdet.
          </note>
          <note>
            Anf. 26 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag har bara en kommentar till detta med tävling.
            Om man nu kritiserar riksdagen för att vi har en för trög behandlingsordning
            med förslag som läggs fram, beslut som skall fattas om budget
            mot bakgrund av de utredningar som ger oss en klar bild av vad
            vi skall göra, kan jag inte förstå hur man kan tycka att lustiga
            tävlingar på något sätt skulle lösa våra sociala problem.
          </note>
          <note>
            Överläggningen var härmed avslutad.
          </note>
          <note>
            5 § Anmälan om inkommen faktapromemoria om förslag från den Europeiska
            kommissionen
          </note>
          <note>
            Andre vice talmannen anmälde att följande faktapromemoria om
            förslag från Europeiska kommissionen inkommit och delats ut till
            kammarens ledamöter:
          </note>
          <note>
            Direktiv om ändring av direktiv om bestämning av vilka personer
            som skall vara betalningsskyldiga för mervärdesskatt KOM (98)
            660
          </note>
          <note>
            6 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1998/99:95 till trafikutskottet
          </note>
          <note>
            Motioner
          </note>
          <note>
            1998/99:Ub4-Ub8 till utbildningsutskottet
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Arbetsmarknadsutskottets betänkande
          </note>
          <note>
            1998/99:AU6 Vissa frågor om jämställdhet
          </note>
          <note>
            Konstitutionsutskottets betänkande
          </note>
          <note>
            1998/99:KU15 Personuppgiftslagen
          </note>
          <note>
            Försvarsutskottets betänkanden
          </note>
          <note>
            1998/99:FöU2 Kustbevakningen, m.m.
          </note>
          <note>
            1998/99:FöU4 Totalförsvarsplikten
          </note>
          <note>
            Näringsutskottets betänkande
          </note>
          <note>
            1998/99:NU7 Vissa regionalpolitiska frågor
          </note>
          <note>
            8 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 4 mars
          </note>
          <note>
            1998/99:421 av Berit Jóhannesson (v) till försvarsministern
          </note>
          <note>
            Stödköp från försvarsindustrin
          </note>
          <note>
            1998/99:422 av Viviann Gerdin (c) till finansministern
          </note>
          <note>
            Moms på dans
          </note>
          <note>
            1998/99:423 av Inger Strömbom (kd) till finansministern
          </note>
          <note>
            Avgångsvederlag till verkställande direktörer och generaldirektörer
          </note>
          <note>
            den 5 mars
          </note>
          <note>
            1998/99:424 av Margareta Viklund (kd) till försvarsministern
          </note>
          <note>
            Makedonien
          </note>
          <note>
            1998/99:425 av Chatrine Pålsson (kd) till socialministern
          </note>
          <note>
            PKU-registret
          </note>
          <note>
            1998/99:426 av Dan Ericsson (kd) till kulturministern
          </note>
          <note>
            Borghamn
          </note>
          <note>
            1998/99:427 av andre vice talman Eva Zetterberg (v)
          </note>
          <note>
            till statsrådet Pierre Schori
          </note>
          <note>
            Mänskliga rättigheter i Colombia
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 9 mars.
          </note>
          <note>
            9 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 4 mars
          </note>
          <note>
            1998/99:391 av Gudrun Lindvall (mp) till miljöministern
          </note>
          <note>
            Ämnen i skumplast
          </note>
          <note>
            1998/99:406 av Gudrun Lindvall (mp) till miljöministern
          </note>
          <note>
            Koldioxidutsläpp
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 9 mars.
          </note>
          <note>
            10 § Kammaren åtskildes kl. 10.15.
          </note>
          <note>
            Förhandlingarna leddes av andre vice talmannen.
          </note>
        </div>
      </body>
    </text>
  </TEI>
</teiCorpus>
