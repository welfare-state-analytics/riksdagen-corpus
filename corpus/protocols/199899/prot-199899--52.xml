<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199899</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199899</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--52</head>
          <docDate when="1999-02-09">1999-02-09</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ------------------------------------------------------
          </note>
          <note>
            1 § Justering av protokoll
          </note>
          <note>
            Justerade protokollen för den 2 och 3 februari.
          </note>
          <note>
            2 § Meddelande om frågestund
          </note>
          <note>
            Talmannen meddelade att vid frågestunden torsdagen den 11 februari
            kl. 14.00 skulle följande statsråd närvara:
          </note>
          <note>
            Finansminister Erik Åsbrink, jordbruksminister
          </note>
          <note>
            Margareta Winberg, kulturminister Marita Ulvskog, statsrådet
            Mona Sahlin, statsrådet Leif Pagrotsky, näringsminister Björn
            Rosengren, statsrådet Ingegerd
          </note>
          <note>
            Wärnersson och statsrådet Britta Lejon.
          </note>
          <note>
            3 § Meddelande om information från regeringen
          </note>
          <note>
            Talmannen meddelade att torsdagen den
          </note>
          <note>
            11 februari kl. 13.00 skulle statsrådet Mona Sahlin lämna information
            om regeringens beslut om rekommendationen från analysgruppen i
            Estoniafrågan.
          </note>
          <note>
            4 § Anmälan om fördröjda svar på interpellationer
          </note>
          <note>
            Till riksdagen hade inkommit följande skrivelser:
          </note>
          <note>
            Interpellation 1998/99:119
          </note>
          <note>
            Till riksdagen
          </note>
          <note>
            Interpellation 1998/99:119 av Birgitta Sellén (c)
          </note>
          <note>
            om kultur i glesbygd.
          </note>
          <note>
            Interpellationen kommer att besvaras tisdagen den
          </note>
          <note>
            16 februari 1999.
          </note>
          <note>
            Skälet till dröjsmålet är att vi inte kunnat finna en debattdag
            som passar både interpellanten och mig.
          </note>
          <note>
            Stockholm den 4 februari 1999
          </note>
          <note>
            Marita Ulvskog
          </note>
          <note>
            Interpellation 1998/99:133
          </note>
          <note>
            Till riksdagen
          </note>
          <note>
            Interpellation 1998/99:133 av Gunnel Wallin om bostadslösheten.
          </note>
          <note>
            Interpellationen kommer att besvaras fredagen den 19 februari
            1999.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 4 februari 1999
          </note>
          <note>
            Lars Engqvist
          </note>
          <note>
            Interpellation 1998/99:144
          </note>
          <note>
            Till riksdagen
          </note>
          <note>
            Interpellation 1998/99:144 av Ewa Larsson om de prostituerades
            livssituation.
          </note>
          <note>
            Interpellationen kommer att besvaras fredagen den 19 februari
            1999.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 4 februari 1999
          </note>
          <note>
            Lars Engqvist
          </note>
          <note>
            Interpellation 1998/99:148
          </note>
          <note>
            Till riksdagen
          </note>
          <note>
            Interpellation 1998/99:148 av Kerstin Heinemann om tandvård.
          </note>
          <note>
            Interpellationen kommer att besvaras fredagen den 19 februari
            1999.
          </note>
          <note>
            Skälet till dröjsmålet är arbetsanhopning.
          </note>
          <note>
            Stockholm den 4 februari 1999
          </note>
          <note>
            Lars Engqvist
          </note>
          <note>
            Interpellation 1998/99:149
          </note>
          <note>
            Till riksdagen
          </note>
          <note>
            Interpellation 1998/99:149 av Ragnwi Marcelind om det statliga
            stödet till brottsoffren.
          </note>
          <note>
            Interpellationen kommer att besvaras fredagen den 19 februari
            1999.
          </note>
          <note>
            Skälet till dröjsmålet är att jag inte kunnat finna en debattdag
            som passar både interpellanten och mig.
          </note>
          <note>
            Stockholm den 5 februari 1999
          </note>
          <note>
            Laila Freivalds
          </note>
          <note>
            Interpellation 1998/99:145
          </note>
          <note>
            Till riksdagen
          </note>
          <note>
            Interpellation 1998/99:145 av Birgitta Wistrand om AB Svensk
            Bilprovning.
          </note>
          <note>
            Interpellationen kommer att besvaras torsdagen den 11 mars 1999.
          </note>
          <note>
            Skälet till dröjsmålet är arbetsanhopning.
          </note>
          <note>
            Näringsdepartementet
          </note>
          <note>
            Enligt uppdrag
          </note>
          <note>
            C H Fallenius
          </note>
          <note>
            Expeditionschef
          </note>
          <note>
            Interpellation 1998/99:122
          </note>
          <note>
            Till riksdagen
          </note>
          <note>
            Interpellation 1998/99:122 av Erik Arthur Egervärn om forskningsresurser
            vid mindre och medelstora högskolor.
          </note>
          <note>
            Interpellationen kommer att besvaras tisdagen den
          </note>
          <note>
            16 februari 1999.
          </note>
          <note>
            Skälet till dröjsmålet är beredningen inom departementet.
          </note>
          <note>
            Stockholm den 2 februari 1999
          </note>
          <note>
            Thomas Östros
          </note>
          <note>
            Interpellation 1998/99:134
          </note>
          <note>
            Till riksdagen
          </note>
          <note>
            Interpellation 1998/99:134 av Sofia Jonsson om utbildningsnivån
            i glesbygden.
          </note>
          <note>
            Interpellationen kommer att besvaras tisdagen den
          </note>
          <note>
            16 februari 1999.
          </note>
          <note>
            Skälet till dröjsmålet är beredningen inom departementet.
          </note>
          <note>
            Stockholm den 2 februari 1999
          </note>
          <note>
            Thomas Östros
          </note>
          <note>
            5 § Svar på interpellation 1998/99:112 om F-
          </note>
          <note>
            skattsedel
          </note>
          <note type="speaker">
            Anf. 1 Finansminister ERIK ÅSBRINK (s):
          </note>
          <note>
            Fru talman! Margareta Andersson har frågat vad jag är beredd
            att vidta för åtgärder för att avbytare som blivit uppsagda från
            Lantbrukets avbytartjänst och som vill starta företag samt andra
            i liknande omständigheter skall få sina F-skattsedlar och kunna
            starta sina företag.
          </note>
          <note>
            När systemet med F-skattsedlar infördes (prop.
          </note>
          <note>
            1991/92:112) blev det väsentligt enklare för den som bedrev eller
            avsåg att bedriva näringsverksamhet att få en F-skattsedel än
            det varit att få en B-skattsedel i det gamla systemet. Reglerna
            för tilldelning av F-
          </note>
          <note>
            skattsedel har därefter ändrats (prop. 1997/98:33) så att det
            blivit ännu lättare att få en sådan.
          </note>
          <note>
            De nya reglerna innebär att alla som ansöker om en F-skattsedel
            skall få det om det inte finns skälig anledning att anta att sökanden
            varken bedriver näringsverksamhet eller kommer att bedriva sådan
            verksamhet. Dock finns vissa hinder, t.ex. om sökanden har skatteskulder
            eller inte har fullgjort sin skyldighet att deklarera. De nya
            reglerna trädde i kraft den
          </note>
          <note>
            1 januari 1998.
          </note>
          <note>
            Det är ytterst få som får avslag på sin ansökan om
          </note>
          <note>
            F-skattsedel. Av de ca 70 000 fysiska och juridiska personer
            som under år 1997 ansökte om F-skattsedel var det endast 663 personer,
            dvs. mindre än 1 %, som fick avslag på den grunden att näringsverksamhet
            inte ansågs bedrivas. Antalet ansökningar under förra året
          </note>
          <note>
            - som prövades mot de nya reglerna - steg till drygt
          </note>
          <note>
            74 000. Antalet avslag på den grunden att näringsverksamhet inte
            ansågs bedrivas minskade till 620.
          </note>
          <note>
            I sak gäller att man i ett system med F-skatt inte kan undvara
            en möjlighet för skattemyndigheten att avslå en ansökan om F-skatt
            när det finns goda skäl att anta att näringsverksamhet varken
            bedrivs eller kommer att bedrivas eftersom systemet bygger på
            ett direkt samband mellan F-skattsedel och näringsverksamhet.
          </note>
          <note>
            Till detta kan läggas att Riksskatteverket nu gör en översyn
            av utbildningen av handläggare i F-
          </note>
          <note>
            skattefrågor för att åstadkomma en snabb, korrekt och enhetlig
            bedömning av ansökningar om F-skattsedel, och i vissa regioner
            har viss utbildningsverksamhet redan genomförts.
          </note>
          <note>
            Enligt min mening finns det inget generellt hinder i nuvarande
            lagstiftning som medför att den aktuella verksamheten inte kan
            hänföras till näringsverksamhet. Om den bedrivs eller avses att
            bedrivas under sådana former som krävs för näringsverksamhet enligt
            21 § kommunalskattelagen, dvs. yrkesmässigt och självständigt,
            skall en F-skattsedel utfärdas.
          </note>
          <note type="speaker">
            Anf. 2 MARGARETA ANDERSSON (c):
          </note>
          <note>
            Fru talman! Jag tackar så mycket för svaret, för i den här frågan
            är finansministern och jag tämligen överens. Generellt sett är
            det väldigt positivt. Jag tycker också att det är helt naturligt
            att vi har en regel om att man även kan avslå under de förutsättningar
            som finns hos skattemyndigheten. Men den springande punkten som
            jag ser det just nu är bedömningen av vad som är näringsverksamhet.
            Här har en enskild grupp faktiskt diskriminerats i lite olika
            sammanhang.
          </note>
          <note>
            Det rör sig då just om de tidigare avbytarna.
          </note>
          <note>
            I höstas sade man från skattemyndighetens sida -
          </note>
          <note>
            det är från Skattekontoret i Växjö som jag har de här uppgifterna
            - att eftersom de här personerna tidigare varit anställda kommer
            de inte att kunna bedriva sin verksamhet som näringsverksamhet.
            Som finansministern antyder i svaret har det inte varit enhetliga
            bedömningar i hela landet. Kan jag då förutsätta att det här svaret
            också ger vid handen att det kommer att vara en mer enhetlig bedömning
            framöver, efter det att man gjort de här undersökningarna och
            genomfört den utbildning som finansministern beskriver?
          </note>
          <note type="speaker">
            Anf. 3 Finansminister ERIK ÅSBRINK (s):
          </note>
          <note>
            Fru talman! Som Margareta Andersson säkert förstår varken kan
            eller får jag bedöma skattemyndigheternas tillämpning av gällande
            lagstiftning i enskilda fall, utan jag kan bara uttala mig mera
            generellt.
          </note>
          <note>
            Jag har pekat på den mycket långtgående lättnad i flera steg
            som redan har genomförts och som innebär att en överväldigande
            majoritet av dem som ansöker om F-skattsedel också får det. Likväl
            måste en sådan här prövningsmöjlighet för skattemyndigheten finnas
            kvar.
          </note>
          <note>
            Man kan säga att bevisbördan har kastats om. Tidigare var det
            den skattskyldige som skulle visa att det var fråga om näringsverksamhet.
            Nu ligger bevisbördan på skattemyndigheten när det gäller att
            visa på de fall där det inte är fråga om sådan verksamhet. Det
            är klart att det här innebär en långtgående lättnad av regelsystemet.
          </note>
          <note>
            En prövning måste dock finnas kvar. Det beror naturligtvis på
            att det finns fall där man inte bedriver och inte avser att bedriva
            näringsverksamhet. Det är alltid svårigheter med sådana bedömningar.
            Om man går ännu längre i generositet ökar risken för att man senare
            får ompröva ställningstagandet, och då går det i motsatt riktning
            - dvs. den som har trott att han eller hon får använda F-skattsedel
            får så småningom beskedet att så inte är fallet. Då händer bl.a.
            att den skattskyldige ändå får betala socialavgifter i form av
            egenavgifter. En del människor kan känna sig lurade av detta.
            Det finns således en avigsida med att ha en ännu generösare tillämpning.
          </note>
          <note>
            Jag tycker således att vi generellt sett har funnit en bra ordning.
            Vad som ytterligare kan göras och vad som pågår är att med utbildningsinsatser
            och annat säkerställa att tillämpningen blir så enhetlig, snabb
            och korrekt som möjligt över hela landet.
          </note>
          <note type="speaker">
            Anf. 4 MARGARETA ANDERSSON (c):
          </note>
          <note>
            Fru talman! Jag tror att vi är överens om att det måste finnas
            en prövningsrätt och att skattemyndigheten inte bara kan acceptera
            en begäran. Avigsidorna finns som sagt var.
          </note>
          <note>
            Men det jag har tyckt vara olyckligt är att man har diskriminerat
            en hel grupp av tidigare arbetstagare som nu går över till att
            i stället vara arbetsgivare och själva klara av det som krävs.
            Jag hoppas att det svar som getts innebär att man från skattemyndigheternas
            sida gör en som jag upplever det riktigare tolkning och att alla
            grupper skall behandlas lika.
          </note>
          <note>
            Jag är helt överens med finansministern om att man inte kan låta
            folk hantera detta hur som helst. Att komma tillbaka och få sitt
            beslut om F-skattsedel upphävt kan få mycket svåra konsekvenser,
            med kostnader som man inte hade räknat med. Men i det aktuella
            fallet har det nog inte varit på det sättet. Jag får väl uppmana
            mina kompisar att på nytt ansöka om
          </note>
          <note>
            F-skattsedel och hoppas att man då försöker få fram ett riktigare
            beslut i det här fallet.
          </note>
          <note>
            Jag tror ändå inte att man helt kan negligera problemet, eftersom
            det rör en ganska stor grupp. Det är människor som har en önskan
            om att bedriva företagsverksamhet. En del av dem har löst det
            genom att starta kooperativ, som t.ex. Farmartjänst. Men andra
            har gått in i arbetslöshet i stället, och det är inte en utveckling
            som någon kan önska, vare sig finansministern, jag eller någon
            annan. Därför känner jag att det här är en fråga som behöver tas
            upp på nytt om det inte blir någon förändring.
          </note>
          <note>
            Svaret till den sagesman jag har var också att det här var någonting
            som inte gick att ändra utan att ändra lagstiftningen. Men jag
            hoppas att den informations- och utbildningskampanj som bedrivs
            nu kommer att göra det möjligt att ändra detta i alla fall.
          </note>
          <note>
            Tack så mycket!
          </note>
          <note type="speaker">
            Anf. 5 Finansminister ERIK ÅSBRINK (s):
          </note>
          <note>
            Fru talman! Margareta Andersson och jag är nog överens i allt
            väsentligt om hur de här frågorna skall hanteras. Återigen, jag
            kan inte bedöma det individuella fallet. Men jag kan försäkra
            att regelsystemet skall tillämpas lika för alla yrkesgrupper.
            Det finns ingenting i regelsystemet, och får inte finnas någonting,
            som missgynnar en viss yrkesgrupp. Jag hoppas att de ökade informations-
            och utbildningsinsatser som nu görs kommer att leda till en ännu
            större träffsäkerhet i den framtida tillämpningen av regelsystemet.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1998/99:69 om byggforskningens framtid
          </note>
          <note>
            Anf. 6 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Inga Berggren har frågat mig om och i så fall när
            jag tänker redovisa min syn på byggforskningens framtid samt om
            och i så fall när jag tänker lägga fram förslag om förändringar
            i byggforskningens struktur.
          </note>
          <note>
            Som Inga Berggren påpekar i interpellationen aviserade regeringen
            i budgetpropositionen sin avsikt att lämna förslag till nya riktlinjer
            och en ny organisation för byggforskningen under hösten 1998.
            Regeringen såg då ett behov av att förändra byggforskningens inriktning
            och organisation med anledning av att anslaget för byggforskning
            enligt budgetpropositionen skulle minska från 164 till 64 miljoner
            kronor för år 1999.
          </note>
          <note>
            I och med riksdagsbehandlingen av budgetpropositionen förändrades
            dock de ekonomiska ramarna för byggforskningen under år 1999.
            Som Inga Berggren känner till beslöt riksdagen att byggforskningen
            utöver det föreslagna anslaget på 64 miljoner kronor skulle tillföras
            50 miljoner kronor för forskning och utveckling med inriktning
            mot en hållbar utveckling.
          </note>
          <note>
            Regeringen ser nu en möjlighet att under 1999
          </note>
          <note>
            sätta in frågan om den framtida byggforskningen i ett större
            forskningspolitiskt sammanhang. Kommittén för översyn av den svenska
            forskningspolitiken lämnade i slutet av 1998 överväganden och
            förslag som behandlar den framtida inriktningen av statens forskningsresurser
            och utformningen av den statliga forskningsorganisationen. I detta
            sammanhang kommer också byggforskningen att behandlas. Här förefaller
            det som om interpellanten och jag har samma uppfattning.
          </note>
          <note>
            Beredningen av de forskningspolitiska förslagen har just inletts,
            och remissbehandlingen av betänkandet har ännu inte avslutats.
            Jag kan därför för dagen inte ge något exakt svar på Inga Berggrens
            fråga om tidpunkten för när ställningstaganden och förslag om
            byggforskningen kan redovisas.
          </note>
          <note>
            På frågan om jag tänker redovisa förslag vill jag svara att jag
            självfallet kommer att göra det när tiden är mogen.
          </note>
          <note>
            Tack!
          </note>
          <note type="speaker">
            Anf. 7 INGA BERGGREN (m):
          </note>
          <note>
            Fru talman! Tack, herr minister, för det svaret, även om svaret
            i sig inte är ett särskilt imponerande sådant. Möjligen skulle
            jag vilja säga att det är en klass bättre än svaren på frågor
            som jag förut ställt i olika byggfrågor till tidigare inrikesministern.
            Så länge ärenden bereds finns inget att säga, var hans devis.
          </note>
          <note>
            Kjell Larsson har åtminstone något att tillkännage, nämligen
            att det inte längre är lika angeläget att lämna förslag till förändrad
            inriktning och organisation för byggforskningen när riksdagen
            har talat om för regeringen att man inte kunde godkänna den dramatiska
            minskningen. Två tredjedelar av byggforskningsanslaget tog regeringen
            alltså bort. Majoriteten i riksdagen ansåg att byggforskningen
            skulle tillföras ytterligare 50 miljoner i förhållande till regeringens
            förslag. Moderaterna sade: Vi vill öka med 75 miljoner.
          </note>
          <note>
            Även om detta skulle ha varit en minskning i förhållande till
            dagens anslag, gjorde vi i utskottet och vi moderater den bedömningen,
            efter hörande av inblandade parter, att pågående och nya projekt
            skulle kunna arbeta vidare i rimlig omfattning i avvaktan på slutgiltigt
            ställningstagande om byggforskningens framtid.
          </note>
          <note>
            Det undermåliga underlaget, eller rättare sagt den obefintliga
            redovisningen av konsekvenserna av regeringens stora neddragning,
            fanns inte då och inte nu heller redovisat någonstans. Därför
            kvarstår min kritik. Fortfarande lever många inom den byggrelaterade
            verksamheten, byggarna själva, forskare och studenter, i ovisshet
            om hur regeringen vill forma byggforskningen i framtiden.
          </note>
          <note>
            Frågorna kvarstår också: Vad händer nu? Vad säger ministern här
            i dag om framtiden för byggforskningen och boendeforskningen?
            Riksdagen har gett byggforskningen visst andrum, så att man har
            möjlighet att jobba vidare under 1999. Och ministern skriver i
            sitt svar att regeringen nu ser en möjlighet till bättre samordning
            inom forskningspolitikens område.
          </note>
          <note>
            Men jag känner ändå en viss oro, en oro som delas av flera aktiva
            inom den här verksamheten. Vad betyder ordvändningarna i svaret?
            Kommer forskningen att försvinna i ett svart hål?
          </note>
          <note>
            I ett flertal omgångar har regeringen aviserat en proposition
            som har gått under beteckningen Vissa byggfrågor. Det skedde redan
            våren 1998, även hösten 1998 och nu våren 1999. Som jag har uppfattat
            det skulle där stå någonting om byggforskningens framtid. Men
            symtomatiskt för regeringen är att inte ta ställning utan att
            skjuta upp ärendet. Ärendet bereds. Har verkligen inte regeringen
            och statsrådet några tankar och idéer om byggforskningens framtid?
          </note>
          <note>
            Det är just detta jag vill återkomma till. Vad händer efter 1999?
            Kommer det någonting i den proposition som jag tror är aviserad
            till början av mars?
          </note>
          <note>
            Kommer någonting att stå där om inriktning och organisation av
            byggforskningen? Vad händer alltså efter 1999?
          </note>
          <note>
            Anf. 8 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag kan nog hålla med Inga Berggren om att svaret
            inte är särskilt imponerande. Det kan möjligen bero på att interpellationen
            inte heller är så imponerande.
          </note>
          <note>
            I sakfrågan är vi egentligen överens. Som Inga
          </note>
          <note>
            Berggren skriver i interpellationen: "Vi vill i och för sig inte
            ifrågasätta behovet av en översyn av byggforskningen. Denna översyn
            bör dock göras i ett större forskningspolitiskt sammanhang." Det
            är precis den situationen vi är i för närvarande. Vi har den stora
            forskningspolitiska utredningen Forskning
          </note>
          <note>
            2000, som också har synpunkter på byggforskningen.
          </note>
          <note>
            Miljödepartementet har lagt ut ett uppdrag på Naturvårdsverket
            att tillsammans med Forskningsrådsnämnden titta på den ganska
            omdebatterade frågan om miljöforskningen. Där finns också Byggforskningsrådets
            framtid.
          </note>
          <note>
            Det finns nu ett bra tillfälle att försöka att bedöma frågorna
            i ett sammanhang och komma fram till en bra, genomtänkt och klok
            forskningspolitik på de tre områdena och kanske även på ytterligare
            områden.
          </note>
          <note>
            Det är angeläget att utnyttja den möjligheten.
          </note>
          <note>
            Byggforskningsrådet har fått möjligheter att verka på ett bra
            sätt under perioden innan de slutliga beskeden kan ges. Jag har
            haft ganska mycket kontakt med
          </note>
          <note>
            Byggforskningsrådet för att diskutera deras situation.
          </note>
          <note>
            Det råder ett bra förhållande mellan Byggforskningsrådet och
            departementet.
          </note>
          <note>
            I viss mån kommer vi inte ifrån att verksamheten får bedrivas
            under en viss ovisshet, som i och för sig inte är önskvärd men
            nödvändig för att kunna komma fram till en klok och långsiktigt
            hållbar lösning på detta viktiga område.
          </note>
          <note>
            Jag utgår från att Inga Berggrens intresse för frågan beror på
            att hon ser detta som ett viktigt forskningsområde. Där är vi
            också överens. Detta är också ett viktigt område för mig som miljöminister
            och ansvarig för byggmiljö- och boendemiljöfrågorna -
          </note>
          <note>
            med en stark tilltro till forskningens och kunskapernas roll
            i den framtida miljöpolitiken.
          </note>
          <note type="speaker">
            Anf. 9 INGA BERGGREN (m):
          </note>
          <note>
            Fru talman! Det var efter riksdagens ingripande som Byggforskningsrådet
            och de som forskar om byggande fick ett visst andrum. Det är alldeles
            riktigt att det är just denna fråga jag vill diskutera - en viktig
            fråga om byggforskning. Jag vill gärna diskutera sakfrågan. Det
            var därför jag hade hoppats på att få lite mer kött på benen.
          </note>
          <note>
            Forskning och utveckling och högkvalitativ utbildning är viktiga
            grundstenar i ett samhälle i förändring och för tillväxt. Sambandet
            mellan grundforskning, tillämpad forskning och industriellt utvecklingsarbete
            är en stor angelägenhet i ett växande Sverige.
          </note>
          <note>
            Byggforskningen är till sin karaktär tvärvetenskaplig, och den
            får inte glömmas bort i den pågående diskussionen om förslagen
            i betänkandet Forskning
          </note>
          <note>
            2000. Kanske har jag fått en indikation på att statsrådet också
            är angelägen om att se till att detta inte glöms bort.
          </note>
          <note>
            Det behövs både grundforskning och tvärvetenskaplig forskning.
            Det behövs, enligt min uppfattning, en djupare analys kring konsekvenserna
            av de framlagda förslagen i utredningen. Vi är överens om att
            tvärvetenskaplig forskning och byggforskning inte får ramla mellan
            stolarna.
          </note>
          <note>
            Det är också viktigt att ta upp en del invändningar jag har mött
            i debatten, nämligen varför byggbranschens insatser till FoU är
            förhållandevis låga jämfört med t.ex. läkemedelsbranschen.
          </note>
          <note>
            Jämförelsen haltar: branscherna har helt olika strukturer och
            förutsättningar. Byggbranschen består av många, små lokala bolag,
            egenföretagare som sysslar med byggande och installation, fastighetsbolag,
            arkitekter, konsulter osv. De flesta företag inom läkemedelsbranschen
            är stora och arbetar många gånger på internationell basis.
          </note>
          <note>
            Det finns ytterligare en sak jag tycker är viktig att ta upp
            i detta sammanhang. Entreprenörer inom byggbranschen måste skydda
            sina nya produkter och innovationer, de måste gardera sig för
            att andra inte tar över. Läkemedelsbranschen har helt andra förutsättningar
            med hjälp av t.ex. patentskydd.
          </note>
          <note>
            Om Skanskas chef satt på Astras vd-stol, skulle besluten att
            satsa pengar till forskning och utveckling vara helt annorlunda,
            än om Skanskas chef satt där han sitter i dag. Förutsättningarna
            är så olika.
          </note>
          <note>
            Samverkan och samfinansiering behövs mellan stat och näringsliv
            för att se och forska fram möjligheter att utveckla och lösa många
            och viktiga, krävande uppgifter med relevans för både individ
            och samhälle. Jag återkommer ändå till följande fråga.
          </note>
          <note>
            Kan Kjell Larsson ytterligare lite grann utveckla tanken bakom
            hur han ser på byggforskningens framtid?
          </note>
          <note>
            Anf. 10 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Jag gläder mig åt att Inga Berggren har grunduppfattningen
            att det finns anledning för staten och näringslivet att ta gemensamma
            tag för att öka kunskaperna på området. Jag håller med om jämförelsen
            mellan Astra och byggbranschen när det gäller forskningsinsatser.
            Det går inte att säga att alla branscher skall tillämpa exakt
            en viss speciell procentsats. Men det finns brister när det gäller
            byggbranschens forskning och inriktning i ett ideologiskt framtidsperspektiv.
            Den splittrade företagsstrukturen som Inga Berggren ger en beskrivning
            av visar att de kunskaper som finns om hur man bygger och river
            på rätt sätt inte i alla stycken når ut till de minsta byggföretagen.
            Här kan också finnas uppgifter för byggforskningen i samarbete
            med regeringen och riksdagen.
          </note>
          <note>
            Inga Berggren tolkade min indikation något så när rätt. Jag ser
            att forskningsområdet är viktigt, inte minst ur mitt ekologiska
            framtidsperspektiv. Det blir min uppgift att se till att de kunskaper
            som behövs för den här samhällsutvecklingen också kommer att tas
            fram under den beredning vi står i begrepp att arbeta med.
          </note>
          <note>
            Inga Berggren tog också upp en del saker som hänt på området
            innan jag tillträdde som miljöminister. Under de fyra månader
            jag har haft detta viktiga jobb har jag inte sett som min främsta
            uppgift att gräva i det förflutna. Jag är säker på att det finns
            en del argument för den tidigare regeringens agerande i frågan
            som jag tyvärr inte kan överföra till Inga
          </note>
          <note>
            Berggren.
          </note>
          <note type="speaker">
            Anf. 11 INGA BERGGREN (m):
          </note>
          <note>
            Fru talman! Just långsiktighet är viktigt i det här perspektivet.
            Det var det utskottet oroade sig för då regeringens förslag för
            budget 1999 lades fram. Det var fråga om kort sikt. Vad händer
            sedan?
          </note>
          <note>
            Forskning och utveckling är nödvändigt för framtiden. Jag förstår
            inte riktigt vad miljöministern menar med att det inte alltid
            finns den idépolitiska inriktningen hos byggbranschen i det här
            perspektivet, att det kanske saknas en inriktning.
          </note>
          <note>
            Här finns en tvärvetenskap som är viktig att ta fasta på. Byggprocessen
            i sig berör många olika delar inom forskningen, t.ex. beteendevetenskaplig
            och teknisk forskning i fråga om själva byggprocessen.
          </note>
          <note>
            Inomhusklimatet är viktigt för oss alla - från de allra minsta
            små till oss äldre. Det berör medicin, teknik och beteendevetenskap.
          </note>
          <note>
            Det finns andra viktiga ingredienser, t.ex. att klara viktiga
            utmaningar i framtiden som energihushållning, effektiv resursanvändning,
            användning av IT
          </note>
          <note>
            inom branschen, ändamålsenliga byggregler. För detta behövs en
            gemensam samverkan.
          </note>
          <note>
            Jag är intresserad av att diskutera sakfrågan. Frågan hur regeringen
            under hösten har skött budgeten kan vi glömma nu. Kommer det förslag
            i propositionen om vissa byggfrågor i början av mars? Eller kommer
            miljöministern att i vårpropositionen skriva in inriktningen på
            byggforskningen i framtiden?
          </note>
          <note>
            Anf. 12 Miljöminister KJELL LARS-
          </note>
          <note>
            SON (s):
          </note>
          <note>
            Fru talman! Vi får ju välja. Inga Berggren har ju i interpellationen
            sagt att det är viktigt att man behandlar byggforskningen i ett
            större forskningspolitiskt sammanhang. Det kommer vi inte att
            kunna göra om vi skall ha siktet inställt på att ge de slutliga
            beskeden i en proposition i vår eller i vårpropositionen.
          </note>
          <note>
            Det kommer att ta lite längre tid. Och jag menar ju att det är
            värt att lägga ned ytterligare några månader på det här för att
            få en ordentlig, genomtänkt, långsiktig lösning på ett område
            som vi är överens om är viktigt.
          </note>
          <note>
            Min tanke när det gäller byggföretagens forskning är den att
            på området finns det mer att forska om. Det här är ett väldigt
            viktigt område. Det finns också brister i kunskapsöverföringen
            av den kunskap som ändå finns om hur man bygger och inrättar bostäder
            och lokaler. Det är en viktig uppgift för byggforskningen, men
            också för oss andra som är aktiva på det här området.
          </note>
          <note>
            Det blev inte så att säga de blodiga knivarnas diskussion, det
            här, och jag tror att det beror på att Inga
          </note>
          <note>
            Berggren och jag nog är ganska överens om den här hanteringen.
            Jag ser fram emot att få diskutera det här med Inga Berggren när
            vi har haft den tid som behövs för att få fram ett bra, långsiktigt
            förslag och en bra, långsiktig inriktning på byggforskningen.
          </note>
          <note>
            Överläggningen var härmed avslutad.
          </note>
          <note>
            7 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1998/99:KU9
          </note>
          <note>
            Miljö- och jordbruksutskottets betänkande
          </note>
          <note>
            1998/99:MJU8
          </note>
          <note>
            Konstitutionsutskottets betänkande 1998/99:KU17
          </note>
          <note>
            Justitieutskottets betänkanden 1998/99:JuU10 och
          </note>
          <note>
            JuU11
          </note>
          <note>
            Lagutskottets betänkanden 1998/99:LU6-LU9
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1998/99:49 Sökerhetsrådgivare för transport av farligt gods m.m.
          </note>
          <note>
            9 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 5 februari
          </note>
          <note>
            1998/99:153 av Sten Andersson (m) till statsrådet
          </note>
          <note>
            Ulrica Messing
          </note>
          <note>
            Integrationspolitiken
          </note>
          <note>
            den 8 februari
          </note>
          <note>
            1998/99:154 av Kjell-Erik Karlsson (v) till jordbruksministern
          </note>
          <note>
            Industrifiske i Östersjön
          </note>
          <note>
            den 9 februari
          </note>
          <note>
            1998/99:155 av Barbro Westerholm (fp) till socialministern
          </note>
          <note>
            Medicinska tester i arbetslivet
          </note>
          <note>
            1998/99:156 av Barbro Westerholm (fp) till socialministern
          </note>
          <note>
            Kostnader för in vitrofertilisering
          </note>
          <note>
            1998/99:157 av Maud Ekendahl (m) till justitieministern
          </note>
          <note>
            Nedskärningar inom polisväsendet
          </note>
          <note>
            1998/99:158 av Göran Hägglund (kd) till näringsministern
          </note>
          <note>
            Näringspolitiken
          </note>
          <note>
            Interpellationerna redovisas i bilaga som fogas till riksdagens
            snabbprotokoll tisdagen den 16 februari.
          </note>
          <note>
            10 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 5 februari
          </note>
          <note>
            1998/99:328 av Ulla-Britt Hagström (kd) till utbildningsministern
          </note>
          <note>
            Tilldelning av högskoleplatser
          </note>
          <note>
            1998/99:329 av Carina Moberg (s) till miljöministern
          </note>
          <note>
            Finansiering av projekt rörande byggd miljö och stadsplanering
          </note>
          <note>
            1998/99:330 av Johan Pehrson (fp) till finansministern
          </note>
          <note>
            Regler för reavinstbeskattning
          </note>
          <note>
            1998/99:331 av Yvonne Ångström (fp) till statsrådet
          </note>
          <note>
            Ingegerd Wärnersson
          </note>
          <note>
            Arbetsmiljölagen
          </note>
          <note>
            1998/99:332 av Eva Flyborg (fp) till statsministern
          </note>
          <note>
            Oberoende revision
          </note>
          <note>
            1998/99:333 av Eva Flyborg (fp) till näringsministern
          </note>
          <note>
            Affären mellan Telia och Telenor
          </note>
          <note>
            1998/99:334 av Eva Arvidsson (s) till statsrådet Ingegerd Wärnersson
          </note>
          <note>
            Emotionell intelligens
          </note>
          <note>
            1998/99:335 av Eva Arvidsson (s) till justitieministern
          </note>
          <note>
            Homosexuella par
          </note>
          <note>
            1998/99:336 av Owe Hellberg (v) till statsrådet Maj-
          </note>
          <note>
            Inger Klingvall
          </note>
          <note>
            De preliminära bostadsbidragen
          </note>
          <note>
            1998/99:337 av Britt-Marie Danestig (v) till utbildningsministern
          </note>
          <note>
            Åldersgränser för vissa bidrag och förmåner
          </note>
          <note>
            den 8 februari
          </note>
          <note>
            1998/99:338 av Henrik Westman (m) till finansministern
          </note>
          <note>
            Fastighetsskatten
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 16 februari.
          </note>
          <note>
            11 § Anmälan om skriftligt svar på fråga
          </note>
          <note>
            Anmäldes att skriftligt svar på följande frågor inkommit
          </note>
          <note>
            den 9 februari
          </note>
          <note>
            1998/99:306 av Rolf Gunnarsson (m) till försvarsministern
          </note>
          <note>
            Hemvärnet
          </note>
          <note>
            Svaret redovisas i bilaga som fogas till riksdagens snabbprotokoll
            tisdagen den 16 februari.
          </note>
          <note>
            12 § Kammaren åtskildes kl. 14.31.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
