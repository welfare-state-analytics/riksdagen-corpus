<?xml version='1.0' encoding='utf-8'?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Protokoll</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Protokoll</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>prot-199899--4</head>
        <docDate when="1998-10-08">1998-10-08</docDate>
      </div>
    </front>
    <body>
      <div type="commentSection" xml:id="i-WN2MGhHjhDuMZ8FFsAeJ4p">
        <pb facs="http://data.riksdagen.se/fil/776173B9-28E1-47D4-9ABF-300112D809F1#page=1"/>
        <note xml:id="i-PMyCCTnzwwGVBeyFPnu1NB">
          Det justerade protokollet beräknas utkomma om 3 veckor
        </note>
        <note xml:id="i-Vv1mMQDZKZhHaHKNNjsRKc">
          -----------------------------------------------------------------------
        </note>
      </div>
      <div type="debateSection" xml:id="i-6boGiVFEpEx1QGS4qNU5ev">
        <note xml:id="i-XjqbwFMLjtVxiFgesHXRzF">
          1 § Omröstning om misstroendeförklaring
        </note>
        <note xml:id="i-vUtyNVfvcDw3kcbu5n4j9">
          Talmannen meddelade att Carl Bildt tisdagen den
        </note>
        <note xml:id="i-CPKMKTNhteYkcsyyjp3ey">
          6 oktober väckt yrkande om misstroendeförklaring mot statsminister
          Göran Persson och att förslaget bordlagts den 6 och 7 oktober.
        </note>
        <u xml:id="i-QNHsYWP4Zz9ZMcvmrAw5bC" who="unknown">
          <seg xml:id="i-5PQQX9SPWFwsfuNAj2hk6A">
            Talmannen meddelade vidare att riksdagens prövning om förslaget
            kunde prövas antingen denna dag eller vid ett följande sammanträde
            den 9 oktober.
          </seg>
        </u>
        <note type="speaker" xml:id="i-Xza8gh8S8FmVui5Tv8QsDD">
          Anf. 1 SVEN HULTERSTRÖM (s):
        </note>
        <u xml:id="i-67e932ac6fc13b19-0" next="i-67e932ac6fc13b19-1" who="Q5816531">
          <seg xml:id="i-SFNmvzoTsPUGedH1Hit1Ec">
            Fru talman! En begäran om misstroendeförklaring mot statsministern
            är detsamma som ett yrkande om regeringens avgång. Med tanke på
            att någon annan regering än en socialdemokratisk regering inte
            är aktuell måste dagens omröstning betraktas som ingenting annat
            än en politisk demonstration. Den som röstar ja röstar inte för
            någon annan regering än den sittande. Den som röstar ja röstar
            endast för en regeringskris - en regeringskris som skulle inträffa
            i ett för nationen ganska känsligt läge, inte minst med tanke
            på den finansiella oron världen över.
          </seg>
        </u>
        <u xml:id="i-67e932ac6fc13b19-1" prev="i-67e932ac6fc13b19-0" who="Q5816531" next="i-67e932ac6fc13b19-2">
          <seg xml:id="i-DBRKdmurPFXVzvTvdPN1a">
            Som alla vet tog statsministern redan på valnatten kontakt med
            ledarna för Miljöpartiet och Vänsterpartiet i syfte att bana väg
            för en handlingskraftig majoritet i riksdagen. De förhandlingar
            som därefter inleddes har resulterat i en uppgörelse om den ekonomiska
            politiken, sysselsättningspolitiken, fördelningspolitiken, jämställdhetspolitiken
            och miljöpolitiken. Detaljerna i denna överenskommelse kommer
            att redovisas i samband med att budgetpropositionen framläggs
            den 13 oktober.
          </seg>
        </u>
        <u xml:id="i-67e932ac6fc13b19-2" prev="i-67e932ac6fc13b19-1" who="Q5816531" next="i-67e932ac6fc13b19-3">
          <seg xml:id="i-KmYkyrkrt6qw9Jk6psMLH">
            I regeringsförklaringen, som avgavs i tisdags, dras riktlinjerna
            upp för politiken under den kommande mandatperioden. Europafrågor,
            tillväxtfrågor och utbildningsfrågor står i förgrunden. Samtidigt
            tillkännagav statsministern en omfattande regeringsombildning
            och en i modern tid unik stor förändring av Regeringskansliets
            organisation.
          </seg>
        </u>
        <u xml:id="i-67e932ac6fc13b19-3" prev="i-67e932ac6fc13b19-2" who="Q5816531" next="i-67e932ac6fc13b19-4">
          <seg xml:id="i-WxN7BzR8NuAhvgyE4Dbttg">
            Slutsatserna av det dåliga valresultatet för socialdemokratin
            har med andra ord inneburit allt annat än passivitet och desorientering.
            Vi har uppfattat väljarnas signaler och besked, och vi har tagit
            emot dem självkritiskt och med ödmjukhet. Det beskedet har, som
            vi ser det, medfört ökade förutsättningar för ett nytt samarbete
            i riksdagen, gärna över blockgränserna, en ny betoning på rättvisa
            och sysselsättning, en ny budgetproposition samt en ny regering
            och en ny regeringsorganisation.
          </seg>
        </u>
        <pb facs="http://data.riksdagen.se/fil/776173B9-28E1-47D4-9ABF-300112D809F1#page=2"/>
        <u xml:id="i-67e932ac6fc13b19-4" prev="i-67e932ac6fc13b19-3" who="Q5816531" next="i-67e932ac6fc13b19-5">
          <seg xml:id="i-NirhFwcQB78YBKbKLidkyq">
            Fru talman! Kanske handlar dagens demonstrativa begäran om misstroendeomröstning
            egentligen inte om ett i och för sig tvivelaktigt användande av
            ett viktigt författningspolitiskt instrument. Kanske handlar det
            i själva verket, för att apostrofera en bekant fråga som på sin
            tid ställdes av författaren Karl
          </seg>
        </u>
        <u xml:id="i-67e932ac6fc13b19-5" prev="i-67e932ac6fc13b19-4" who="Q5816531" next="i-67e932ac6fc13b19-6">
          <seg xml:id="i-64w2LgZ5fAPykLNYg89f1R">
            Vennberg, om hur högern skall hantera sin besvikelse.
          </seg>
        </u>
        <u xml:id="i-67e932ac6fc13b19-6" prev="i-67e932ac6fc13b19-5" who="Q5816531">
          <seg xml:id="i-8oZy7JFaHiMGFD4LP24ZBs">
            Den socialdemokratiska riksdagsgruppen kommer givetvis att rösta
            nej till förslaget att uttala misstroende mot statsminister Göran
            Persson. Vårt förtroende för statsministern och regeringen rubbas
            inte av ett enskilt partis frustration över valresultatet. Vår
            viktigaste uppgift nu är att få denna riksdag i arbete sedan väljarna
            har sagt sitt. Låt oss så snart som möjligt genomföra omröstningen,
            så att detta viktiga arbete kan fortsätta.
          </seg>
        </u>
        <note type="speaker" xml:id="i-KfDzrLqtj9aUpeTQE9iTpj">
          Anf. 2 CARL BILDT (m):
        </note>
        <u xml:id="i-67e932ac6fc13b19-7" next="i-67e932ac6fc13b19-8" who="Q52922">
          <seg xml:id="i-EczageiFQ1Jt3muqsXbqXD">
            Fru talman! Moderata samlingspartiet har yrkat att riksdagen
            uttalar att statsminister Göran Persson icke längre åtnjuter dess
            förtroende.
          </seg>
        </u>
        <u xml:id="i-67e932ac6fc13b19-8" prev="i-67e932ac6fc13b19-7" who="Q52922" next="i-67e932ac6fc13b19-9">
          <seg xml:id="i-2MmSusCiGnJkiySMPfKoKt">
            Valet söndagen den 20 september innebar ett större nederlag för
            regeringspartiet än vad något regeringsparti i Sveriges moderna
            historia någonsin har råkat ut för. Det som redan tidigare var
            en minoritetsregering fick sin ställning kraftigt försvagad. Regeringspartiet
            erhöll endast något mer än en tredjedel av riksdagens mandat.
          </seg>
        </u>
        <u xml:id="i-67e932ac6fc13b19-9" prev="i-67e932ac6fc13b19-8" who="Q52922" next="i-67e932ac6fc13b19-10">
          <seg xml:id="i-Xj5tfuLgFpfMLiaeP2Tcp">
            Redan inför och under valrörelsen sade jag att ett läge där regeringspartiet
            tydligt försvagades borde leda till att regeringsfrågan öppet
            prövades under talmannens ledning. Det, menade jag då, var närmast
            en demokratisk självklarhet.
          </seg>
        </u>
        <u xml:id="i-67e932ac6fc13b19-10" prev="i-67e932ac6fc13b19-9" who="Q52922" next="i-67e932ac6fc13b19-11">
          <seg xml:id="i-Y3sTMDGLjhRmdJdjSqWJTN">
            Vår svenska parlamentarism formas på basen av regeringsformens
            formella regler, men också med hjälp av den praxis som kontinuerligt
            utvecklas. Vi har under de senaste decennierna sett den gradvisa
            framväxten av en parlamentarisk praxis, som successivt gett ett
            allt tydligare innehåll åt vår författning och frågan om hur vi
            väljer att leva i dess anda.
          </seg>
        </u>
        <u xml:id="i-67e932ac6fc13b19-11" prev="i-67e932ac6fc13b19-10" who="Q52922" next="i-67e932ac6fc13b19-12">
          <seg xml:id="i-ADtakH7Ro3a7YT1QYrLTz">
            Det är en självklarhet att en majoritetsregering som i ett val
            behåller sin majoritet i riksdagen icke behöver avgå. Det behöver
            inte finnas någon automatik i att regeringsfrågan prövas efter
            ett riksdagsval.
          </seg>
        </u>
        <u xml:id="i-67e932ac6fc13b19-12" prev="i-67e932ac6fc13b19-11" who="Q52922" next="i-67e932ac6fc13b19-13">
          <seg xml:id="i-UaWvYVVGC4qLYJjTnrayZJ">
            Det är likaledes en självklarhet att en majoritetsregering, som
            tydligt förlorar sin majoritetsförankring i riksdagen efter ett
            val, avgår. Här är parlamentarismens krav mycket tydliga.
          </seg>
        </u>
        <u xml:id="i-67e932ac6fc13b19-13" prev="i-67e932ac6fc13b19-12" who="Q52922" next="i-67e932ac6fc13b19-14">
          <seg xml:id="i-8ktoTKEwoRs5f8pmtXjrXs">
            Situationen med minoritetsregeringar innehåller lägen som ibland
            är svåra att bedöma. Regeringsformen har inga klara regler. Här
            utvecklas successivt en konstitutionell praxis.
          </seg>
        </u>
        <u xml:id="i-67e932ac6fc13b19-14" prev="i-67e932ac6fc13b19-13" who="Q52922" next="i-67e932ac6fc13b19-15">
          <seg xml:id="i-U23AJ9NjJkvfUCsk6bGWR5">
            Vid endast ett tillfälle tidigare under vår nuvarande författning
            har riksdagen stått inför en situation som har drag liknande den
            som uppstod efter 1998
          </seg>
        </u>
        <u xml:id="i-67e932ac6fc13b19-15" prev="i-67e932ac6fc13b19-14" who="Q52922" next="i-67e932ac6fc13b19-16">
          <seg xml:id="i-2hUNXAtfQVEbQ9XcQjZ1KA">
            års val. Det var valet 1979, då den folkpartistiska minoritetsregeringen
            Ullsten i valrörelsen hade sagt att man avsåg att regera vidare
            om en icke-socialistisk majoritet uppstod. Men därefter valde
            man i alla fall att avgå och lämna regeringsfrågan öppen, efter
            det att tydliga krav på detta framställts.
          </seg>
        </u>
        <pb facs="http://data.riksdagen.se/fil/776173B9-28E1-47D4-9ABF-300112D809F1#page=3"/>
        <u xml:id="i-67e932ac6fc13b19-16" prev="i-67e932ac6fc13b19-15" who="Q52922" next="i-67e932ac6fc13b19-17">
          <seg xml:id="i-DMrWpoQ6SoyAMSvdKjZXu5">
            Det finns drag av 1979 års situation i dagens läge.
          </seg>
        </u>
        <u xml:id="i-67e932ac6fc13b19-17" prev="i-67e932ac6fc13b19-16" who="Q52922" next="i-67e932ac6fc13b19-18">
          <seg xml:id="i-4am3RTDBEoE1AZp2riHb5j">
            Men det finns självfallet också det som skiljer. Det vi gör och
            det vi säger i dag bidrar därför till att skapa den konstitutionella
            praxis som för vår parlamentarism vidare under kommande år och
            decennier.
          </seg>
        </u>
        <u xml:id="i-67e932ac6fc13b19-18" prev="i-67e932ac6fc13b19-17" who="Q52922" next="i-67e932ac6fc13b19-19">
          <seg xml:id="i-XRQVDnQhrzHt8ZxcW8BNqy">
            Jag ser inga som helst principiella skäl till varför det inte
            hade varit rätt och riktigt att låta regeringsfrågan prövas öppet
            efter årets val. Jag noterar åtskilliga uttalanden under olika
            delar av vårt politiska liv som på denna punkt har samma mening.
            Det hade givit möjligheter till överläggningar mellan partierna
            under talmannens ledning. Därefter hade en statsministervotering
            givit entydiga besked om majoritetsoch sammarbetsmöjligheterna
            för den regering som då hade bildats.
          </seg>
        </u>
        <u xml:id="i-67e932ac6fc13b19-19" prev="i-67e932ac6fc13b19-18" who="Q52922" next="i-67e932ac6fc13b19-20">
          <seg xml:id="i-VEDGAV75FFDVHiXjZqzP4d">
            Men till detta, det grundläggande, fru talman, kommer att jag
            ser starka politiska moraliska skäl till varför ett valresultat
            för ett regeringsparti som det den
          </seg>
        </u>
        <u xml:id="i-67e932ac6fc13b19-20" prev="i-67e932ac6fc13b19-19" who="Q52922" next="i-67e932ac6fc13b19-21">
          <seg xml:id="i-DetxY8twLh112Y7e2Ja8Tj">
            20 september bör leda till statsministerns avgång och en öppen
            process. Det handlar om värden som är viktiga, om respekten för
            väljarna, om respekten för valutslaget, om respekten för det som
            i grunden är parlamentarismens principer. Detta kan aldrig ersättas
            av dunkla dokument av tvivelaktigt värde. Jag är alldeles övertygad
            om att detta hade varit en självklarhet i varje annat land än
            vårt eget.
          </seg>
        </u>
        <u xml:id="i-67e932ac6fc13b19-21" prev="i-67e932ac6fc13b19-20" who="Q52922" next="i-67e932ac6fc13b19-22">
          <seg xml:id="i-6ARRQKjk4JWSkmZ3UtQ7XN">
            Att ett regeringsparti drabbas av en historiskt sett unik tillbakagång
            och ändå väljer att sitta kvar som om ingenting hade hänt uppfattas
            alltför lätt som ett uttryck för den maktens arrogans som väljarna
            just har vänt sig mot.
          </seg>
        </u>
        <u xml:id="i-67e932ac6fc13b19-22" prev="i-67e932ac6fc13b19-21" who="Q52922" next="i-67e932ac6fc13b19-23">
          <seg xml:id="i-JjUN8Rq2AEMQjnm13uvZZ">
            Att utveckla synen på folkstyret, respekten för väljarna och
            innehållet i vårt parlamentariska styre är en uppgift som kräver
            konsekvens och klarhet och som sträcker sig över tiden. I en statsministervotering
            som hade kommit till stånd efter den regeringsbildningsprocess
            som enligt min uppfattning vår parlamentarism kräver hade vi moderater
            med stor sannolikhet, i enlighet med de principer vi redovisat
            vid tidigare tillfällen, lagt ned våra röster. Men dagens votering
            handlar inte om detta. Dagens votering handlar om arrogansen hos
            det parti som drabbades av ett historiskt unikt valnederlag men
            som därefter berövade riksdagen möjligheten till ett ställningstagande
            i statsministerfrågan. Det är mot denna bakgrund vi avser att
            rösta för att statsministern icke åtnjuter riksdagens förtroende.
            Han borde ha haft ödmjukheten att avgå.
          </seg>
        </u>
        <u xml:id="i-67e932ac6fc13b19-23" prev="i-67e932ac6fc13b19-22" who="Q52922">
          <seg xml:id="i-DBaYxJR8gyxu1kodXJ67qB">
            Sakinnehållet i regeringens politik och i den möjliga majoritet
            som kan föreligga för denna kommer vi att löpande pröva i andra
            sammanhang. Också då kommer vi med tydlighet att hävda den uppfattning
            som är vår.
          </seg>
        </u>
        <note type="speaker" xml:id="i-DwsnJnggoMSBo3UriHkQMr">
          Anf. 3 GUDRUN SCHYMAN (v):
        </note>
        <u xml:id="i-67e932ac6fc13b19-24" next="i-67e932ac6fc13b19-25" who="Q271468">
          <seg xml:id="i-k9qxXVekMgcEjaMKgCaDg">
            Fru talman! Valet visade tydligt att väljarna ville ha en politik
            för arbete, för rättvisa, för miljöomställning och för ökad jämställdhet.
            Med respekt för väljarna och valresultatet har Vänsterpartiet
            därför satt sig i förhandlingar med Socialdemokraterna. Respekt
            för valresultatet krävde förhandlingar för klargörande av det
            parlamentariska läget. Utgångspunkten har varit just respekten
            för väljarna, att vi skall kunna få genomslag för en politik för
            arbete och rättvisa, för miljöomställning och ökad jämställdhet.
          </seg>
        </u>
        <pb facs="http://data.riksdagen.se/fil/776173B9-28E1-47D4-9ABF-300112D809F1#page=4"/>
        <u xml:id="i-67e932ac6fc13b19-25" prev="i-67e932ac6fc13b19-24" who="Q271468">
          <seg xml:id="i-Fmy6i4kTwWf5MqWYWo4BGJ">
            Jag har förståelse för att frågan väckts i valrörelsen, men efter
            de förhandlingar som vi har haft mellan Vänsterpartiet, Miljöpartiet
            och Socialdemokraterna har det klarnat i konturerna, och den gemensamma
            kommuniké som kom från de tre partierna i måndags visade med all
            önskvärd tydlighet att vi har gått in i ett långsiktigt politiskt
            samarbete som skall sträcka sig över hela mandatperioden på de
            här viktiga politikområdena. I och med det är ju det parlamentariska
            läget klargjort. Vänsterpartiet kommer därför att rösta emot en
            misstroendeförklaring.
          </seg>
        </u>
        <note type="speaker" xml:id="i-BvN7GsjdjTRdusWR3fcuqk">
          Anf. 4 GÖRAN HÄGGLUND (kd):
        </note>
        <u xml:id="i-67e932ac6fc13b19-26" next="i-67e932ac6fc13b19-27" who="Q918261">
          <seg xml:id="i-2TjRicihmAxCsXJZYgfD6s">
            Fru talman! Jag vill för den kristdemokratiska riksdagsgruppens
            räkning avge en röstförklaring med anledning av den väckta frågan
            om misstroendeförklaring mot statsministern.
          </seg>
        </u>
        <u xml:id="i-67e932ac6fc13b19-27" prev="i-67e932ac6fc13b19-26" who="Q918261" next="i-67e932ac6fc13b19-28">
          <seg xml:id="i-KrpckbZ2xFhuq6jFjbGeoQ">
            Kristdemokraterna har i likhet med Moderata samlingspartiet och
            Folkpartiet känt en stor besvikelse över att den socialdemokratiska
            regeringen inte dragit några konstitutionella slutsatser av den
            omfattande valförlusten. Det rimliga hade varit att regeringspartiet
            låtit talmannen pröva förutsättningarna för ett regeringsunderlag
            med största möjliga bredd.
          </seg>
        </u>
        <u xml:id="i-67e932ac6fc13b19-28" prev="i-67e932ac6fc13b19-27" who="Q918261" next="i-67e932ac6fc13b19-29">
          <seg xml:id="i-PKHjRebKq9Soc7bo7jPhbz">
            Väljarnas besked den 20 september till regeringspartiet var entydigt.
            Socialdemokraterna drabbades av en omfattande valförlust. Respekten
            för parlamentarismens principer borde därför ha lett till en avskedsansökan
            från statsministern, även om konstitutionen inte uttryckligen
            kräver det.
          </seg>
        </u>
        <u xml:id="i-67e932ac6fc13b19-29" prev="i-67e932ac6fc13b19-28" who="Q918261" next="i-67e932ac6fc13b19-30">
          <seg xml:id="i-Jytynnh1WWowHUCMk3XrBu">
            Socialdemokraterna vägrade under valrörelsen att redovisa hur
            man avsåg att agera i en sådan situation som nu har uppkommit.
            Statsministern underlät dessutom att klargöra hur samstämmighet
            skulle kunna skapas mellan Socialdemokraterna, Miljöpartiet och
          </seg>
        </u>
        <u xml:id="i-67e932ac6fc13b19-30" prev="i-67e932ac6fc13b19-29" who="Q918261" next="i-67e932ac6fc13b19-32">
          <seg xml:id="i-XGVAuJ9BVeGRGtHiindz6g">
            Vänsterpartiet trots uppenbara skillnader i programhänseende
            när det gäller synen på ekonomisk tillväxt, sysselsättning, skattepolitik
            och Europasamarbete.
          </seg>
        </u>
        <note xml:id="i-88NhAkD2pbwnAsE7QKdKLY">
          Nu avser Socialdemokraterna, Vänsterpartiet och
        </note>
        <u xml:id="i-67e932ac6fc13b19-32" prev="i-67e932ac6fc13b19-30" who="Q918261" next="i-67e932ac6fc13b19-33">
          <seg xml:id="i-BLCk2ZgjDmLx5uRH7j7N5Q">
            Miljöpartiet att presentera en gemensam budgetproposition, och
            man har dessutom uppvisat ett gemensamt dokument med bl.a. följande
            lydelse:
          </seg>
        </u>
        <u xml:id="i-67e932ac6fc13b19-33" prev="i-67e932ac6fc13b19-32" who="Q918261" next="i-67e932ac6fc13b19-34">
          <seg xml:id="i-N7uKke4W44z3bka7HTtFk5">
            Samarbetet bygger på ömsesidig respekt och gemensamt ansvarstagande.
            Därmed finns goda förutsättningar för ett långsiktigt samarbete
            under mandatperioden mellan de tre partierna.
          </seg>
        </u>
        <u xml:id="i-67e932ac6fc13b19-34" prev="i-67e932ac6fc13b19-33" who="Q918261">
          <seg xml:id="i-M6dq4vLoC5AXLHnMZ36DvL">
            Fru talman! Kristdemokraterna konstaterar således att det för
            närvarande föreligger majoritetsstöd för den sittande socialdemokratiska
            regeringen. Det är skälet till att kristdemokraterna kommer att
            avstå i den förestående misstroendeomröstningen.
          </seg>
        </u>
        <note type="speaker" xml:id="i-DmJpi6LSvAf2BDXDU35fXN">
          Anf. 5 AGNE HANSSON (c):
        </note>
        <u xml:id="i-67e932ac6fc13b19-35" next="i-67e932ac6fc13b19-36" who="Q4692974">
          <seg xml:id="i-9AxW98jEddGCbpCtpnqg5m">
            Fru talman! Valet resulterade i en kraftig tillbakagång för regeringspartiet.
            Något formellt hinder för en regering att sitta kvar även efter
            en valförlust föreligger emellertid inte enligt nuvarande grundlag.
            Den misstroendeförklaring som Moderata samlingspartiet begärt
            och som riksdagen nu skall ta ställning till motiveras med den
            parlamentariska situationen efter valet, inte med någon sakfråga.
            Därmed liknar förhållandet en omröstning om ett förslag från talmannen
            till regeringsbildare.
          </seg>
        </u>
        <pb facs="http://data.riksdagen.se/fil/776173B9-28E1-47D4-9ABF-300112D809F1#page=5"/>
        <u xml:id="i-67e932ac6fc13b19-36" prev="i-67e932ac6fc13b19-35" who="Q4692974" next="i-67e932ac6fc13b19-37">
          <seg xml:id="i-Du9h82V5ri7pt7b8APqCN6">
            Centerpartiet hade önskat en grund i riksdagen för en regering
            hämtad ur i första hand de tre mittenpartierna Kristdemokraterna,
            Folkpartiet liberalerna och
          </seg>
        </u>
        <u xml:id="i-67e932ac6fc13b19-37" prev="i-67e932ac6fc13b19-36" who="Q4692974" next="i-67e932ac6fc13b19-38">
          <seg xml:id="i-PfHXJUy1gRLKR6iwt3HEiP">
            Centerpartiet. Valresultatet och partiernas agerande före och
            efter valet har gjort att detta inte är möjligt.
          </seg>
        </u>
        <note xml:id="i-PzbtTvYgmzTDYAW6YKSqtg">
          En överenskommelse mellan Socialdemokraterna,
        </note>
        <u xml:id="i-67e932ac6fc13b19-38" prev="i-67e932ac6fc13b19-37" who="Q4692974" next="i-67e932ac6fc13b19-39">
          <seg xml:id="i-T3tPRgWAYj67HcVF4So7dB">
            Vänsterpartiet och Miljöpartiet om samverkan har träffats.
          </seg>
        </u>
        <u xml:id="i-67e932ac6fc13b19-39" prev="i-67e932ac6fc13b19-38" who="Q4692974" next="i-67e932ac6fc13b19-40">
          <seg xml:id="i-HMxLJ2VMnL1LSXyK1rQ2d4">
            Centerpartiets förhållningssätt är nu liksom i tidigare liknande
            situationer att avstå i voteringen, om regeringsbildningen bedöms
            vara i överensstämmelse med den parlamentariska situationen.
          </seg>
        </u>
        <u xml:id="i-67e932ac6fc13b19-40" prev="i-67e932ac6fc13b19-39" who="Q4692974">
          <seg xml:id="i-WDNeiYACdsRYQ3Eu6CFocw">
            Fru talman! Centerpartiets riksdagsledamöter kommer att avstå
            i den kommande voteringen om misstroendeförklaring.
          </seg>
        </u>
        <note type="speaker" xml:id="i-VQVEo4gKWLEioqybpxm1EF">
          Anf. 6 LARS LEIJONBORG (fp):
        </note>
        <u xml:id="i-67e932ac6fc13b19-41" next="i-67e932ac6fc13b19-42" who="Q946818">
          <seg xml:id="i-AJzn8W8wyf174PCuqh5kWq">
            Fru talman! Folkpartiet lade ned stor kraft i valrörelsen på
            att varna för ett valresultat som gav Socialdemokraterna, Vänsterpartiet
            och Miljöpartiet majoritet i riksdagen. Det var mitt huvudtema
            i riksdagens slutdebatt i juni, och jag återkom till det temat
            i nästan varje framträdande ända fram till valdagen. En röst på
            Persson är en röst på Schyman och Schlaug.
          </seg>
        </u>
        <u xml:id="i-67e932ac6fc13b19-42" prev="i-67e932ac6fc13b19-41" who="Q946818" next="i-67e932ac6fc13b19-43">
          <seg xml:id="i-X5s2Xzu4w91YtrcPWju9jN">
            Välj jobballiansen före stoppalliansen!
          </seg>
        </u>
        <u xml:id="i-67e932ac6fc13b19-43" prev="i-67e932ac6fc13b19-42" who="Q946818" next="i-67e932ac6fc13b19-44">
          <seg xml:id="i-BvAJk6zEjK4tqGs7AJ1FSq">
            Men det räckte som bekant inte. Nu är vi ändå där. Inga superdepartement
            kan dölja att vi nu har en majoritet som saknar konkreta idéer
            om hur massarbetslösheten skall knäckas och den växande segregationen
            brytas. Tillväxtprognoserna justeras ned, och oklarheten om Sveriges
            kurs i Europapolitiken växer.
          </seg>
        </u>
        <u xml:id="i-67e932ac6fc13b19-44" prev="i-67e932ac6fc13b19-43" who="Q946818" next="i-67e932ac6fc13b19-45">
          <seg xml:id="i-JH2RXYidhpoUuWFvWsjA84">
            Den svenska kronan har inte varit så svag sedan förra gången
            en rödgrön regeringsröra prövades.
          </seg>
        </u>
        <u xml:id="i-67e932ac6fc13b19-45" prev="i-67e932ac6fc13b19-44" who="Q946818" next="i-67e932ac6fc13b19-46">
          <seg xml:id="i-TZLecLf4in2fL2sz1yQC7Y">
            Vi liberaler är mycket kritiska till den politik som nu kommer
            att föras, men enligt demokratins spelregler är det nu det rödgröna
            alternativet som skall prövas. Vi kommer att driva en tydlig oppositionspolitik.
          </seg>
        </u>
        <u xml:id="i-67e932ac6fc13b19-46" prev="i-67e932ac6fc13b19-45" who="Q946818" next="i-67e932ac6fc13b19-47">
          <seg xml:id="i-2mhTJbtMREexoiwLF7upXW">
            Enligt vår mening hade det varit mest korrekt av statsminister
            Göran Persson att efter valet agera som den dåvarande statsministern
            Ola Ullsten gjorde efter valet 1979, alltså lämna in regeringens
            avskedsansökan och låta en ny regeringsbildning ske under talmannens
            ledning.
          </seg>
        </u>
        <u xml:id="i-67e932ac6fc13b19-47" prev="i-67e932ac6fc13b19-46" who="Q946818" next="i-67e932ac6fc13b19-48">
          <seg xml:id="i-DiZuATHAcbs9YGXKzbg32k">
            Enligt parlamentarismen måste regeringen ha stöd i riksdagen.
            Vi gjorde i måndags klart att om inte statsministern kunde visa
            att han hade en majoritet i riksdagen bakom sig skulle Folkpartiets
            riksdagsgrupp stödja en misstroendeförklaring. Några timmar senare
            kom ett papper som partiledarna i Socialdemokraterna, Vänsterpartiet
            och Miljöpartiet stod bakom. Det finns förvisso mycket att säga
            om hållfastheten och trovärdigheten i det nu etablerade samarbetet.
            Men om de tre partierna själva anser sig utgöra en regeringsduglig
            majoritet - dvs. precis det vi varnade för - får det tills vidare
            godtas.
          </seg>
        </u>
        <u xml:id="i-67e932ac6fc13b19-48" prev="i-67e932ac6fc13b19-47" who="Q946818">
          <seg xml:id="i-GrddQ9aTGgq5tPqVuRPXNi">
            Den förtroendeomröstning som nu skall genomföras kan ses som
            ett slags omvänd statsministeromröstning. Folkpartiet liberalernas
            ledamöter kommer, i enlighet med den praxis Folkpartiet följt
            konsekvent sedan den nya regeringsformens tillkomst, att lägga
            ned sina röster. Det signalerar att vi visserligen ser regeringslösningen
            som en naturlig följd av valutslaget, men är starkt kritiska till
            regeringens politiska kurs.
          </seg>
        </u>
        <pb facs="http://data.riksdagen.se/fil/776173B9-28E1-47D4-9ABF-300112D809F1#page=6"/>
        <note type="speaker" xml:id="i-H2asf1CicRxbwkoV3hLPLn">
          Anf. 7 MARIANNE SAMUELSSON (mp):
        </note>
        <u xml:id="i-67e932ac6fc13b19-49" next="i-67e932ac6fc13b19-50" who="Q4976716">
          <seg xml:id="i-U2Lm6U8yLe2j9sk6XhrefC">
            Fru talman! Årets val var i första hand en stor förlust för det
            demokratiska systemet. Aldrig någonsin har så få gått till röstlokalerna
            som i årets val. Det tycker jag är en av de viktiga frågor som
            vi som arbetar inom de politiska partierna måste fundera över.
          </seg>
        </u>
        <u xml:id="i-67e932ac6fc13b19-50" prev="i-67e932ac6fc13b19-49" who="Q4976716" next="i-67e932ac6fc13b19-51">
          <seg xml:id="i-GYmdbceLyoHLMwSd5JYPJo">
            Hur gör vi för att få människor att känna tilltro till det politiska
            demokratiska systemet?
          </seg>
        </u>
        <u xml:id="i-67e932ac6fc13b19-51" prev="i-67e932ac6fc13b19-50" who="Q4976716" next="i-67e932ac6fc13b19-52">
          <seg xml:id="i-P6CRKteYfU2ZoMHetmPhEk">
            Vi i Miljöpartiet de gröna har efter valet tagit vårt parlamentariska
            ansvar genom att vi har satt oss tillsammans med Socialdemokraterna
            och Vänsterpartiet och diskuterat fram ett budgetförslag som kommer
            att i nästa vecka läggas fram på riksdagens bord. Inriktningen
            är naturligtvis ett långsiktigt samarbete som förhoppningsvis
            skall kunna räcka över mandatperioden.
          </seg>
        </u>
        <u xml:id="i-67e932ac6fc13b19-52" prev="i-67e932ac6fc13b19-51" who="Q4976716">
          <seg xml:id="i-5k5x5YSw57zEAqWmvdHuAT">
            Miljöpartiet de gröna ser därför ingen anledning till att i detta
            läge lägga fram en misstroendeförklaring. Vi kommer som följd
            av detta att rösta nej i omröstningen om misstroendeförklaringen.
          </seg>
        </u>
        <note xml:id="i-FfG2wYmMSjAUJrA7fqv1CB">
          Överläggningen var härmed avslutad.
        </note>
        <note xml:id="i-Vf6frXyzUCUfczDhVaRrEK">
          Beslut
        </note>
        <note xml:id="i-LfUGZJsLQyWN9ZbYJHfUfk">
          Ärendet om misstroendeförklaring mot statsminister
        </note>
        <note xml:id="i-RxCB8s4GyCBgsiB7yw2b7L">
          Göran Persson skulle nu avgöras.
        </note>
        <note xml:id="i-AyKV3Wf2XQYV7CSjdu2jWq">
          För bifall till yrkande om misstroendeförklaring fordrades enligt
          regeringsformen 12 kap. 4 § att mer än hälften av riksdagens ledamöter
          förenade sig därom.
        </note>
        <note xml:id="i-9Yo3hkdaVJTHMeLJ53pd4H">
          Beslut som fordrade anslutning från särskilt flertal enligt föreskrift
          i riksdagsordningen 5 kap. 3 § skulle alltid fattas genom omröstning.
        </note>
        <note xml:id="i-RCScuStYz4BBQVroQPWPdn">
          Votering:
        </note>
        <note xml:id="i-3Lr41ikuUoaQjQVLMkRGwD">
          82 för bifall
        </note>
        <note xml:id="i-UZDAQaHxLEeHkVnRFrqiEx">
          186 för avslag
        </note>
        <note xml:id="i-32sPfGLDh3MCdQopEcW11J">
          74 avstod
        </note>
        <note xml:id="i-7hnjfBgm75CsPbbCagqAMU">
          7 frånvarande
        </note>
        <note xml:id="i-WaeNCHUHA2ppJB5xWsgChP">
          Talmannen konstaterade att mindre än hälften av riksdagens ledamöter
          hade röstat ja och kammaren hade således avslagit yrkande om misstroendeförklaring
          mot statsminister Göran Persson.
        </note>
        <note xml:id="i-Cxgn9BWzwJNs2SYzQnbpf8">
          Partivis fördelning av rösterna:
        </note>
        <note xml:id="i-PP1jscjTEswgkvMq1aHQQH">
          För bifall: 82 m
        </note>
        <note xml:id="i-H4VQ4pE9197bVc7UvBJTDj">
          För avslag: 127 s, 43 v, 16 mp
        </note>
        <note xml:id="i-MNq1sYFidQKQScDbAj8GD5">
          Avstod: 41 kd, 17 c, 16 fp
        </note>
        <note xml:id="i-EumxVBEuWsQhVghZ62tLgD">
          Frånvarande: 4 s, 1 kd, 1 c, 1 fp
        </note>
        <note xml:id="i-X4VM4DZU2tzdRcgrb74fRG">
          Yvonne Andersson ((kd), Viviann Gerdin (c) och
        </note>
        <note xml:id="i-LB2LBDwvUZ6UDoR3SVYKFS">
          Runar Patriksson (fp) anmälde att de avsett att avstå från att
          rösta men markerats som frånvarande.
        </note>
      </div>
      <div type="commentSection" xml:id="i-JSZgvNyxai2nFS1mWBU26J">
        <note xml:id="i-DoAP6nPiivDbY1UrAcGXaN">
          2 § Anmälan om interpellation
        </note>
        <pb facs="http://data.riksdagen.se/fil/776173B9-28E1-47D4-9ABF-300112D809F1#page=7"/>
        <note xml:id="i-5URWhpP1REm39RKh4UZg7G">
          Anmäldes att följande interpellation framställts
        </note>
        <note xml:id="i-6bAEbbW8DogV2J1bpBg7Fg">
          den 7 oktober
        </note>
        <note xml:id="i-KpLPfL57gWqVawb446xg3q">
          1998/99:2 av Mats Lindberg (s) till näringsministern
        </note>
        <note xml:id="i-Njx8jGB5JPUZpKjTgZVPHP">
          Färjetrafiken Umeå-Vasa
        </note>
        <note xml:id="i-UAs6GXDnpowNHghFHhNurL">
          Interpellationen redovisas i bilaga som fogas till riksdagens
          snabbprotokoll tisdagen den 13 oktober.
        </note>
      </div>
      <div type="commentSection" xml:id="i-SdYp2A7vwn3L6vds5pTLxB">
        <note xml:id="i-LWMJaLbvEpeAVDvpw4xGYb">
          3 § Anmälan om frågor för skriftliga svar
        </note>
        <note xml:id="i-7zWTCNKU17zsDZodApFqKM">
          Anmäldes att följande frågor för skriftliga svar framställts
        </note>
        <note xml:id="i-S4dGrVFmevzDqhZWieqJzy">
          den 8 oktober
        </note>
        <note xml:id="i-4wcLoU5V5GWWupEPn7imYZ">
          1998/99:2 av Patrik Norinder (m) till socialministern
        </note>
        <note xml:id="i-JFaeL6bkGkwRr318VS5Nhy">
          Konkurrensneutralitet vid myndighets auktorisation
        </note>
        <note xml:id="i-3fomoEdBDSUZF6yG6jENFM">
          1998/99:3 av Tomas Eneroth (s) till justitieministern
        </note>
        <note xml:id="i-XuqvrM5Bg7kR5E9vhPQVj6">
          Cookiefilers offentlighet
        </note>
        <u xml:id="i-JudoPXfTW46JRgkcDMLPPf" who="Q4976716">
          <seg xml:id="i-KXiVKHpvuifep3Xj1EW3KS">
            Frågorna redovisas i bilaga som fogas till riksdagens snabbprotokoll
            tisdagen den 13 oktober.
          </seg>
        </u>
      </div>
      <div type="commentSection" xml:id="i-FUaaw1ssBZaDPKzKtsXSve">
        <note xml:id="i-CWRcGWmrpGycz3yipTfpaz">
          4 § Anmälan om skriftliga svar på frågor
        </note>
        <note xml:id="i-46ryBRXkh3ZNiX1odYcN2k">
          Anmäldes att följande skriftliga svar på frågor inkommit
        </note>
        <note xml:id="i-7ToQnnEcVf6xWBMyUCdhW4">
          den 7 oktober
        </note>
        <note xml:id="i-4cU7ZHinREgm1zWnSWBETG">
          1997/98:1094 av Roland Larsson (c) till socialministern
        </note>
        <note xml:id="i-1465Y48i2SbKQ1qdVuwp1E">
          Förskrivning av läkemedelssynonymer
        </note>
        <note xml:id="i-3KJX9gVcAN7umMw3ZqKqu7">
          1997/98:1095 av Marianne Samuelsson (mp) till miljöministern
        </note>
        <note xml:id="i-HDUjByBehwrskhCppT7puL">
          Farligt miljöavfall
        </note>
        <note xml:id="i-LF2pUGc85WZ5t2NZBLaJNq">
          1997/98:1098 av Eva Goës (mp) till miljöministern
        </note>
        <note xml:id="i-YNp5LZ5vNfSpiEKpqnj2Hj">
          MOX-bränsle
        </note>
        <u xml:id="i-NhQFLR3ShKzc3tcWTnrFDi" who="Q4976716">
          <seg xml:id="i-LaKJ5kvXavzU8KbjfAFyA5">
            Svaren redovisas i bilaga som fogas till riksdagens snabbprotokoll
            tisdagen den 13 oktober.
          </seg>
        </u>
      </div>
      <div type="commentSection" xml:id="i-8YTQHNRSkGhE76jsVzBfXJ">
        <note xml:id="i-FhzwBCab5r5cgNyWG2i1y6">
          5 § Kammaren åtskildes kl. 12.27.
        </note>
        <pb facs="http://data.riksdagen.se/fil/776173B9-28E1-47D4-9ABF-300112D809F1#page=8"/>
        <note xml:id="i-AYbmwMG8v4rNhkzySwN9tF">
          Förhandlingarna leddes av talmannen.
        </note>
      </div>
    </body>
  </text>
</TEI>
