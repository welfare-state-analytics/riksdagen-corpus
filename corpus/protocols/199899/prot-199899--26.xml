<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199899</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199899</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--26</head>
          <docDate when="1998-12-01 00:00:00">1998-12-01 00:00:00</docDate>
        </div>
      </front>
      <body>
        <div>
          <note>
            18.00 - 18.48
          </note>
          <note>
            Det justerade protokollet beräknas utkomma om 3 veckor
          </note>
          <note>
            --------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 25 november.
          </note>
          <note>
            2 § Anmälan om kompletteringsval till utrikesnämnden och riksdagens
            valberedning
          </note>
          <note>
            Andre vice talmannen meddelade att Socialdemokraternas riksdagsgrupp
            på grund av uppkomna vakanser anmält Johnny Ahlqvist som suppleant
            i utrikesnämnden efter Lars-Erik Lövdén och Catherine
          </note>
          <note>
            Persson som suppleant i riksdagens valberedning efter Ingegerd
            Wärnersson.
          </note>
          <note>
            Andre vice talmannen förklarade valda till
          </note>
          <note>
            suppleant i utrikesnämnden
          </note>
          <note>
            Johnny Ahlqvist (s)
          </note>
          <note>
            suppleant i riksdagens valberedning
          </note>
          <note>
            Catherine Persson (s)
          </note>
          <note>
            3 § Svar på interpellation 1998/99:21 om vapenexport till Sydkorea
          </note>
          <note type="speaker">
            Anf. 1 Statsrådet LEIF PAGROTSKY (s):
          </note>
          <note>
            Fru talman! Lars Ohly har frågat mig vad jag avser att göra för
            att reglerna för export av svensk krigsmateriel till Sydkorea
            skall upprätthållas och följas.
          </note>
          <note>
            Frågan grundas på tidningsuppgifter den
          </note>
          <note>
            29 oktober som säger att Celsiuskoncernen, som bl.a.
          </note>
          <note>
            omfattar Kockums, är inbegripna i affärsförhandlingar avseende
            leverans av ubåtar till Sydkorea. Celsiuskoncernen dementerade
            entydigt dessa påståenden i ett pressmeddelande samma dag. Det
            förefaller alltså som om frågan skulle bygga på ett missförstånd.
          </note>
          <note>
            Jag får inte sällan frågor om vad jag avser att göra för att
            förhindra en viss exportaffär. Sådana spörsmål avgörs inte av
            mig, utan genom att de s.k. riktlinjernas tillämpning på specifika
            ärenden dryftas och avgörs med bred parlamentarisk förankring
            i Exportkontrollrådet, där också Lars Ohlys parti är representerat.
            Exportkontrollrådet i sin tur ger rekommendationer till krigsmaterielinspektören
            Staffan Sohlman som är chef för exportkontrollmyndigheten ISP
            och ansvarig för det löpande beslutsfattandet på området.
          </note>
          <note>
            Regeringen har ingen annan avsikt än att fullfölja den sedan
            mer än tio år etablerade proceduren att låta uttolkningen av riktlinjerna
            för krigsmaterielexport ske i ett parlamentariskt sammansatt rådgivande
            organ, där krigsmaterielinspektören är tillhållen att söka bred
            politisk förankring för de besked i enskilda affärer som ges till
            industrin.
          </note>
          <note>
            Personligen anser jag att Exportkontrollrådet gör ett bra jobb
            med den svåra avvägning som riktlinjerna skall ge ledning för
            mellan å ena sidan Sveriges behov av viss export av krigsmateriel
            och å andra sidan vår önskan att vara återhållsamma på detta område
            i linje med den utrikespolitik vi för.
          </note>
          <note>
            Jag vill avsluta med att erinra om att den politik som förs också
            granskas årligen i konstitutionsutskottet. Någon prickning av
            regeringen för ett enskilt exportbeslut har inte förekommit så
            länge jag har följt dessa frågor, och vid den senaste granskningen
            tror jag inte heller att något parti reserverade sig mot slutsatsen.
          </note>
          <note>
            Då Lars Ohly, som framställt interpellationen, anmält att han
            var förhindrad att närvara vid sammanträdet, medgav andre vice
            talmannen att Murad
          </note>
          <note>
            Artin fick delta i överläggningen i stället för interpellanten.
          </note>
          <note type="speaker">
            Anf. 2 MURAD ARTIN (v):
          </note>
          <note>
            Fru talman! Jag får tacka för det svar vi fick från
          </note>
          <note>
            Leif Pagrotsky på den här interpellationen. Jag vill gärna ha
            ytterligare några klargöranden i frågan.
          </note>
          <note>
            När det gäller entydigheten i Celsius uttalande torde det vara
            en sak, men ibland är det skillnad på ord och handling. När det
            kommer till kritan brukar det vara handlingarna som räknas. Det
            är granskningen av människors, föreningars och företags handlingar
            som kommer närmast sanningen.
          </note>
          <note>
            I Dagens Industri den 30 oktober finns ännu en artikel om Celsius
            och ubåtarna. Där uttalar sig Celsius man i Canberra i Australien.
            Han säger att Sydkorea är intresserat av ubåtar. Keith Jobson
            som är talesman för Australiens försvarsdepartement säger följande:
            "vi vet att vi står högt på deras - dvs. Sydkoreas - lista. Men
            ännu har det inte kommit någon officiell ansökan om exportlicenser."
          </note>
          <note>
            Samtidigt förklarade Dagens Industri att ord står mot ord om
            ubåtsprojektet i Sydkorea. Man förklarar också att mot Celsius
            dementi står uppgifter från källor som Dagens Industri bedömer
            som mycket trovärdiga och som har god insyn i projektet.
          </note>
          <note>
            Det verkar snarare som om statsrådet Leif Pagrotsky är alltför
            okritisk och utan vidare spisning accepterar Celsius dementi som
            sanningen. Affärsföretag kan inte, och måste inte, presentera
            alla uppgifter om sin affärsverksamhet, eftersom detta kan komma
            i konflikt med företagets intressen. Man kan komma i en dålig
            förhandlingsposition m.m. I vissa lägen kan det t.o.m. vara tjänstefel
            att yppa allt man vet, yppa alla planer man har.
          </note>
          <note>
            Det förefaller mig också som om entydigheten inte är alldeles
            självklar. Jag vill göra ytterligare ett påpekande.
          </note>
          <note>
            I sitt svar ger Leif Pagrotsky sken av att genom att vårt parti
            är representerat i Exportkontrollrådet skulle vi veta bättre än
            att framställa den här interpellationen. Leif Pagrotsky borde
            veta att vår representant i
          </note>
          <note>
            Exportkontrollrådet, Eva Zetterberg, har tystnadsplikt i frågan.
            Då kan man inte diskutera frågan offentligt.
          </note>
          <note>
            Vad anser statsrådet om sekretessbelagda frågor?
          </note>
          <note>
            Jag har ytterligare en fråga. Finns det något i
          </note>
          <note>
            Kockums kvartalsredovisning när det gäller marknadsföringsåtgärder
            som pekar på att man är intresserad av export till Sydkorea?
          </note>
          <note>
            Jag tycker att det skulle vara av intresse att höra om Leif Pagrotsky
            har några synpunkter på mina frågor.
          </note>
          <note type="speaker">
            Anf. 3 Statsrådet LEIF PAGROTSKY (s):
          </note>
          <note>
            Fru talman! Den interpellation som Lars Ohly har framställt bygger
            på tidningsuppgifter från en näringslivstidning om att det skulle
            marknadsföras svenska ubåtar i Sydkorea. Om detta har det enda
            svenska företag som kan bygga ubåtar sagt att så är det inte.
            Jag kan läsa vad de säger: "Uppgifterna i
          </note>
          <note>
            Dagens Industri idag om att Celsius är på väg att få en jätteorder
            på ubåtar i Sydkorea tillbakavisas. Celsius för inga förhandlingar.
            Inte heller har någon offert lämnats till Sydkorea och vad vi
            vet pågår inga förhandlingar med något annat ubåtsföretag heller.
            I
          </note>
          <note>
            Sydkorea byggs för närvarande tyskdesignade ubåtar av det koreanska
            varvet Daewoo, vilka är under leverans till sydkoreanska marinen."
          </note>
          <note>
            Det tycker jag är ganska klart och entydigt.
          </note>
          <note>
            Om detta säger Murad Artin att tidningen har återkommit senare
            och att den har dementerat dementin genom att säga att Sydkorea
            ändå är intresserat av svenska ubåtar. Det må vara hur det vill
            med det. Det hör egentligen inte till frågan om huruvida man har
            fått tillstånd till detta eller inte, eller ifall man skulle få
            tillstånd om många som inte får köpa svenska vapen är intresserade
            av dem.
          </note>
          <note>
            Men nu står uppenbarligen Dagens Industris ord mot företagets
            ord. I det fallet skulle jag vilja ge ett vänligt råd till Vänsterpartiet.
            Lita inte för mycket på affärspressen!
          </note>
          <note type="speaker">
            Anf. 4 MURAD ARTIN (v):
          </note>
          <note>
            Fru talman! Jag visste att frågan om tidningar och sanningar
            i tidningar skulle komma upp. Men Dagens
          </note>
          <note>
            Industri är också ett företag, och man försöker komma sanningen
            så nära som möjligt.
          </note>
          <note>
            Då återstår kärnfrågan för mig. Jag vet att handelsminister Mats
            Hellström på sin tid sade att Sydkorea på grund av sina spända
            relationer till Nordkorea inte kvalificerar sig för svensk vapenexport.
          </note>
          <note>
            Förhållandet mellan Nordkorea och Sydkorea har inte blivit bättre.
            Jag vet inte om det kanske också har blivit sämre. Då är frågan
            om statsrådet Leif Pagrotsky i dag är beredd att göra utfästelser
            när det gäller vapenexport till Sydkorea, som hans företrädare,
            Mats Hellström, gjorde. Det är min fråga.
          </note>
          <note>
            När det gäller frågan om Celsius dementi samma dag, den 29 oktober,
            är det inte bara den 30 oktober utan det har också kommit ytterligare
            två artiklar just om detta i Dagens Industri. Det hade alltså
            varit möjligt att dementera i frågan.
          </note>
          <note>
            Tidningens källor är riktiga. Man säger att tidningens journalister
            i Australien har fått informationen från säkra källor.
          </note>
          <note type="speaker">
            Anf. 5 Statsrådet LEIF PAGROTSKY (s):
          </note>
          <note>
            Fru talman! Murad Artin ber mig precisera hur jag skulle ställa
            mig till frågan om sådan här export.
          </note>
          <note>
            Jag försökte inledningsvis beskriva att det är Exportkontrollrådet
            och Inspektionen för strategiska produkter som enligt den ordning
            riksdagen har bestämt har att hantera den här typen av beslut.
            De har att göra de svåra sammanvägningar mellan olika intressen
            som riktlinjerna bygger på.
          </note>
          <note>
            Men låt oss som vägledning göra en prognos för hur myndigheten
            eller rådet skulle kunna tänkas ta upp en sådan här fråga, om
            det nu till äventyrs var så att det marknadsfördes ubåtar. Vi
            kan se i statistiken hur det har sett ut hittills.
          </note>
          <note>
            Då ser vi att Sydkorea är ett land dit svenska företag under
            de senaste fem åren - det är de år jag har tittat på - har fått
            tillstånd att exportera viss övrig krigsmateriel - alltså inte
            vapen utan andra typer av krigsmateriel. Men man har inte fått
            klartecken att exportera några som helst vapen, krigsmateriel
            för strid - alltså den kategori i vilken ubåtar ingår.
          </note>
          <note>
            Det tillstånd som gavs förra året gällde s.k. övrig krigsmateriel
            för 6,6 miljoner kronor till Sydkorea.
          </note>
          <note>
            Det var allt. Det tror jag ger en bra grund för en prognos om
            hur en sådan här framställning rent hypotetiskt skulle bedömas.
          </note>
          <note>
            Men, som sagt, eftersom det inte finns något som tyder på att
            det pågår förberedelser för något sådant här ser jag inte någon
            större anledning att ägna så stor möda åt den här hypotetiska
            frågan.
          </note>
          <note type="speaker">
            Anf. 6 MURAD ARTIN (v):
          </note>
          <note>
            Fru talman! Frågan är intressant eftersom just
          </note>
          <note>
            Celsius delvis är ett statligt företag.
          </note>
          <note>
            Ministern hänvisar hela tiden i sitt svar till Exportkontrollrådet.
            Men staten har sitt ansvar i det här fallet, dvs. regeringen måste
            agera eftersom Celsius delvis är ett statligt företag. Och då
            måste man ha kontroll över de företag som staten äger.
          </note>
          <note type="speaker">
            Anf. 7 Statsrådet LEIF PAGROTSKY (s):
          </note>
          <note>
            Fru talman! Celsius är ett företag där staten efter den borgerliga
            privatiseringen äger en mindre andel.
          </note>
          <note>
            Jag tycker att Celsius skall agera på marknadens villkor med
            föredömligt hög moral. Men man skall ha frihet att agera inom
            de ramar som reglerna ger. Det är myndigheten som skall bestämma
            vilka affärer som är tillåtna, och det räcker ganska långt.
          </note>
          <note>
            Låt mig bara summera min syn på de frågor vi har diskuterat.
            Interpellationen bygger på tidningsuppgifter om att ett svenskt
            företag marknadsför ubåtar i
          </note>
          <note>
            Sydkorea. Företaget i fråga har dementerat detta kraftfullt och,
            såvitt jag förstår, entydigt. Sedan har det kommit ytterligare
            tidningsuppgifter om att det kanske förekommer något.
          </note>
          <note>
            Jag föredrar att tro på företaget. Det är ett företag som är
            beroende av vårt förtroende, som inte kan riskera sina relationer
            med oss och med myndigheten genom att skriva saker som inte stämmer.
            I konflikten mellan vad affärstidningarna säger och vad företaget
            säger väljer jag i det här fallet att tro på företaget tills något
            annat är bevisat. Därmed föreligger för mig inte något problem
            i den här frågan.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1998/99:28 om svenska företag i Tyskland
          </note>
          <note type="speaker">
            Anf. 8 Statsrådet LEIF PAGROTSKY (s):
          </note>
          <note>
            Fru talman! Sten Andersson har frågat mig vilka åtgärder jag
            är beredd att vidta i syfte att svenska företag inte diskrimineras
            i Tyskland. Problemet består, enligt Sten Andersson, i att exempelvis
            svenska byggföretag som under kort tid monterar hus i
          </note>
          <note>
            Tyskland tvingas betala dubbla semesterersättningar.
          </note>
          <note>
            Sten Andersson menar att den tyska semesterkassans agerande är
            diskriminerande och ett uppenbart fall av konkurrenshinder.
          </note>
          <note>
            Låt mig säga från början att jag anser att kravet på betalning
            till tysk semesterkassa är ett handelshinder.
          </note>
          <note>
            Sten Andersson känner väl min åsikt i frågan.
          </note>
          <note>
            Bakgrunden till problemet är den tyska lagen om utstationering
            av arbetstagare, som bl.a. föreskriver att svenska byggföretag
            skall betala förskott på semesterersättning till en tysk semesterkassa.
            Lagen innebär en likviditetsmässig belastning och leder till ett
            administrativt merarbete. Detta är betungande för svenska byggföretag,
            särskilt för de mindre företagen eftersom deras konkurrensmöjligheter
            i Tyskland försämras.
          </note>
          <note>
            Regeringens ståndpunkt är att tillämpningen av den tyska lagen
            leder till handelshinder och att lagen är oförenlig med den inre
            marknadens krav. Den svenska lönegarantin i händelse av arbetsgivarens
            konkurs erbjuder långtgående garantier som är åtminstone likvärdiga
            med det tyska semesterkassesystemet. Därför borde svenska byggföretag
            som utför arbeten i Tyskland undantas från förpliktelsen att betala
            semesterersättning till den tyska semesterkassan.
          </note>
          <note>
            Sten Andersson har tidigare frågat vilka åtgärder regeringen
            är beredd att vidta i frågan (interpellation
          </note>
          <note>
            1997/98:161, fråga 1997/98:917). Jag har vid dessa tillfällen
            informerat om de åtgärder som vidtagits med anledning av den tyska
            lagen.
          </note>
          <note>
            Sedan dess har vår ambassad i Bonn haft förnyad kontakt med tyska
            myndigheter. Vidare har svenska regeringstjänstemän framfört den
            svenska inställningen vid det årliga svensk-tyska tjänstemannamötet
            om handel och ekonomi, som ägde rum i september.
          </note>
          <note>
            Därutöver har ytterligare samtal på tjänstemannanivå med EG-kommissionen
            ägt rum.
          </note>
          <note>
            Den tyska lagen fanns tidigare på dagordningen för EG-kommissionens
            rådgivande kommitté för den inre marknaden. Problemet är numera
            avfört från den dagordningen eftersom EG-kommissionen utreder
            ärendet och ifrågasätter den tyska lagens förenlighet med den
            inre marknadens regler. Den tyska lagen är redan föremål för begäran
            om förhandsavgörande i
          </note>
          <note>
            EG-domstolen.
          </note>
          <note>
            För att underlätta svenska byggföretags verksamhet till dess
            problemet slutligt löses, har regeringen även initierat samtal
            mellan den svenska arbetsmarknadens parter och den tyska semesterkassan.
            Sådana samtal ägde senast rum i början av september.
          </note>
          <note>
            Regeringen kommer även i fortsättningen att arbeta för en lösning
            på de problem som orsakas av den tyska lagen.
          </note>
          <note type="speaker">
            Anf. 9 STEN ANDERSSON (m):
          </note>
          <note>
            Fru talman! Det här är den tredje debatten i det här ärendet,
            och i praktiken har ingenting hänt. Det kan jag bara tolka på
            två sätt: Antingen är statsrådet dåligt insatt, eller också är
            han, precis som Erik XIV, omgiven av dåliga rådgivare.
          </note>
          <note>
            Bakgrunden är att svenska företag, framför allt små byggföretag,
            diskrimineras i Tyskland. Man trakasseras, trots att EU skulle
            innebära att sådant här inte skulle förekomma. Man har förföljts
            av tullen.
          </note>
          <note>
            Några anställda från ett litet företag som skulle jobba i Tyskland
            tre fyra dagar fick sitta i tullförhör under flera timmar. Sådant
            kostar pengar. Sådant kostar konkurrenskraft. Brottet är att de
            har följt svensk lagstiftning.
          </note>
          <note>
            Sedan säger statsrådet - och det är där jag menar att han är
            dåligt insatt eller har dåliga rådgivare - att det handlar om
            likviditetsproblem. Det handlar icke allenast om likviditetsproblem!
            Det handlar om att de tyska semesterreglerna är sämre för den
            svenske löntagaren än de svenska. Detta andas inte statsrådet
            ett ord om. Semesterersättning för mindre än nio dagar betalas
            inte ut i Tyskland. Pengarna betalas in, men semesterersättning
            betalas inte ut.
          </note>
          <note>
            Det är också besvärligt för en svensk löntagare som skall ha
            pengar, om nu hans företag har betalat in pengar till tysk semesterkassa.
            Löntagaren skall då själv ansöka - på en tysk blankett. Jag kan
            tänka mig att blankettyska inte tillhör världens mest lättbegripliga
            språk. Detta måste en svensk löntagare göra för att få tysk semesterersättning.
          </note>
          <note>
            Det intressanta, mot bakgrund av det svar statsrådet ger, är
            att tyskarna anser att de följer EU. Statsrådet säger att det
            är vi som följer EU. Jag hoppas att det är statsrådet som har
            rätt i den frågan.
          </note>
          <note>
            Det här är ett klockrent handelshinder. Tyskarna vill behålla
            marknaden för sig själva. När de inte kan möta svenska företag
            på lika villkor får de konstruera handelshinder.
          </note>
          <note>
            Jag har, fru talman, i min hand ett brev som jag skall överlämna
            till statsrådet. Jag har tagit bort namnet på företaget. Det är
            ett brev skrivet någon gång i november - notera det; statsrådet
            pratar om samtal som ägde rum i september. Brevet är från tyska
            semesterkassan till en tysk advokat angående ett svenskt företag.
            Där står deras uppfattning: Har det inte betalats in ersättning
            till den 16 december kommer man att vidta rättsliga åtgärder -
            i EU, 1998.
          </note>
          <note>
            Jag tolkar detta som att de samtal i mängd som statsrådet pratar
            om i praktiken har varit meningslösa.
          </note>
          <note>
            Tyska semesterkassan struntar i svenska lagar och avtal.
          </note>
          <note>
            Jag tycker att det är dags för statsrådet att sätta ned foten
            och tala om att Sverige också är fullvärdig medlem i EU. Jag hoppas
            att statsrådet är medveten om risken att svenska företag nu drar
            sig ifrån den tyska marknaden, vilket innebär att vi förlorar
            jobb i
          </note>
          <note>
            Tyskland. I stället tycker jag att statsrådet skulle verka med
            all kraft för att svenska företag skall kunna konkurrera på lika
            villkor i Tyskland, precis som EU
          </note>
          <note>
            säger att vi skulle få göra. Tyvärr sker det inte i dag. I
          </note>
          <note>
            dag kan tyskarna bråka, beroende på att Sverige till skillnad
            från andra länder accepterar vartenda kommatecken inom EU. Andra
            är lite mer s.k. anpassningsbara.
          </note>
          <note type="speaker">
            Anf. 10 Statsrådet LEIF PAGROTSKY (s):
          </note>
          <note>
            Fru talman! Sten Andersson påstår att ingenting har hänt i ärendet
            trots att vi har pratat med en massa tyskar. Det beror på att
            det inte är vi som bestämmer i den tyska regeringen eller i den
            tyska förbundsdagen.
          </note>
          <note>
            Jag har gjort mitt till för att uppmärksamma den tyska regeringen,
            som vi har kunnat tala med, på vad vi anser i den här frågan,
            nämligen att detta, precis som
          </note>
          <note>
            Sten Andersson säger, är ett klockrent handelshinder.
          </note>
          <note>
            Sten Anderssons partikamrater i den gamla regeringen var fullständigt
            benhårda i den här frågan och totalt ointresserade av detta. En
            del av dem använde faktiskt formuleringar som påminner om Sten
            Anderssons beskrivning om hur de ville skydda sina egna företag,
            sina egna jobb och annat. De gjorde det naturligtvis inte när
            det var några protokollförare i närheten, men de medger att det
            finns ett drag av detta.
          </note>
          <note>
            Jag kan inte genom att sätta ned foten fatta beslut i Tyskland.
            Däremot är det nu så att man inom EU
          </note>
          <note>
            inte får göra så här. Den som anser att någon gör fel kan anmäla
            detta till kommissionen eller till domstolen. Båda dessa vägar
            används just nu. Jag räknar med att när dessa processer är slut
            - tyvärr tar de ganska lång tid - kommer det tyska systemet inte
            att kunna fortsätta som hittills.
          </note>
          <note>
            Jag vet inte om Sten Andersson har någon annan åsikt om hur man
            skulle bära sig åt för att ändra regler i Tyskland än att dra
            Tyskland inför EG-
          </note>
          <note>
            domstolen. Om det finns någon metod som vi här i
          </note>
          <note>
            Sverige skulle kunna utnyttja för att ändra de tyska reglerna
            skulle jag vara tacksam för sådana uppslag.
          </note>
          <note>
            Då skall jag gladeligen överväga om jag skall sätta de instrumenten
            i arbete. Först vill jag dock gärna veta vilka de är, dessa instrument
            som vi inte har kommit på. Kanske det finns någon teknik här i
            riksdagen att fatta beslut som gäller i Tyskland som jag inte
            har tänkt på.
          </note>
          <note>
            Jag har ytterligare en kommentar till Sten Anderssons inlägg.
            Han kritiserar mig för att påpeka att man får betala två gånger
            och att det därmed blir en likviditetspåfrestning. Han säger också
            att det här är ett problem, då det finns folk som inte får någon
            semester över huvud taget. Antingen betalar alltså företagen två
            semestrar eller också får folk inte någon semester alls, men hur
            båda dessa kan gå ihop begriper inte jag. I den frågan är jag,
            precis som Sten Andersson säger, okunnig.
          </note>
          <note>
            Problemet är att man tvingas betala semester två gånger. Den
            enskilde löntagaren har rätt till en semester, och företaget har
            rätt till återbetalning av den ena. Detta är ett jättekrångel,
            det liknar trakasseri från de tyska myndigheternas sida och det
            är ett fullständigt orimligt förhållande. Men i slutändan skall
            det inte behöva leda till att man betalar dubbla semestrar.
          </note>
          <note>
            Även om det har hänt i enstaka fall är detta inte vad man skall
            behöva acceptera.
          </note>
          <note type="speaker">
            Anf. 11 STEN ANDERSSON (m):
          </note>
          <note>
            Fru talman! Låt mig först säga att det inte är min förstahandsuppgift
            att tala om hur ett statsråd som är ansvarigt för de här frågorna
            skall agera. Jag tycker att han borde omge sig med så pass kompetenta
            medarbetare att de kan hantera den biten utan att begära hjälp
            av mig. Jag skall göra så gott jag kan, men jag är inte säker
            på att jag besitter den kunskap som är behövlig.
          </note>
          <note>
            Sedan har jag inte sagt att man betalar in semesterersättning
            två gånger. Jag har sagt - och nu skall jag försöka vara pedagogisk
            - att om ett svenskt företag betalar in enligt de regler som gäller
            för tysk semesterkassa är det ett problem för likviditeten. Man
            måste betala in tidigare jämfört med de lagar som gäller i Sverige
            och som vi självklart trodde gällde för våra svenska företag i
            Tyskland. Däremot sade jag att om man har en semesterersättning
            som är mindre än nio dagar betalas den inte ut till arbetstagaren,
            enligt info som jag har fått. Det innebär att den svenske löntagaren
            sedan kan komma tillbaka till Sverige och begära sina semesterpengar
            av arbetsgivaren. I det fallet har man faktiskt betalat in två
            gånger. Sedan blir det säkert en stor karusell innan det här blir
            löst.
          </note>
          <note>
            Det andra jag berättade om var att en svensk löntagare som jobbat
            en tid i Tyskland och sedan skall söka eller få ut pengar från
            semesterkassan i Tyskland måste sitta och fylla i en utrikisk
            blankett. Jag kan inte tänka mig att blankettyska är det mest
            lättbegripliga i den här världen.
          </note>
          <note>
            Jag menar fortfarande och på fullt allvar att statsrådet har
            skött den här saken dåligt. Här har inte hänt någonting. Det är
            faktiskt ett klockrent handelshinder, vilket statsrådet själv
            säger. Man gör det här för att hindra framgångsrika svenska företag
            som kan konkurrera på lika villkor. Jag tror att om styrkeförhållandena
            hade varit de omvända, om Tyskland hade varit litet och Sverige
            stort, hade detta aldrig inträffat.
          </note>
          <note>
            Nu är Sverige en liten nation i Europa, och ibland får vi lida
            för det. Jag tycker att detta är ett sådant exempel.
          </note>
          <note>
            Det går inte att som statsrådet bara referera till hur många
            samtal det har varit, för i praktiken har ingenting hänt. Det
            här brevet, där det hotas med åtgärder om man inte har betalat
            in den 16 december i år, är ett klockrent - för att använda detta
            ord en gång till -
          </note>
          <note>
            bevis på att tyskarna totalt struntar i vad Sverige tycker i
            den här frågan.
          </note>
          <note type="speaker">
            Anf. 12 Statsrådet LEIF PAGROTSKY (s):
          </note>
          <note>
            Fru talman! Vi är överens om att detta är en typ av handelshinder
            som inte borde förekomma på den inre marknaden. Reglerna är så
            konstruerade att det skall vara uteslutet att detta äger rum.
            Nu finns det metoder för att undanröja regler som är i strid med
            vad vi har gjort upp. De metoderna kan man kritisera för att vara
            för tröga, för långsamma, för omständliga osv., men det är dem
            vi har att använda. Lika väl som vi kräver att Tyskland skall
            följa våra ingångna överenskommelser om att inte diskriminera
            på det här sättet måste vi följa de regler som gäller om hur man
            skall hantera tvister.
          </note>
          <note>
            Under tiden det här pågår försöker vi hålla trycket uppe på tyskarna.
            De skall känna att vi, alla länder runt omkring, är missnöjda
            med det sätt tyskarna sköter de här frågorna på. Detta tryck skall
            också i någon mån balansera den inhemska opinion som kräver starkare
            åtgärder för att hålla ute utländsk konkurrens. Vi skall inte
            glömma att det finns starka protektionistiska krafter i Tyskland
            som inte vill ha någon som helst konkurrens på det här området.
          </note>
          <note>
            Den förra tyska regeringen, det vet vi nu, hade ingen lyhördhet
            för frihandelsargumenten. De lyssnade inte på sina grannländer,
            sina partner i EU som de hade skrivit under avtal med om fri handel
            på lika villkor på de här områdena. I stället lyssnade de på de
            inhemska protektionisterna.
          </note>
          <note>
            Nu är det en ny regering. Vi får se hur de väljer att göra. Vi
            kommer att hålla trycket uppe på dem, på samma sätt som vi gjorde
            på den förra. Men samtidigt mal rättsmaskineriet i EG-domstolen
            och i EG-
          </note>
          <note>
            kommissionen. Jag tror att den dagen närmar sig när tyskarna
            ändå måste ändra det här. Det är inte så mycket annat vi kan göra.
          </note>
          <note>
            Jag noterar att Sten Anderssons stora ord om att vi skall gripa
            in och se till att detta ändras i Tyskland inte motsvaras av någon
            idé om hur det skall gå till.
          </note>
          <note>
            Han bad mig att ta reda på hur man gör för att i Sveriges riksdag
            ändra beslut som fattas i Tyskland. Jag skall gå hem och fråga
            mina rättslärda i departementet och se om Utrikesdepartementets
            eller Näringsdepartementets jurister har någon bra konstitutionell
            metod för hur vi i Sverige skall fatta beslut som gäller i Tyskland.
            Det skall bli intresssant att se. Jag lovar, om vi hittar någon
            sådan, att informera Sten Andersson om detta.
          </note>
          <note type="speaker">
            Anf. 13 STEN ANDERSSON (m):
          </note>
          <note>
            Fru talman! Jag skall försöka definiera vad jag menar att man
            skulle kunna göra, eller vad som borde kunna gälla.
          </note>
          <note>
            Ett svenskt företag som verkar i ett EU-land skulle få lov att
            verka enligt svensk lagstiftning till dess att EU tycker någonting
            annat, till dess att EU
          </note>
          <note>
            säger att detta strider mot EU-rätten. Då hade vi sluppit de
            här tvisterna. Med ett snabbt juridiskt förfarande skulle problemen
            till stora delar ha varit ur världen.
          </note>
          <note>
            Statsrådet säger att han skall tala med sina rådgivare. Det är
            förvånansvärt att de rådgivarna hittills inte har sett eller fattat
            att de tyska semesterskattereglerna faktiskt är sämre för löntagarna.
            Det gäller inte i första hand för arbetsgivarna, utan också löntagarna.
            De får sämre villkor jämfört med de avtal som gäller i Sverige.
            Att det inte har sagts ifrån till statsrådet att det är på det
            viset tycker jag faktiskt är förvånansvärt.
          </note>
          <note>
            Till sist, fru talman! Det skulle vara intressant att höra någon
            kommentar när det gäller detta med att ett svenskt statsråd med
            ansvar för de här frågorna 1998
          </note>
          <note>
            - när EG, som det förr hette, funnits i många år - står här i
            riksdagens talarstol och talar om att det finns starka intressen
            i Tyskland som vill verka för ett isolerat Tyskland. Jag tror
            att statsrådet skulle kunna säga att han var felciterad. Men det
            är han inte - han har ju sagt det i dag.
          </note>
          <note type="speaker">
            Anf. 14 Statsrådet LEIF PAGROTSKY (s):
          </note>
          <note>
            Fru talman! Nej, jag är inte felciterad. Jag sade att det finns
            starka protektioniska krafter i Tyskland men jag sade inte att
            Tyskland är isolationistiskt. Det är klart att det i byggbranschen
            finns många som inte tycker att det skall finnas något annat än
            inhemska företag, inhemskt byggmaterial osv. Det kanske finns
            en och annan i Sverige som tycker likadant - vad vet jag? Så är
            det förvisso i Tyskland. Jag noterar att de har haft större inflytande
            på den tyska regeringen än vad vi partner i EU-samarbetet har
            haft. Därför är det fortfarande som det är. Men jag tror att klockan
            klämtar för det tyska systemet.
          </note>
          <note>
            De långsamma, men tunga och metodiska, rättskvarnarna mal nu
            i EG-maskineriet, både i kommissionen och i domstolen. Jag tror
            att vi så småningom kommer att få se en ändring här. Nu gäller
            det att göra tiden fram till dess uthärdlig för de företag och
            de byggnadsarbetare som drabbas.
          </note>
          <note>
            Det gäller för oss att försöka förmå den nya tyska regeringen
            att inta en annan hållning än vad företrädaren från den konservativa
            sidan hade. Vi kommer att jobba utmed alla de här vägarna. Men
            det är att beklaga att det under tiden är mycket krångel, diskriminering
            och trakasserier. Dessutom blir det en extra likviditetspåfrestning
            på svenska företag i Tyskland.
          </note>
          <note>
            Men de är inte så stora att jag tycker att det är värt att avråda
            från verksamhet där. Det är ett besvärande inslag i det men det
            är fortfarande väl värt att pröva sina vingar på den tyska marknaden.
            Långt mer står att vinna utöver det krångel som man skulle slippa
            på det här området.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellationerna 1998/99:38, 40
          </note>
          <note>
            och 44 om alkoholpolitiken
          </note>
          <note>
            Anf. 15 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Barbro Westerholm har frågat mig om regeringen avser
            att vidta förändringar i den svenska alkoholpolitiken och i så
            fall vilka samt vilka konsekvensanalyser som ligger till grund
            för sådana förändringar.
          </note>
          <note>
            Leif Carlson har frågat mig när regeringen kommer att presentera
            förslag på att åter tillåta lördagsöppna systembolag över hela
            landet, vilka åtgärder regeringen ämnar vidta för att minska smugglingen
            av alkohol till Sverige samt om vilka förslag på liberaliseringar
            av alkohollagstiftningen som regeringen är beredd att vidta för
            att öka respekten för nödvändigheten av vissa restriktioner hos
            den breda allmänheten.
          </note>
          <note>
            Rolf Olsson har frågat mig vilka åtgärder regeringen avser att
            vidta för att fortsättningsvis hävda den restriktiva alkoholpolitiken
            i kombination med åtgärder för att komma åt smuggling och hembränt.
          </note>
          <note>
            Jag avser att besvara de tre interpellationerna i ett sammanhang.
          </note>
          <note>
            Jag förstår att åtminstone några av interpellationerna bygger
            på de uttalanden jag har gjort som nyutnämnd socialminister och
            som uppmärksammats och debatterats i våra massmedier.
          </note>
          <note>
            Eftersom referaten - och särskilt kommentarerna
          </note>
          <note>
            - inte alla gånger är så fullständiga som man skulle önska vill
            jag inledningsvis upplysa om följande.
          </note>
          <note>
            Jag har under lång tid - särskilt under min tid som journalist
            - följt den svenska alkoholpolitiska debatten med stigande förvåning.
            För mig var det alldeles uppenbart att Sveriges inträde i den
            europeiska gemenskapen, först genom EES-avtalet och sedan genom
            medlemskapet i EU, skulle ställa alkoholpolitiken inför nya utmaningar.
            Jag menade att om vi i god tid hade informerats om EES-avtalets
            och medlemskapets konsekvenser och om denna information hade lett
            till en öppen dialog om hur vi skulle utveckla en ny strategi
            för att nå våra mål skulle vi sannolikt i några avseenden kommit
            längre i vår kamp mot alkoholens skadeverkningar, men framför
            allt undvikit att på ytterligare ett område se den europeiska
            gemenskapen som ett hinder för våra sociala ambitioner.
          </note>
          <note>
            Vi har valt att bli medlemmar i EU därför att vi tror att det
            gagnar det svenska folket och att det ger oss möjlighet att delta
            i skapandet av ett nytt, öppet och fredligt Europa.
          </note>
          <note>
            Det är illa om vi på område efter område intar hållningar om
            att medlemskapet är en försvårande omständighet.
          </note>
          <note>
            På alkoholpolitikens område kommer vi inte att på samma sätt
            som tidigare kunna arbeta med några av de instrument som varit
            viktiga för att minska tillgängligheten, framför allt när det
            gäller beskattningen.
          </note>
          <note>
            Jag har således sagt att det kan komma att bli svårare att i
            framtiden upprätthålla den relativt höga beskattningen av alkoholdrycker.
            Jag har också sagt att jag för min del kan tänka mig att Systembolaget
            håller öppet på lördagarna. Men det viktiga är att vi nu utvecklar
            handlingsplaner och strategier med vilka vi kan förverkliga våra
            mål i denna förändrade värld.
          </note>
          <note>
            Vi skall behålla målet om att begränsa alkoholens skadeverkningar,
            och vi skall arbeta för att minska den totala alkoholkonsumtionen.
            Jag menar att vi också i framtiden förfogar över tillräckligt
            effektiva instrument för att förverkliga våra mål.
          </note>
          <note>
            Låt mig efter dessa inledande kommentarer ge en mer fyllig redogörelse
            för vad som nu händer inom alkoholpolitiken.
          </note>
          <note>
            Under senare delen av 1990-talet har olika förändringar skett
            i Sverige inom alkoholpolitikens område.
          </note>
          <note>
            En ny alkohollag har trätt i kraft. Import-, export-, tillverknings-
            och partihandelsmonopolen har avvecklats. Nya statliga myndigheter
            har inrättats och en överflyttning av verksamheter och beslut
            har skett från stat till kommun. Parallellt med denna utveckling
            har inom många områden en ökad internationalisering skett. Den
            ökade internationaliseringen har medfört ett ökat handelsutbyte,
            ett ökat privat resande och ett närmande till andra länder när
            det gäller attityder och värderingar. Internationella influenser
            och demografiska förändringar har gjort det svenska samhället
            mer heterogent. Bruket av alkohol är en del av kulturmönstret
            i Sverige, liksom i många andra länder, inte minst i Europa. Alla
            dessa förändringar och, som sagt, inte minst det svenska EU-medlemskapet
            har i grunden påverkat förutsättningarna för den svenska alkoholpolitiken
            och för alla övriga aktörer inom alkoholområdet.
          </note>
          <note>
            Målet att begränsa alkoholens skadeverkningar genom att motverka
            skadliga dryckesmönster och minska den totala konsumtionen av
            alkohol ligger fast, men den nya situationen gör det nödvändigt
            att söka nya metoder för att kunna upprätthålla målet.
          </note>
          <note>
            Samhällets insatser på området behöver framför allt samordnas
            och effektiviseras bättre än hittills.
          </note>
          <note>
            Regeringen har därför inrättat en nationell ledningsgrupp för
            det alkoholförebyggande arbetet under socialministerns ledning.
            Ledningsgruppens uppgift är att bygga upp ett långsiktigt förebyggande
            arbete, som tar sin utgångspunkt i de förändringar som följer
            av vårt EU-medlemskap. Det handlar om insatser som direkt kan
            påverka människors förhållningssätt och vanor och som också ökar
            det individuella ansvarstagandet. Det handlar vidare om att i
            ökad utsträckning utveckla hållbara lokala strategier som också
            innebär ett ökat lokalt ansvarstagande. Detta är en omställningsprocess
            som kräver insatser under lång tid framöver. Ledningsgruppen har
            tagit initiativ till ett antal nationella projekt i syfte att
            stimulera en sådan utveckling. För bl.a. detta ändamål har riksdagen
            årligen avsatt 30 miljoner kronor.
          </note>
          <note>
            Regeringen har också tagit ett samarbetsinitiativ genom att tillsätta
            en kommitté som skall utveckla samarbetet mellan berörda myndigheter,
            försäkringsbolag och olika branschorganisationer på alkoholområdet.
            Kommittén kallar sig Oberoende alkoholsamarbetet, OAS. Utgångspunkten
            för samarbetet är de prioriteringar som gjorts i den nationella
            handlingsplanen för alkohol- och narkotikaförebyggande insatser.
            Uppgiften är att uppmuntra olika aktörer, såsom företag, branschorganisationer,
            försäkringsbolag, berörda myndigheter och andra att engagera sig
            i arbetet mot missbruk och alkoholskador. Ett prioriterat område,
            där samtliga inblandade har gemensamma intressen, är insatser
            som motverkar den illegala alkoholhanteringen, dvs. illegalt tillverkad
            eller insmugglad alkohol och langning till ungdomar. Här pågår
            en omfattande opinionsinsats som planeras .
          </note>
          <note>
            Fru talman! Min talartid är slut. Problemet är att jag har tre
            stycken interpellationer att svara på i ett sammanhang.
          </note>
          <note type="speaker">
            Anf. 16 ANDRE VICE TALMANNEN:
          </note>
          <note>
            Det hjälps inte. Statsrådet får återkomma i nästa inlägg och
            komplettera svaret. Vill man ha förlängd tid får man föra den
            diskussionen i förväg.
          </note>
          <note type="speaker">
            Anf. 17 BARBRO WESTERHOLM (fp):
          </note>
          <note>
            Fru talman! Jag får tacka socialministern för svaret. Det är
            bra att vi får klarlägganden. Vi får litet mer i nästa inlägg.
          </note>
          <note>
            Det är positivt att socialministerns svar tyder på att regeringen
            vill hålla fast vid målet att begränsa alkoholens skadeverkningar.
            Jag tolkar då in att totalkonsumtionsmodellen fortfarande är den
            som gäller.
          </note>
          <note>
            Detta är viktigt, därför att vi inte vet på förhand vem som riskerar
            att gå in i ett alkoholberoende och ett alkoholmissbruk. Vi vet
            att det är omkring 10 %
          </note>
          <note>
            av konsumenterna som går in i ett sådant, men vi vet inte vilka.
            Det är faktiskt likadant med råttor. Om man utsätter råttor för
            alkohol är det också 10 % som fastnar i ett missbruk, medan övriga
            klarar sig. Det är viktigt att den forskningen går vidare för
            att utröna vad det är för mekanism som ligger bakom.
          </note>
          <note>
            Till EU. Jag är en varm vän av EU, och jag har arbetat för det
            så länge som jag har varit politiskt aktiv. Men jag håller inte
            med om att vi inte tidigt insåg att inträdet i EU skulle innebära
            negativa konsekvenser för vår alkoholpolitik. Med erfarenhet av
          </note>
          <note>
            Världshälsoorganisationens arbete såg jag att vi här kom in i
            en familj där hälso- och sjukvårdsministrarna, de som arbetar
            med folkhälsoarbete, från de olika europeiska länderna hade en
            så gott som gemensam syn om tagen för att minska risken för alkoholmissbruk,
            medan å andra sidan finans- och skatteministrarna hade en annan
            syn. Skiljelinjen var alltså skarpare mellan de två ministergrupperna
            än mellan länder.
          </note>
          <note>
            Jag upplevde att såväl Frankrike som Irland såg med stor förväntan
            på att Sverige blev medlem i EU, liksom Finland. De trodde på
            mycket i de nordiska modellerna för att bringa ned risken för
            alkoholmissbruk.
          </note>
          <note>
            Vi skall komma ihåg att Systembolaget klarade prövningen i EU
            som monopolföretag. Och vi fick undantag när det gällde införseln.
            Jag tycker inte att vi skall ge upp det vi uppnått tidigare med
            någon slags eftergiven inställning till en opinion som vi inte
            vet hur många de företräder här hemma i Sverige.
          </note>
          <note>
            Socialdepartementet har, som socialministern säkert har informerats
            om, tagit fram fyra möjliga scenarier. Marknaden, som dominerar
            alkoholpolitiken, står för sjunkande skatter, bort med Systembolaget,
            kraftig ökning av konsumtion och skador samt minskade resurser
            för vården.
          </note>
          <note>
            Det andra scenariet är att lokalsamhället har en starkare roll.
            Begränsning av införsel av alkohol bort, skatter ned, Systembolagets
            marknadsandel ned.
          </note>
          <note>
            Kraftigt ökad konsumtion.
          </note>
          <note>
            Därefter en stark politikermakt, men harmonisering av skatter,
            bort med införselbegränsning och ned med illegala marknaden. Dock
            en ökad konsumtion med 25 %.
          </note>
          <note>
            Och sedan den svenska modellen, dvs. att vi fortsätter att förhandla
            om undantag för införsel, att hålla skattenivån, om än något försvagad,
            att ha reklamregler kvar och Systembolaget kvar samt att tull
            och polis bekämpar smuggling. Taxfree bort.
          </note>
          <note>
            För min del tycker jag att det är det bästa alternativet. Min
            fråga är nu: Vilket alternativ går regeringen in för att välja?
          </note>
          <note type="speaker">
            Anf. 18 LEIF CARLSON (m):
          </note>
          <note>
            Fru talman! Jag ber också att få tacka socialministern för det
            ambitiöst fylliga svaret. Jag håller med om mycket av det som
            socialministern har sagt. Vi har ett problem, och det är hur vi
            skall utforma en modern alkoholpolitik, som får tilltro i dagens
            samhälle.
          </note>
          <note>
            Samhället har förändrats, men alkoholpolitiken är sig tämligen
            lik. Debatten gäller inte om missbruk är skadligt, utan hur alkohol
            som problem skall hanteras.
          </note>
          <note>
            Vi måste ta hänsyn till vissa basfakta. Alkoholen finns i samhället.
            Den finns vid familjefester, den finns vid årshögtidligheter.
            Den har sociala och estetiska kvaliteter, och den är en del av
            vår kultur som vi inte kan komma ifrån.
          </note>
          <note>
            Det har skett samhällsförändringar. Vi har gått från ett samhälle
            som var auktoritetsbundet, patriarkaliskt och slutet till ett
            som är ifrågasättande och internationellt påverkat, med välutbildade
            medborgare som vill vara självbestämmande och som har helt andra
            arbetsförhållanden.
          </note>
          <note>
            Jag kanske vill bjuda hem någon på mat under helgen, men varken
            jag eller min fru hinner gå och handla under veckan. Då är det
            väl rimligt att jag handlar på lördagen och kan göra det även
            vad gäller vinet. Jag kanske rent av handlar det i samma affär
            som jag köper biffen i.
          </note>
          <note>
            Vi har i dag i alla avseenden ett annat samhälle än för 40-50
            år sedan. De som diskuterar risker, folkhälsa och antalet döda
            bara i missbruksperspektivet och som tror att lagar och bestämmelser
            som enbart begränsar och försvårar för den helt vanlige medborgaren
            kan motiveras tillför inget till den debatt om alkoholpolitiken
            som vi i dag måste föra.
          </note>
          <note>
            Jag fick det intrycket att socialministern ville tillföra något
            då han konstaterade att dagens lagar inte är verklighetsförankrade
            och att lördagsöppna systembutiker och alkohol i vanliga butiker
            kunde vara rimligt. Jag är dock rädd för att mötet med nykterhetslobbyn
            och med alla de om och men som kommer till gör att statsrådets
            av litet nytänkande präglade uttalande kommer att dö som en stormvind
            i öknen bort.
          </note>
          <note>
            Vi har ju när förslag om liberaliseringar tidigare har kommit
            upp sett att beslutsamhetens friska hy i eftertankens kranka blekhet
            går över, och jag är rädd för att så blir fallet även för socialministern.
          </note>
          <note>
            Fru talman! Svensk alkoholpolitik är extrem och elitistisk. Vissa
            tycker att bara de kan besluta om vad som är bra i alkoholpolitiken.
            Man har en misstro mot den vanliga människan. Konsten är att i
            ett förändrat samhälle formulera lagar och bestämmelser som kan
            uppfattas som rimliga av de flesta och som stimulerar till laglydnad,
            inte till lagtrots, vilket sker i dag.
          </note>
          <note>
            Det är fråga om en politik som inte gynnar ensamsupande utan
            umgänge i miljöer där man har en naturlig och stark social kontroll,
            en politik som gör att man är solidarisk mot lagen och mot dem
            som har problem, en politik som innebär priser som inte är så
            höga att viljan att vara laglydig sätts ur spel och som gör att
            man undviker den svarta marknaden. Det betyder inte att priserna
            måste vara lika låga som på den svarta marknaden. Människor vill
            vara laglydiga, och det finns ett spelrum, men nu gynnar man kriminaliteten.
          </note>
          <note>
            Man kan inte helt enkelt försvåra tillgängligheten för alla.
            90 % sköter ju alkoholen utan problem. Det måste vara individuella
            lösningar i en modern politik.
          </note>
          <note>
            Det måste finnas balans mellan den enskildes frihet och ansvar
            och riskerna för missbruk. Det gäller nu att komma till skott.
          </note>
          <note>
            Har systemet öppet på lördagar stoppas i varje fall de som nu
            vänder sig till den illegala marknaden därför att det är lördagsstängt
            på systemet. Svartspriten finns att köpa 24 timmar per dygn utan
            åldersgräns, och den är billig. Var tredje sup är i dag svart.
          </note>
          <note>
            Vi måste göra något rimligt nu.
          </note>
          <note>
            Vad avser statsrådet konkret att göra åt smuggling och hembränning?
            Vad avser statsrådet att göra åt alla konstiga regler? Genom att
            reglera tillstånd, restauranger, serveringstider, teatrar, serveringar
            osv. försvåras etablerandet av miljöer där man har en social kontroll
            och lär sig att umgås med alkoholen på ett civiliserat sätt. Nu
            stärks i stället drickande innan man går ut, drickande på toaletter
            och ensamdrickande. Detta måste ändras.
          </note>
          <note>
            Herr statsråd! Också jag får återkomma senare.
          </note>
          <note type="speaker">
            Anf. 19 ROLF OLSSON (v):
          </note>
          <note>
            Fru talman! Jag vill först tacka socialministern för svaret.
            Det innehåller en i och för sig värdefull uppräkning av pågående
            insatser, olika utredningar och studier som är aktuella på alkoholområdet,
            men det var inte i första hand det som min fråga gällde, utan
            den avsåg vilka åtgärder regeringen ämnar vidta för att även fortsättningsvis
            hävda den restriktiva svenska alkoholpolitiken, i kombination
            med åtgärder för att komma åt smuggling och hembränning.
          </note>
          <note>
            Bakgrunden till min fråga är naturligtvis att jag och många andra
            med mig upplever ett stort socialt värde i en tydlig restriktiv
            alkoholpolitik.
          </note>
          <note>
            Socialministern säger att vi skall behålla målet att begränsa
            alkoholens skadeverkningar och minska totalkonsumtionen men vidhåller
            samtidigt att han kan tänka sig alkoholskattesänkningar samt lördagsöppet
            på systemet. I detta sammanhang nämner han inte försäljning av
            alkohol i livsmedelsbutiker.
          </note>
          <note>
            Socialministerns budskap förefaller mig inte gå riktigt ihop,
            och jag vet att jag delar den upplevelsen med väldigt många andra.
            De åtgärder som socialministern är inne på innebär ju att priserna
            kan sänkas och tillgängligheten öka. Sambandet mellan sänkta priser
            och ökad konsumtion respektive sambandet mellan ökad tillgänglighet
            och ökad konsumtion är mycket väl dokumenterade och befästa. Det
            behövs knappast några fler studier av just de sambanden. De har
            bl.a. slagits fast i ett flertal statliga utredningar.
          </note>
          <note>
            Även om vi kringgärdar prissänkningar och ökad tillgänglighet
            med aldrig så vackra ord om kamp mot alkoholens skadeverkningar,
            är det just ökad totalkonsumtion och ökade skadeverkningar vi
            kommer att få.
          </note>
          <note>
            Lars Engqvists svar är i mitt tycke alltför defensivt präglat.
            Det verkar som om vi nästan ödesbundet går mot sänkta skatter
            och ökad tillgänglighet. Socialministern konstaterar att vi är
            med i EU, och han tycks mena att vi får acceptera konsekvenserna
            av det.
          </note>
          <note>
            Det är helt sant att vi är med i EU, men för min del vägrar jag
            att tro att medlemskapet måste innebära en kapitulation för marknaden
            och en harmonisering med en alkoholpolitik i Europa som inte har
            varit mer framgångsrik än den vi fört i Sverige. Att ge upp i
            förtid och inte aktivt hävda den restriktiva alkoholpolitiken
            på alla väsentliga områden är, menar jag, ett allvarligt politiskt
            misstag.
          </note>
          <note>
            Före omröstningen om EU lät det väldigt mycket annorlunda från
            EU-anhängarna i det nuvarande regeringspartiet när vi diskuterade
            alkoholpolitik. Man försäkrade väljarna och oss kritiker att det
            var först när vi gick med i Europa, som man sade, som vi skulle
            kunna påverka bl.a. i alkoholpolitiken. Den trosvissheten och
            glöden tycks ha falnat betänkligt.
          </note>
          <note>
            Kvar finns ett konstaterande från Lars Engqvist att vi i själva
            verket skulle ha inlett diskussionerna och, som jag uppfattar
            det, raseringen av restriktionerna långt tidigare.
          </note>
          <note>
            Här anar man i svaret faktiskt litet kritik mot tidigare ansvariga
            politiker - de borde ha talat om för svenska folket i förväg att
            alkoholpolitiken måste förändras.
          </note>
          <note>
            Jag ställer därför min fråga en gång till: Kan Lars
          </note>
          <note>
            Engqvist mot bakgrund av vad han sagt entydigt instämma i att
            han ämnar politiskt kämpa för att så mycket som möjligt av restriktionerna
            i svensk alkoholpolitik skall leva vidare?
          </note>
          <note type="speaker">
            Anf. 20 KENNETH JOHANSSON (c):
          </note>
          <note>
            Fru talman! "Just nu är det inte inne med antidroger som det
            var för några år sedan. Det är en allvarlig attitydförändring
            som skett som gör det svårare för oss att förebygga och bekämpa
            ungdomsmissbruket." Så uttalade sig för några dagar sedan en erfaren
            socialchef i Dalarna i en tidningsintervju.
          </note>
          <note>
            Jag delar socialchefens uppfattning att vi i samhället har fått
            en mer tillåtande attityd till alkohol och en liberalare alkoholpolitik.
            Med vetskap om vad alkoholen ställer till med, socialt och medicinskt,
            känner jag djup oro över detta. Här har vi enligt min uppfattning
            en av orsakerna till att alkoholkonsumtionen bland ungdomar tyvärr
            verkar öka.
          </note>
          <note>
            Jag och Centerpartiet anser att vi skall ha en fortsatt restriktiv
            alkoholpolitik, med insikt om sambandet mellan den totala alkoholkonsumtionen
            och alkoholskadorna och om att ökad tillgänglighet höjer konsumtionen.
          </note>
          <note>
            Bästa sättet att minska totalkonsumtionen är enligt min uppfattning
            att få till stånd en attitydförändring främst bland ungdomar.
            Vi har som förtroendevalda, som föräldrar, som lärare, som föreningsledare
            etc. ett stort ansvar att ta, såväl genom beslut och ställningstaganden
            som genom egna beteenden. Att skapa fler alkoholfria miljöer och
            skjuta upp alkoholdebuten så långt som det på något vis går är
            mycket viktigt.
          </note>
          <note>
            Jag tänker inte vid detta tillfälle ytterligare redogöra för
            min och Centerpartiets uppfattning utan nöjer mig med att konstatera
            att jag i långa stycken delar de uppfattningar som Barbro Westerholm
            och
          </note>
          <note>
            Rolf Olsson framfört i sina interpellationer.
          </note>
          <note>
            Jag vill beroende på viss osäkerhet om hur interpellationssvaret
            skall tolkas fråga socialministern:
          </note>
          <note>
            Förordar socialministern en liberalare eller en restriktivare
            alkoholpolitik, och delar socialministern den syn som jag och
            även tidigare talare har redovisat om vikten av en fortsatt restriktiv
            alkoholpolitik? Slutligen: Har socialministern några ytterligare
            funderingar om hur vi kan medverka till en attitydförändring bland
            våra ungdomar? Det är ett arbete som känns mycket angeläget.
          </note>
          <note type="speaker">
            Anf. 21 YVONNE OSCARSSON (v):
          </note>
          <note>
            Fru talman! Jag hoppas att socialministern och jag har mer gemensamt
            än socialministern och Moderaterna. Jag är glad att socialministern
            är här i dag. Jag hoppas också - fast jag egentligen inte kan
            göra någonting åt det - att socialministern är socialminister
            länge, så att vi får kontinuitet i dessa svåra frågor.
          </note>
          <note>
            De flesta vuxna svenskar dricker alkohol. De flesta svenskar
            svarar på frågan om hur mycket alkohol de dricker att de dricker
            mindre alkohol än vad de i själva verket gör. Det tyder på att
            det är känsligt att prata om alkohol. Om vi blir tillfrågade om
            hur mycket korv vi äter, svarar vi mycket mer sanningsenligt.
            Därför är det bra att lyfta fram frågorna och prata om dem ofta.
          </note>
          <note>
            År 1993 skrev Anders Johnson en bok som heter
          </note>
          <note>
            100 miljarder kostar supen. Den handlar om totala ekonomiska
            konsekvenser av vad alkoholbruk kostar i Sverige. Jag vet inte
            hur mycket det blir omräknat till dagens penningvärde, men det
            är förmodligen mer. Det handlar om mycket pengar.
          </note>
          <note>
            Rolf Olsson och flera andra nämnde att det finns två instrument
            - ord som socialministern nämnde i sitt svar, det går att kalla
            dem för verktyg - som är kraftigt effektiva när det gäller att
            styra alkoholpolitiken, nämligen tillgång och pris.
          </note>
          <note>
            Av socialministerns svar framgår att det går att ha tillräckligt
            effektiva instrument i alla fall. Vilka?
          </note>
          <note>
            Socialministern svarar att ett bra sätt är att långsiktigt ändra
            attityder. Det är bra. I samma sammanhang nämner socialministern
            den nationella handlingsplanen. Den har jag med mig här. På s.
            26 står det hur konsekvenserna blir om vi sänker priset och om
            vi släpper alkoholen mer fri, t.ex. säljer alkohol i livsmedelsaffärer.
            All forskning visar att vi då kommer att dricka mer, vilket kommer
            att ge konsekvenser på folkhälsan - framför allt på det som inte
            är mätbart i pengar, dvs. lidande hos de som dricker själva och
            för anhöriga.
          </note>
          <note>
            En kanske dum fråga, men med utgångspunkt i mitt resonemang undrar
            jag om socialministern tycker att vi dricker för lite alkohol
            i vårt land.
          </note>
          <note>
            Sedan är det frågan om lördagsöppet. Jag kan inte låta bli att
            jämföra med varför vi i kammaren diskuterar om Systembolaget skall
            vara öppet på lördagar.
          </note>
          <note>
            Varför är det så viktigt? Varför är tillgängligheten till just
            alkohol så viktig på lördagar? Moderaterna hade ett argument.
            Det är bra att det kommer fram att det finns sådana argument.
            Men varför diskuterar vi inte varför inte skatteförvaltningar,
            banker och försäkringskassor också skall vara öppna på lördagar?
            Nej, vi prioriterar Systembolaget, därför att vi tydligen tycker
            att det är viktigare hur lätt och fort vi får tag på alkohol.
          </note>
          <note type="speaker">
            Anf. 22 NILS-ERIK SÖDERQVIST (s):
          </note>
          <note>
            Fru talman! Jag konstaterar att totalkonsumtionsmodellen och
            en restriktiv alkoholpolitik ligger fast.
          </note>
          <note>
            Det känns både positivt och nödvändigt. Det återspeglas i interpellanternas
            frågeställning och i tolkningen av statsrådets svar.
          </note>
          <note>
            Det finns ett mål som Världshälsoorganisationen har ställt upp,
            där vi som nation skall vara med och bidra till sänkningen av
            alkoholkonsumtionen. Målet är att sänka totalkonsumtionen med
            25 %. Vi vet att vi har påbörjat sänkningen av konsumtionen kopplat
            till vetskapen att en lägre totalkonsumtion bidrar till en bättre
            folkhälsa. Hur ser statsrådet i dag på det målet och att över
            huvud taget ha sådana mål?
          </note>
          <note>
            Mina två andra frågor till statsrådet rör bl.a. folkrörelsemodellen.
            Jag vet ju att Lars Engqvist aktivt bidrog till att vitalisera
            och föra fram folkrörelsedebatten på 70-talet. Jag vet också -
            vid en läsning av vår historia - att vår i dag restriktiva alkoholpolitik
            fick sin folkliga förankring tack vare ett brett och djupt folkrörelsearbete.
            Vi som debatterar här i dag och de som lyssnar vet att det finns
            problem i folkrörelsedebatten och i folkrörelsernas kraft.
          </note>
          <note>
            Är statsrådet beredd att se folkrörelserna, över huvud taget
            hela föreningslivet, som en verksam och aktiv kraft för att göra
            ordentliga insatser för att förändra attityder och värderingar
            i frågorna? Det råder inget tvivel om att vi håller på att få
            en svårare situation än vad vi hade i början av 70-talet när debatten
            kom i gång.
          </note>
          <note>
            Är det inte folkrörelserna och föreningslivet som är verktyget
            mer än Socialstyrelsen, andra statliga myndigheter och verk och
            kommunala institutioner?
          </note>
          <note>
            Min tredje fråga rör hur statsrådet ser på möjligheterna att
            faktiskt aktivt kunna påverka medlemsländerna i EU för att komma
            längre i insikt om alkoholens skadeverkningar? Som framgick av
            Leif Carlsons inlägg vet vi ju att den svenska alkoholpolitiken
            är internationellt känd. Vi var bland de första som ägnade oss
            åt forskning och bedrev framgångsrik alkoholpolitik. I dag vet
            vi också att man på många håll i Europa är bekymrade, t.ex. Italien
            och Frankrike. Man ser vilka enorma kostnader detta bidrar till.
          </note>
          <note>
            Vad skall vi aktivt göra? Finns det verktyg? Tror socialministern
            att vi tillsammans med våra nordiska grannländer kan påverka vad
            som händer i Europa?
          </note>
          <note>
            Det känns viktigt om vi skall ha framgång i att hävda den svenska
            modellen och också komma vidare i svensk alkoholpolitik.
          </note>
          <note type="speaker">
            Anf. 23 LENA OLSSON (v):
          </note>
          <note>
            Fru talman! När det gäller alkoholpolitik vill jag med mina egna
            erfarenheter upplysa om följande.
          </note>
          <note>
            Eftersom jag själv har sett problemet på nära håll, har jag naturligtvis
            vissa invändningar mot vad ministern har uttryckt. Att göra alkoholen
            mer tillgänglig skulle med all sannolikhet skapa mer omfattande
            skador för dem som är missbrukare eller är i farozonen.
          </note>
          <note>
            Många kvinnor misshandlas i samband med att alkohol funnits med
            i bilden. Många barn utsätts också för våld och total otrygghet,
            en otrygghet som många gånger är på gränsen till outhärdlig. Men
            vad är alternativet för ett litet barn?
          </note>
          <note>
            Jag är övertygad om att antalet fall med misshandel av kvinnor
            och barn inte kommer att minska om alkoholen blir mer tillgänglig
            - snarare tvärtom.
          </note>
          <note>
            Moderaten säger att om han och hans fru inte har hunnit köpa
            sin alkohol på en vardag skall vi ta ansvaret. Vi kan ta ansvar
            för våra egna liv, och vi skall kunna planera våra inköp osv.
          </note>
          <note>
            Men de som inte har problem med alkohol skall planera sina inköp
            till när Systembolaget är öppet.
          </note>
          <note>
            Man kan inte begära att den som sitter i ett missbruksberoende
            skall kunna planera sina inköp. Drickandet planeras av missbruket.
          </note>
          <note>
            Det måste finnas tunga skäl till att föra den restriktiva alkoholpolitik
            vi har i dag, med tanke på alla problem som uppstår i samband
            med drickandet.
          </note>
          <note>
            Jag har inte tänkt ge upp kampen om att behålla den alkoholpolitik
            som vi har i dag. Med den hindrar vi ytterligare misshandel av
            bl.a. kvinnor och barn. I
          </note>
          <note>
            en tid av ökande klyftor och sociala problem i samhället kan
            det väl inte vara ministerns mening att indirekt medverka till
            att alkoholproblemen sannolikt kommer att öka.
          </note>
          <note>
            Anf. 24 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag beklagar att jag missbedömde tiden i mitt förra
            inlägg. Jag vill därför fullfölja det ursprungliga svaret, och
            jag försöker göra det något kort.
          </note>
          <note>
            Jag talade precis om det samarbete som regeringen tagit initiativ
            till som gäller myndigheter, berörda företag och andra intressenter
            inom den kommitté som kallas Oberoende Alkoholsamarbetet, OAS.
            Ett prioriterat område för dess verksamhet där samtliga inblandade
            har gemensamma intressen är insatser som motverkar den illegala
            alkoholhanteringen, dvs.
          </note>
          <note>
            illegalt tillverkad eller insmugglad alkohol och langning till
            ungdomar. Här pågår en omfattande opinionsinsats som planeras
            fortsätta under de närmaste åren och som löpande kommer att utvärderas.
            Kostnaden för insatsen, som för år 1998 uppgår till närmare 25
            miljoner kronor, finansieras av medlemmarna i
          </note>
          <note>
            OAS. Flera andra initiativ har tagits och planeras när det gäller
            att åstadkomma en alkoholfri trafik, alkoholfria arbetsplatser,
            alkoholfri uppväxt och alkoholfria graviditetsperioder samt en
            måttfullhet bland dem som använder alkohol och särskilt bland
            dem som riskerar att bli storkonsumenter. Kommittén kommer inom
            kort att lämna förslag till hur verksamheten kan permanentas och
            finansieras.
          </note>
          <note>
            I syfte att samordna och effektivisera verksamheten på alkohol-
            och narkotikaområdet har Statskontoret givits i uppdrag att se
            över myndighetsstrukturen utifrån en förändrad verklighet såväl
            centralt som regionalt. Statskontoret har den 1 oktober 1998 överlämnat
            ett principiellt förslag till en ny myndighetsstruktur och ansvarsfördelning
            på alkohol- och narkotikaområdet. Förslaget remissbehandlas för
            närvarande.
          </note>
          <note>
            Med anledning av bl.a. den kritik som EG-
          </note>
          <note>
            domstolen och EG-kommissionen riktat mot vissa bestämmelser i
            alkohollagen har regeringen under
          </note>
          <note>
            1998 tillsatt en utredning - Alkoholutredningen -
          </note>
          <note>
            med uppdrag att se över bestämmelserna i alkohollagen samt lagen
            om försäljning av teknisk sprit m.m. I
          </note>
          <note>
            uppdraget ingår att kartlägga hur lagstiftningen tilllämpas och
            huruvida erfarenheterna från tillämpningen visar att ändringar,
            förtydliganden eller tillägg behövs på särskilda punkter. Även
            frågan om lämpliga åtgärder för att minska den illegala alkoholhanteringen
            ingår i uppdraget. De delar av uppdraget som handlar om EG-kommissionens
            kritik mot Sverige, dvs. hanteringen av gåvoförsändelser och kommersiella
            försändelser till enskilda samt frågan om yrkesmässig import av
            alkoholdrycker, skall redovisas till regeringen senast den 31
            december 1998.
          </note>
          <note>
            Alkoholreklamutredningen som haft till uppgift att se över nuvarande
            marknadsföringsregler har överlämnat sitt slutbetänkande. Förslaget
            har remissbehandlats och bereds för närvarande inom Regeringskansliet.
          </note>
          <note>
            Sverige har tillsammans med Finland erhållit medel från EU-kommissionen
            för att genomföra en länderjämförande undersökning om alkoholproblemens
            omfattning och hur alkoholpolitiken ser ut i samtliga
          </note>
          <note>
            EU-länder. Avsikten med denna undersökning är att den skall tjäna
            som underlag för diskussioner om en gemensam alkoholpolitik inom
            EU.
          </note>
          <note>
            Situationen på alkoholpolitikens område kräver en hög grad av
            samordning, effektivitet och en ledningsorganisation med hög beredskap
            för olika insatser. Ett omfattande utvecklingsarbete sker i ledningsgruppens
            regi, och under 1999 skall den nationella alkohol- och narkotikaförebyggande
            handlingsplanen förnyas.
          </note>
          <note>
            I ledningsgruppen har bl.a. även diskuterats hur
          </note>
          <note>
            Systembolagets service till allmänheten kan förbättras. För att
            få ett så utförligt beslutsunderlag som möjligt i form av bl.a.
            kunskap om hur viktigt det är för konsumenterna att förbättra
            servicen genom att hålla systembutikerna öppna även på lördagarna
            och om hur detta skulle påverka deras syn på alkoholpolitiken
            i allmänhet och detaljhandelsmonopolet i synnerhet har en enkätundersökning
            genomförts under november månad. Resultatet av undersökningen
            föreligger i dag, och jag skall be att få återkomma till några
            delar av detta.
          </note>
          <note>
            Avsikten är alltså att regeringen den 1 juni 1999
          </note>
          <note>
            skall överlämna en alkoholpolitisk proposition till riksdagen.
            I denna kommer att redogöras för regeringens strategi för den
            framtida svenska alkoholpolitiken. Dessutom kommer Alkoholreklamutredningens
            förslag att behandlas liksom Statskontorets förslag till en förbättrad
            myndighetsstruktur på området. Vidare kommer förslag om hanteringen
            av distansförsäljning, gåvoförsändelser, införsel och partihandel
            med alkoholdrycker, förslag på åtgärder för att minska den illegala
            alkoholhanteringen, frågor om Systembolagets öppethållandetider
            osv. att tas upp. Många av de frågor som vi nu diskuterar kommer
            alltså regeringen att redovisa sin syn på när den lägger fram
            den alkoholpolitiska propositionen den 1 juni nästa år.
          </note>
          <note type="speaker">
            Anf. 25 BARBRO WESTERHOLM (fp):
          </note>
          <note>
            Fru talman! Jag får väl vänta till nästa inlägg på svaret om
            vilken av de där modellerna och vilket scenario som regeringen
            tänker arbeta för.
          </note>
          <note>
            Lördagsöppet har tagits upp, och jag vill påminna om att lördagsöppet
            infördes i solidaritet med dem som far illa av det våld som utövas
            under alkoholrus.
          </note>
          <note>
            Jag tyckte att Lena Olsson tog upp detta på ett väldigt fint
            sätt. Om man nu skall luckra upp det här menar jag att det bara
            får ske i försöksform först, och man måste utvärdera vad som händer
            med våld och övergrepp på kvinnor och barn, för det är dessa grupper
            det gäller. Jag vet att Systembolaget har en plan för hur ett
            sådant försök skulle kunna genomföras med möjlighet att bromsa
            det hela om man märker att det hela håller på att gå snett.
          </note>
          <note>
            Det är ju 16 år sedan detta infördes, och om man nu över huvud
            taget skall ändra på det här tycker jag att det skall ske i försöksform.
            Det är precis som Lena
          </note>
          <note>
            Olsson säger: Varför accepteras att så mycket annat är stängt
            på lördagar?
          </note>
          <note>
            Socialministern tog också upp det här med myndighetsstrukturen
            och sade att Statskontoret har lämnat tre förslag. Då skulle jag
            vilja varna för det man kallar fusionsmodellen och stabsmodellen,
            som innebär att man särar ut alkoholen från övriga beroendeframkallande
            droger eller beteenden. Jag skulle gå på samverkansmodellen och
            röra så lite som möjligt i de befintliga myndigheterna.
          </note>
          <note>
            Alkoholberoende och alkoholmissbruk är ju bara ett av flera missbruksproblem,
            och de hänger samman väldigt väl. Enligt den forskning som finns
            om vad som händer i hjärnan stimuleras signalsystemen på likartat
            sätt av nikotin, narkotika, spel och hos vissa människor läkemedel.
            Inkörsporten till beroende och missbruk är som regel nikotin.
            Man börjar med tobak.
          </note>
          <note>
            Sedan går man vidare till alkohol. Bland alkoholisterna är 80
            % rökare. Vi finner alltså tre fyra gånger så många rökare i den
            gruppen som i normalpopulationen. De som missbrukar narkotika
            har börjat med nikotin och sedan gått vidare i sin missbrukskarriär.
          </note>
          <note>
            När det gäller förebyggande arbete får man alltså inte sära på
            dessa olika missbruk, utan insatserna skall göras samlat. Därför
            är jag bekymrad över skolans insatser i det här sammanhanget.
            Utbildningsutskottet har precis lagt fram en liten rapport om
            hur
          </note>
          <note>
            ANT-undervisningen ser ut i skolan, och denna undervisning är
            mycket ojämn över landet. Hur mycket tid man ägnar åt detta område
            hänger väldigt mycket på lärarnas och rektors engagemang. Vi måste
            därför visa att det är allvar. Här är det viktigt vad socialministern
            som förebild i sammanhanget gör, vad utbildningsministern gör
            och att politiska företrädare, idrottsledare, ja, alla som är
            förebilder säger i dessa sammanhang att det är allvar och att
            den här undervisningen skall till.
          </note>
          <note>
            Jag vill också beröra det här med länderjämförelser. Finland
            och Sverige har fått ett sådant uppdrag av
          </note>
          <note>
            EU, och då hoppas jag att man lägger in också en hälsoekonomisk
            bedömning. Anders Johnson, min partikollega som man har refererat
            till här, har ju skrivit boken 100 miljarder kostar supen. Min
            övertygelse är att får finansministrar se vad detta kostar så
            kanske de satsar lite mer på förebyggande insatser också.
          </note>
          <note type="speaker">
            Anf. 26 LEIF CARLSON (m):
          </note>
          <note>
            Fru talman! Det har talats om restriktivitet. Jag tror att det
            finns en utomordentligt stark vilja till restriktivitet när den
            är begriplig för folk. Därför tror jag att punktnykterhet är mycket
            lättförståelig, och den kan man leva upp till fullt ut. Men om
            man talar om att man kan påverka tillgängligheten genom att göra
            alkoholen dyr och annat och att detta skulle ha någon effekt,
            då är man ute och seglar. Det är som om det inte fanns en svart
            marknad. En tredjedel av all sprit som dricks i dag har införskaffats
            på kriminell väg. När man införde lördagsstängt var inte marknadsbilden
            sådan. Det fanns inte en svart marknad på det sättet. Detta gör
            att vi måste anpassa oss.
          </note>
          <note>
            Det är därför jag vill ha en modern alkoholpolitik.
          </note>
          <note>
            När man talar om tillgängligheten är det också som om man inte
            skulle göra någonting för att påverka detta.
          </note>
          <note>
            Vi vet att vi kan sänka förbrukningen med ökad tillgänglighet.
            I Quebec gjorde man det. I dag har man 24 000 försäljningsställen
            för öl i Quebec. I
          </note>
          <note>
            grannstaten Ontario har man 650. Ändå är konsumtionen lika. I
            Nya Zeeland införde man 1989 kraftiga liberaliseringar så att
            vin blev tillgängligt på super markets. Man har fördubblat antalet
            licenser. Men genom rätt information sjönk ändå förbrukningen
            med 18 %. Där gick man vidare med ytterligare liberaliseringar,
            för man såg att folk vill ta ansvar om de har rätt information.
          </note>
          <note>
            Sverige har mycket riktigt anslutit sig till WHO:s mål om 25
            %, men det var inte WHO:s mening att
          </note>
          <note>
            Sverige skulle göra det. I stället uttalade den ansvarige Jens
            Hannibal mycket tydligt att det inte gällde länder som Sverige
            som hade en förbrukning under
          </note>
          <note>
            10 liter. Det kan inte påverkas, utan då gäller det att komma
            bort från det osunda supandet på helger till en mer civiliserad
            användning av alkohol. Där kunde man nå med information. Jag tror
            att man skall se efter vad WHO hade tänkt. Sverige liksom bara
            hoppade på vagnen.
          </note>
          <note>
            Vi tar för givet att supandet kostar 100 miljarder.
          </note>
          <note>
            Det är riktigt, men det är ett påstående som vi har i
          </note>
          <note>
            Sverige. Jag vet att åtminstone tre holländska undersökningar
            och en kanadensisk visar helt andra siffror.
          </note>
          <note>
            Det är också någonting som vi skall fundera på - det vi påstår
            kanske inte är i takt med hur det. Därför har
          </note>
          <note>
            EU åtagit sig att titta på vad alkoholförbrukningen kostar. Det
            tycker jag kommer att bli intressant. Undersökningarna ger ju
            så olika resultat. Det kommer att bli mycket värdefullt.
          </note>
          <note>
            I Quebec är det alltså fråga om mycket information genom Éduc'alcool,
            en informationsorganisation.
          </note>
          <note>
            Jag tror att vi i Sverige måste bygga en modern politik på att
            använda folks vilja att delta när de får information och på att
            behandla dem som vuxna människor.
          </note>
          <note>
            I Italien har man utan att minska tillgängligheten lyckats minska
            förbrukningen med 40 % utan pekpinnar men genom information. Därför
            har jag haft förhoppningar om att OAS, som statsrådet nämnde,
            skulle verka lite som Éduc'alcool i Quebec och att vi på så sätt
            skulle nå resultat. Nu oroas jag lite grann av att det tycks knaka
            i samarbetet enligt vad som sägs.
          </note>
          <note>
            Man tycks tvista om det skall vara en ideell organisation, som
            Sprit- och vinleverantörföreningen vill, eller om vi skall förvandla
            det till en statlig delegation, som det också finns önskemål om.
          </note>
          <note>
            Det vore olyckligt om vi kom i en sådan situation att man bryter
            sönder ett samarbete som skulle kunna föra långt. Vi har ju sett
            att det har gått i andra länder.
          </note>
          <note>
            Jag undrar om socialministern här kan ge ett besked om att det
            här steget i, som jag tycker, rätt riktning fortfarande är bärkraftigt
            eller om det håller på att brytas upp av viljan att förstatliga
            allting.
          </note>
          <note type="speaker">
            Anf. 27 ROLF OLSSON (v):
          </note>
          <note>
            Fru talman! Jag tycker att det fortfarande är oklart om ministern
            har en bestämd vilja att fortsätta den restriktiva svenska alkoholpolitiken.
            Det finns onekligen en hel del som talar för vikten av att behålla
            så mycket som vi någonsin kan av en restriktiv alkoholpolitik:
            detaljhandelsmonopolet med bra kontroll av försäljningen, med
            bra kvalitetskontroll av produkterna och förutsägbar tillgänglighet,
            prisinstrumentet med fortsatt höga alkoholskatter, införselregler,
            effektivare bekämpning av smuggling och hembränning samt ett aktivt
            internationellt arbete för utvidgning av den restriktiva alkoholpolitiken.
          </note>
          <note>
            Det finns ett antal förändringsförsök att ha i minnet på området.
            Vi vet att de har fått allvarliga konsekvenser, inte minst för
            många ungdomar här i landet. Då tänker jag på mellanölsförsäljningen,
            på lördagsöppet som ju stoppades 1982, med tydliga förbättringar
            av antalet misshandelsfall främst inom familjerna och med minskat
            antal omhändertaganden.
          </note>
          <note>
            Jag tänker också på starkölsförsäljningen i livsmedelsbutiken
            1968, bl.a. i Bohuslän. Vi var rätt många som mycket snabbt kom
            upp i en betydande konsumtion. Alltför många generationskamrater
            fastnade i fortsatt drickande även sedan detta experiment avslutats.
            Jag tror att våra ungdomar tyvärr inte blivit så mycket bättre,
            vi är nog ganska lika. Folkölsdrickandet tyder på detta - det
            är mycket utbrett. Vid minskade restriktioner är ungdomarna alltfort
            en speciell riskgrupp.
          </note>
          <note>
            Ett fortsatt arbete för bevarande av restriktioner kan luta sig
            mot en massiv empirisk erfarenhetsbas.
          </note>
          <note>
            Arbetet är lätt, anser jag, att legitimera av social omsorg,
            inte minst om ungdomar, kvinnor och barn. Att vi lever under andra
            villkor nu i EU än tidigare får inte innebära att man från regeringen
            ger upp alkoholrestriktionerna i förtid. Jag tycker inte att det
            är så märkligt att moderaterna inte delar uppfattningen om den
            sociala dimensionen när det gäller restriktionerna. Jag är inte
            förvånad. Men för socialdemokraterna borde det vara en självklarhet.
          </note>
          <note>
            Slutligen vill jag säga att det i arbetet för fortsatta restriktioner
            definitivt finns plats för förnyelse. Det fattas i dag offensiva
            initiativ från statsmakterna för att på ett utmanande sätt ifrågasätta
            smuggling och hembränning. Vi vet att sprit tillverkas illegalt
            i stor skala. Det skall bekämpas med polisinsatser, men det saknas
            offensiva tag för att ifrågasätta t.ex. de vuxna konsumenterna
            genom en dialog i samhället. De vuxna konsumenter som handlar
            hembränt underlättar verksamheten för de personer som aktivt uppsöker
            skolungdomar och säljer hembränt. I många fall kan det vara samma
            tillverkare.
          </note>
          <note>
            I grannlandet Norge har man gått ut i en offensiv kampanj mot
            dessa människor och uppmanat den här målgruppen att se sambandet
            och ta sitt ansvar. Det har varit framgångsrikt. Det kunde vara
            aktuellt också i Sverige, menar jag. Det saknas sådana offensiva
            tag för att skapa debatt kring smuggling och hembränning, för
            att genom annonskampanjer och på andra sätt nå bestämda målgrupper,
            gärna med provocerande budskap. OAS, som ministern talar om, låter
            helt okej, men jag märker än så länge alltför lite av den.
          </note>
          <note>
            Det finns alltså plats för förnyelse och nya grepp inom ramen
            för en fortsatt restriktiv alkoholpolitik.
          </note>
          <note>
            Men det är fortsatt centralt att landets statsminister uttalar
            sin vilja att hålla i alkoholrestriktionerna.
          </note>
          <note type="speaker">
            Anf. 28 KENNETH JOHANSSON (c):
          </note>
          <note>
            Fru talman! Jag ställde två frågor till socialministern men fick
            än så länge inget svar. Jag hoppas att det kommer i hans nästa
            inlägg.
          </note>
          <note>
            Jag har däremot inga ytterligare inlägg. Därför vill jag slå
            fast vad jag sade i första anförandet, att det är viktigt att
            värna en fortsatt restriktiv alkoholpolitik.
          </note>
          <note>
            För mig är det ganska självklart att en liberal alkoholpolitik
            naturligtvis innebär en liberalare syn på alkoholfrågorna, samtidigt
            som en restriktiv alkoholpolitik leder till att attityderna blir
            mer restriktiva till alkoholkonsumtionen. Därmed har jag redovisat
            min och Centerpartiets uppfattning i den delen.
          </note>
          <note>
            Den andra frågan gällde ungdomar och attityder.
          </note>
          <note>
            Attitydförändringar är nödvändiga. Det måste bli inne med antidroger
            igen, för att åter åberopa socialchefen i Dalarna.
          </note>
          <note>
            Jag tycker att det är viktigt att personer som i sina yrken kommer
            i kontakt med ungdomar får information och kunskap om alkohol
            och dess skadeverkningar. Det är viktigt att föräldrar ges möjlighet
            att medverka i arbetet. Deras engagemang och kunskaper måste tas
            till vara. Enligt min mening är barns och ungdomars uppväxtmiljöer
            allas ansvar.
          </note>
          <note type="speaker">
            Anf. 29 YVONNE OSCARSSON (v):
          </note>
          <note>
            Fru talman! Socialministern och jag är överens om mycket, bl.a.
            om tankar om samverkan. Arbetet måste ske på ett annorlunda sätt.
            Vi kanske måste hitta andra sätt än vad man arbetar efter i dag.
            Vi är också överens om det jag nämnde tidigare om att vi måste
            försöka ändra attityder när det gäller alkohol.
          </note>
          <note>
            Ett sätt är att prata om detta.
          </note>
          <note>
            Det är märkliga svar man får av vuxna människor på raka frågor.
            Det är lättare att prata med ungdomar, som egentligen inte borde
            dricka, men de har lättare att prata om detta. När man frågar
            en vuxen svensk varför han dricker alkohol får man jättekonstiga
            svar.
          </note>
          <note>
            De flesta säger: Jo, jag dricker därför att det är så väldigt
            gott. Då kan man undra om den tolfte öl man dricker en kväll är
            så väldigt god. Det stämmer inte för mig.
          </note>
          <note>
            Jag tror att vi måste våga vara mer ärliga och säga: Jo, jag
            dricker för att det är så mysigt att bli lite yr i huvudet. Det
            är så mysigt att slippa stå för konsekvenserna av vad jag gör.
            Jag behöver inte ta ansvar för vad jag säger på samma sätt som
            när jag är nykter och klar i huvudet.
          </note>
          <note>
            Att våga prata om varför man dricker - och det hoppas jag och
            tror att socialministern gör - är ett sätt att förändra attityder.
          </note>
          <note>
            Jag vill också upprepa mina frågor: Vad är det som är så bra
            med lördagsöppet? Tycker socialministern att vi dricker för lite,
            att vi dricker för mycket eller att vi dricker lagom mycket alkohol
            i det här landet?
          </note>
          <note>
            Sedan när det gäller detta med att motverka kriminell hantering
            genom sänkta priser och försäljning av alkohol på lördagar vill
            jag bara hänvisa till narkotikapolitiken och t.ex. Schweiz.
          </note>
          <note type="speaker">
            Anf. 30 NILS-ERIK SÖDERQVIST (s):
          </note>
          <note>
            Fru talman! Det kan kanske vara mera meningsfullt att i första
            hand tala om det som förenar oss än att tala om det som skiljer
            oss åt. Men när jag lyssnar på Leif Carlson kan jag ändå inte
            låta bli att konstatera att i stort sett en samstämmig forskarkår
            - det finns kanske något undantag, men det är nog få i så fall
            -
          </note>
          <note>
            har slagit fast att den totala konsumtionen har ett direkt samband
            med alkoholskadorna i samhället.
          </note>
          <note>
            Stiger alkoholkonsumtionen, då ökar skadorna.
          </note>
          <note>
            Minskar alkoholkonsumtionen, då minskar skadorna.
          </note>
          <note>
            Därom är man alltså överens. En restriktiv alkoholpolitik, dvs.
            den svenska modellen, är internationell i den meningen att den
            är framgångsrik och ett verksamt och aktivt verktyg.
          </note>
          <note>
            Det är klart att det är spännande när socialministern för in
            på dagordningen det som har debatterats från och till, nämligen
            attityder och värderingar. Hur kan vi påverka attityder och värderingar
            för att åstadkomma saker och ting?
          </note>
          <note>
            Mina frågor till socialministern kvarstår. Hur ser han på folkrörelsernas
            aktiva roll i detta? Det råder ingen tvekan om att vi måste markera
            de grupper som är viktigast. Det gäller att hålla ungdomstiden
            alkoholfri, hålla trafiken alkoholfri och hålla arbetsplatsen
            alkoholfri. Det finns även andra viktiga grupper såsom havande
            kvinnor. Vi måste peka ut målgrupper.
          </note>
          <note>
            Där har vi en stark folklig förankring eftersom alla tycker att
            detta är viktigt.
          </note>
          <note>
            Då är min fråga: Är socialministern beredd att ännu aktivare
            föra in folkrörelserna i detta arbete?
          </note>
          <note type="speaker">
            Anf. 31 LENA OLSSON (v):
          </note>
          <note>
            Fru talman! Smuggling och hembränt har varit ett väldigt stort
            problem länge. Moderaten sade i sitt inlägg att det är allvarligt
            med den ökande smugglingen och hembränningen. Men då ställer jag
            mig osökt frågan: Man skall väl ändå inte bekämpa smugglingen
            och hembränningen genom att göra reträtt i alkoholpolitiken? Är
            det inte bättre att bekämpa dessa företeelser som de kriminella
            handlingar som de faktiskt är?
          </note>
          <note>
            Anf. 32 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Låt mig först göra klart att de flesta av oss som
            har deltagit i debatten är överens på några punkter, nämligen
            att vi skall ha en restriktiv alkoholpolitik och att vi skall
            se till att totalkonsumtionen hålls nere, därför att totalkonsumtionen
            faktiskt har en direkt återspegling i alkoholskador.
          </note>
          <note>
            Jag delar inte Leif Carlsons uppfattning när det gäller synen
            på totalkonsumtionen. Dessutom är vi uppenbart inte överens om
            vad som menas med restriktiv alkoholpolitik i framtiden och om
            vilka metoder som vi skall arbeta med.
          </note>
          <note>
            Låt mig bara problematisera hela situationen genom att upplysa
            om hur spritkonsumtionen såg ut
          </note>
          <note>
            1996. Det var bara 54 % av den sprit som konsumerades i Sverige
            som såldes via Systembolaget. Man räknade med att ca 30 % var
            illegal sprit. Resten fördelades ungefär så här: illegal smuggelsprit
            10 %, privat införd illegal sprit 5 %, privat införd legal sprit
          </note>
          <note>
            11 %. Enligt undersökningen från 1996 bedömde man att ca 19 %
            av den konsumerade spriten var tillverkad i Sverige. Det är säkerligen
            sant att det inte handlar om små mysiga brännerier utan det rör
            sig om industriell produktion.
          </note>
          <note>
            Vad jag nu försöker att diskutera är: Hur når vi målen om att
            pressa ned totalkonsumtionen och om att upprätthålla en restriktiv
            alkoholpolitik i ett nytt läge? Det är detta som jag vill diskutera.
            Jag är övertygad om att vi kan ha en restriktiv alkoholpolitik
            genom att stärka de instrument som vi faktiskt förfogar över,
            som vi själva helt och hållet bestämmer över. Folkrörelserna kan
            spela en mycket stor roll när det gäller att påverka våra attityder.
          </note>
          <note>
            Restriktivitet handlar mycket om attitydpåverkan.
          </note>
          <note>
            Vi har varit extremt framgångsrika när det gäller tobaken, trots
            att tobak har distribuerats via livsmedelshandeln. Skatterna på
            tobak har varit höga, men den har varit tillgänglig. Sverige är
            ett av de länder som har den lägsta tobakskonsumtionen. Det beror
            på folkupplysning, på ett samarbete med skolor, på ett engagemang
            från det fria föreningslivet och folkrörelserna samt på ett arbete
            på arbetsplatserna där de fackliga organisationerna och företagen
            har deltagit.
          </note>
          <note>
            Jag tror att vi kan nå stora framgångar också på det här området.
            Den strategi som vi skall arbeta efter i framtiden bygger i allt
            väsentligt på att man skall skapa nya attityder till alkoholen,
            att bygga upp striktare politik när det gäller att föra bort alkoholen
            från viktiga miljöer.
          </note>
          <note>
            Vi har lyckats i fråga om trafiken i Sverige. Där har vi varit
            extremt framgångsrika. Ingen accepterar alkohol i trafiken. Och
            vi har lyckats när det gäller arbetsplatserna. Sverige är det
            land där man accepterar att man inte kan vara alkoholpåverkad
            när man arbetar. Dessa diskussioner borde föras vidare till nya
            miljöer, och steg för steg borde alkoholen föras bort som accepterad
            i dessa miljöer.
          </note>
          <note>
            Beträffande frågan hur vi skall hantera totalkonsumtionen anser
            jag att det kan vara värt att diskutera hur vi skall bekämpa den
            del av alkoholkonsumtionen som sker vid sidan om Systembolaget
            och som håller på att bli ett fast etablerat distributions- och
            försäljningssystem. En ökad kontrollerad tillgänglighet kan vara
            ett effektivt instrument för att rasera den okontrollerade och
            illegala tillgängligheten.
          </note>
          <note>
            När jag talar om möjligheterna att pröva lördagsöppet - jag håller
            med Barbro Westerholm om att man bör inleda med ett försök - är
            det framför allt därför att jag tror att vi har en möjlighet att
            bryta det som börjar att bli ett farligt mönster i Sverige, nämligen
            att så stor del av alkoholen produceras, distribueras och försäljs
            via illegala system.
          </note>
          <note type="speaker">
            Anf. 33 BARBRO WESTERHOLM (fp):
          </note>
          <note>
            Fru talman! Först vill jag säga att det finns en skillnad mellan
            tobak och alkohol. Tobakens skadeverkningar gör att man över huvud
            taget inte skall börja att röka. Alkohol är något som man skall
            visa respekt för. Det kan vara beroendeframkallande, men det finns
            ingen nollvision i samband med användningen av alkohol.
          </note>
          <note>
            Det finns tre ledord i det här sammanhanget.
          </note>
          <note>
            Det första ledordet är respekt. Man skall ha respekt för alkoholen
            som potentiellt vanebildande.
          </note>
          <note>
            Men i måttlig dos kan alkohol för många vara någonting positivt.
          </note>
          <note>
            Det andra ordet är solidaritet. Man skall ha solidaritet med
            dem som råkar illa ut, vare sig de är missbrukare eller utsätts
            för missbrukarens övergrepp. Där kan vi faktiskt maka åt oss en
            del i vår bekvämlighet.
          </note>
          <note>
            Det tredje ordet är frihet. För mig som liberal är det ofrihet
            om en person blir beroende av en drog eller av alkohol när viljan
            inte räcker till för att man skall avstå från drogen - det kan
            röra sig om nikotin eller om alkohol. Jag tycker att det skall
            prägla politiken inom folkhälsoområdet när det gäller droger och
            alkohol.
          </note>
          <note>
            Vi får snart ordförandeskapet i EU, och jag tycker att vi skall
            utnyttja det för att just ta upp de här frågorna kring alkohol
            och andra droger och ordna möten och seminarier beträffande detta.
          </note>
          <note>
            Jag finner en viss samsyn, även om vi kanske skiljer oss på några
            punkter. Det är väldigt bra att vi fick den här debatten, därför
            att här i kammaren blir man rätt citerad. Jag har 35 års erfarenhet
            av medier, och det är inte alltid man blir rätt citerad. Oftast
            finner man fel i sina egna uttalanden, och man tror på de andras.
            Det är därför bra att vi fick den här debatten, så att vi vet
            precis var ställningarna är.
          </note>
          <note type="speaker">
            Anf. 34 LEIF CARLSON (m):
          </note>
          <note>
            Fru talman! Jag skall först reda ut någonting som kanske var
            en oklarhet. Jag talade inte för att konsumtionen skulle öka.
            Vad jag talade mot var den totalkonsumtionsmodell som vi här använder
            och som säger att alla skall dricka mindre, oavsett om man dricker
            lite. Däremot säger jag att man kanske skall minska konsumtionen
            men göra det individuellt, dvs.
          </note>
          <note>
            några skall inte dricka alls och några skall dricka mycket mindre.
            Man skall inte ge sig på vanligt folk, därför att då får man inte
            stöd för de idéer man har om att komma någonstans i alkoholpolitiken;
            den måste accepteras av alla.
          </note>
          <note>
            Sedan tar man upp exempel som starkölsprovet
          </note>
          <note>
            1968, och jag kan lägga till West Virginia och Iowa.
          </note>
          <note>
            Men de exemplen kännetecknas just av att man inte gav någon information
            samtidigt, att man inte gjorde någonting för att minska folks
            konsumtion. Det är det jag säger att man måste göra och hitta
            modeller för.
          </note>
          <note>
            Detsamma gällde lördagsstängningen, som infördes i ett helt annat
            samhälle, där den svarta marknaden inte alls fanns. Det är självklart,
            som någon frågade om här, att kriminaliteten skall bekämpas, men
            för att man skall lyckas med det måste man ha stöd av människor
            som vill rätta sig efter lagen. De måste finna lagen rimlig och
            tycka att de kan vara solidariska med den. Det är det som brister
            i dag. Man tycker inte att hembränning är någon fara, och så bryr
            man sig inte om det hela.
          </note>
          <note>
            Det nämns också att alla forskare är ense, men det är ju de forskare
            som ansluter sig till den svenska modellen. Jag kan rekommendera
            att man läser Drinking Patterns &amp; Their Consequences av 28 alkoholforskare
            under ledning av Marcus Grant, som var chef för alkoholpreventionen
            i WHO. De har en helt annan syn. De menar att man måste ha ett
            individuellt förhållningssätt till alkoholen, inte ett generellt,
            som i totalkonsumtionsmodellen.
          </note>
          <note>
            Vi behöver en modern alkoholpolitik, som gör att folk kan omfatta
            den och som gör att folk är villiga att följa de restriktioner
            vi måste ha samt delta aktivt i arbetet och inte mot det hela.
          </note>
          <note>
            Jag ser med en viss nyfikenhet fram mot den proposition som skall
            komma, som kanske kan innehålla steg i rätt riktning för en modern
            alkoholpolitik som vi behöver.
          </note>
          <note>
            Jag fick inget svar om OAS och hur det förhåller sig, om det
            är sant att det knakar i arbetet så att det som jag har sett fram
            emot, därför att det skulle kunna tillföra någonting, kanske går
            om intet.
          </note>
          <note type="speaker">
            Anf. 35 ROLF OLSSON (v):
          </note>
          <note>
            Fru talman! Socialminister Engqvist säger att vi har lyckats
            på centrala områden, som t.ex. trafiken och arbetsplatserna. Men
            jag undrar vad som händer med de miljöerna när priserna sänks
            och när tillgängligheten ökar. Jo, då ökar totalkonsumtionen,
            och dessa goda resultat kan raseras. De är så att säga inte vunna
            för evigt, utan de måste ständigt försvaras för att de skall leva
            vidare som goda miljöer.
          </note>
          <note>
            Jag vill gärna i den här debatten åberopa en kollega till socialministern
            i regeringen, nämligen Erik
          </note>
          <note>
            Åsbrink. Till skillnad från socialministern hade han ganska bestämda
            åsikter kring bl.a. detta med hembränning och smuggling i en interpellationsdebatt
            med en moderat ledamot för några veckor sedan. Han uttryckte sig
            utomordentligt tydligt kring betydelsen av att hävda vikten av
            en fortsatt restriktivitet på alla områden inom alkoholpolitiken,
            även om han också såg svårigheter. Han avfärdade talet om att
            komma åt smugglingen med sänkta priser med att det var en illusion
            och att beskattningen i så fall skulle behöva avskaffas helt och
            hållet. Han pekade i stället, vilket är helt rimligt, på möjligheten
            att komma åt den här typen av kriminella aktiviteter som smuggling
            och hembränning genom effektivisering av polisens och tullens
            arbete.
          </note>
          <note>
            Erik Åsbrink var också tydlig när han lyfte fram den mycket centrala
            sociala dimensionen kring alkoholrestriktionerna. Han tyckte att
            det var otänkbart att inte ta hänsyn till den stora minoritet
            som har problem med alkoholen och kommer att få ännu större problem
            om tillgängligheten ökar och priserna sänks.
          </note>
          <note>
            Jag kan inte annat än instämma med finansministern och hoppas
            att landets socialminister också instämmer. Ett solidariskt samhälle
            kräver en fortsatt restriktiv alkoholpolitik, och det är en modern
            alkoholpolitik.
          </note>
          <note>
            Anf. 36 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Först vill jag ge Leif Carlson ett svar om OAS. Det
            är sant att det förs en diskussion bland medlemmarna om hur det
            fortsatta samarbetet skall gå till. Vi hade ett möte i går där
            jag träffade deltagarna. Vi är överens om att vi på sikt skall
            arbeta med en ideell förening. Vad vi är oense om är huruvida
            vi nu skall ta steget att arbeta med en statlig delegation på
            vägen till att vi får en ideell förening. Ett medlemskap från
            statens sida i en ideell förening kräver ett riksdagsbeslut, om
            jag har förstått det rätt, och det betyder att vi får pröva det
            här. Men vi skall säkert komma fram. Det är viktigt att detta
            samarbete fortsätter.
          </note>
          <note>
            Låt mig sedan nämna den undersökning som har gjorts. I dag redovisar
            Systembolaget en attitydundersökning som man har låtit Temo göra.
            Den visar någonting mycket spännande, nämligen att svenska folkets
            attityder till den här frågan är väl balanserade, eftertänksamma
            och ansvarsfulla. 56 % av de tillfrågade svarar att de tycker
            att Systembolaget skall vara öppet på lördagar. 30 % svarar nej,
            medan 14 % är osäkra. Sedan fördelar sig svaren olika mellan män
            och kvinnor, äldre och yngre osv.
          </note>
          <note>
            I undersökningen lägger man också till en betingad fråga - som
            möjligtvis kan upplevas som styrd men som är intressant - där
            man säger: Om lördagsöppet skulle leda till mera våld under veckosluten,
            skulle du fortfarande vilja ha lördagsöppet? Då förändras attityderna,
            och 11 % svarar att de inte vill detta. Jag menar att det är den
            ansvarsfulla hållningen.
          </note>
          <note>
            Mitt motiv för att i debatten säga att jag kan tänka mig lördagsöppet
            är att detta kan vara ett effektivt instrument att bryta andra
            distributionsvägar. Men om detta skulle innebära att vi fick stora
            sociala problem är det uppenbart att jag skulle vara den siste
            att föreslå det.
          </note>
          <note>
            Det finns dock ganska goda erfarenheter från
          </note>
          <note>
            Norge och Finland, som har haft stängt på lördagar och som nu
            har öppnat. Där har det inte förts någon diskussion om att detta
            har lett till dessa nya problem.
          </note>
          <note>
            Vi kommer tillbaka med ställningstagandet. Om man skall pröva
            det skall man pröva via försök för att kunna få en utvärdering.
            Det är intressant att se hur svenska folket resonerar kring de
            här frågorna: ansvarsfullt, öppet för att pröva nytt men också
            för att ta ett socialt ansvar.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1998/99:42 om det hivpreventiva arbetet
          </note>
          <note>
            Anf. 37 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Barbro Westerholm har frågat mig vilka insatser regeringen
            avser att vidta för att det hivpreventiva arbetet skall kunna
            hållas på en fortsatt hög nivå.
          </note>
          <note>
            Det hivpreventiva arbetet har varit framgångsrikt.
          </note>
          <note>
            Sverige har förblivit ett land med låg förekomst av hivinfektion
            trots ett omfattande resande och en invandring från länder med
            hög förekomst av hiv/aids.
          </note>
          <note>
            Årligen upptäcks ca 250 personer med hivdiagnos.
          </note>
          <note>
            Sedan år 1995 har antalet nya anmälda aidsfall minskat i Sverige.
            Största förändringen har skett bland homosexuellt smittade män,
            med en minskning på
          </note>
          <note>
            61 %. Trots detta vore det felaktigt att av detta dra slutsatsen
            att det inte längre finns risk för utökad smittspridning. Jag
            delar Barbro Westerholms uppfattning att det är mycket viktigt
            att det hivpreventiva arbetet även fortsättningsvis får hög prioritet.
          </note>
          <note>
            Det förebyggande arbetet mot hiv/aids som bedrivs i Sverige är
            väl integrerat med strategierna mot övriga sexuellt överförbara
            sjukdomar. Det rör sig om information för att förebygga smittspridning,
            tidig upptäckt, kontaktspårning och behandling.
          </note>
          <note>
            De övergripande målen för Folkhälsoinstitutets hiv/aids-förebyggande
            arbete är att minska spridningen av hivsmitta, minska de personliga
            och sociala konsekvenserna av hiv/aids samt mobilisera, vidmakthålla
            och koordinera nationella och lokala krafter i det förebyggande
            arbetet.
          </note>
          <note>
            Vissa människor tar större risker i sexlivet än andra. I praktiken
            är det svårt att särskilja individer eller grupper med riskbeteende.
            Av den anledningen riktas förebyggande insatser både till hela
            befolkningen och till särskilda grupper.
          </note>
          <note>
            Folkhälsoinstitutet förmedlar kunskap till allmänheten genom
            massmediala insatser som exempelvis informationsfilmer på biografer
            och genom broschyrer. Under det senaste året har informationen,
            bl.a.
          </note>
          <note>
            genom uppsökande verksamhet, speciellt riktats till personer
            som utsätter sig för större risker i samband med utlandsresor
            och uteliv på krogar och restauranger.
          </note>
          <note>
            Den största inhemska smittspridningen sker fortfarande inom gruppen
            män som har sex med män, trots att sexbeteendet inom denna grupp
            genomgått stora förändringar sedan epidemins början och smittspridningen
            minskat påtagligt. I samarbete med de homosexuellas organisationer
            breddar och fördjupar
          </note>
          <note>
            Folkhälsoinstitutet insatserna till denna grupp för att minska
            smittspridningen ytterligare.
          </note>
          <note>
            En annan målgrupp som prioriteras i det hiv/aidsförebyggande
            arbetet är ungdomar. Ambitionen är att förbättra skolans sex-
            och samlevnadsundervisning.
          </note>
          <note>
            För att nå ungdomsgruppen ges också stöd till skolhälsovårdens
            individuella rådgivning och ungdomsmottagningarna. Folkhälsoinstitutet
            genomför också preventiva insatser riktade till invandrare från
            i första hand länder med hög förekomst av hiv, flertalet i samarbete
            med olika frivilligorganisationer.
          </note>
          <note>
            Av avgörande betydelse för hur det preventiva arbetet lyckas
            är en väl fungerande verksamhet inom landsting, kommuner och frivilligorganisationer
            samt en god samverkan mellan dessa. Staten ger bidrag till det
            förebyggande arbetet i två former.
          </note>
          <note>
            För det första utges från anslaget A 4 Insatser mot aids under
            utgiftsområde 9 Hälsovård, sjukvård och social omsorg bl.a. ekonomiskt
            stöd till landsting och kommuner utanför storstadsregionerna samt
            till frivilligorganisationerna. Folkhälsoinstitutet disponerar
            detta anslag, som även används till insatser i form av massmedieinformation,
            s.k. krogkampanjer samt forskning och utveckling.
          </note>
          <note>
            För det andra utges medel för hiv/aidsförebyggande verksamhet
            från anslaget A 2 Bidrag till särskilda insatser till kommuner
            och landsting under utgiftsområde 25 Allmänna bidrag till kommuner.
            Detta anslag används till ekonomiskt stöd till det hivpreventiva
            arbetet i storstadsregionerna och utgår direkt från regeringen.
            Regeringen har gett Folkhälsoinstitutet i uppdrag att, i samråd
            med Socialstyrelsen, kartlägga och analysera det hivpreventiva
            arbetet i storstadsregionerna.
          </note>
          <note>
            Jag vill också nämna att Folkhälsoinstitutet som samordnande
            myndighet för hiv/aids-frågorna på nationell nivå samarbetar med
            berörda myndigheter för att ta fram en gemensam nationell handlingsplan
            för hiv/STD för åren 1999-2005.
          </note>
          <note>
            Sammantaget gör jag bedömningen att det hivpreventiva arbetet
            i Sverige bedrivs på ett framgångsrikt och effektivt sätt. Enligt
            min mening kommer insatserna för att förebygga hiv/aids även fortsättningsvis
            ha hög prioritet.
          </note>
          <note type="speaker">
            Anf. 38 BARBRO WESTERHOLM (fp):
          </note>
          <note>
            Fru talman! Jag får tacka socialministern också för detta svar.
          </note>
          <note>
            I dag är det den internationella aidsdagen. I tio år har vi den
            1 december markerat allvaret i den epidemi som världen började
            se i början av 80-talet. I dag tänds på många håll i världen ljus
            för dem som har avlidit i aids.
          </note>
          <note>
            Jag vill gärna erinra om Kent Carlssons insatser här i riksdagen
            - Kent Carlsson, som var partikollega till socialministern - och
            hans betydelse för rätten till partnerskap för homosexuella här
            i Sverige.
          </note>
          <note>
            Jag tycker att det är viktigt att vi inte glömmer dem som avlidit
            i den här svåra sjukdomen och att vi med all kraft fortsätter
            att bekämpa den. Därför blev jag litet oroad när jag läste socialministerns
            svar på min interpellation. Först såg jag inte vad det var för
            fel på den. Här redovisas fina siffror, och här finns information
            om strategier och riskgrupper, om skolan, landsting, kommuner,
            frivilligorganisationer och om pengar och kartläggningar. Varför
            kände jag mig ändå otillfredsställd med svaret? Jo, efter ett
            tag kom jag på att det var en ansats som saknades, och det är
            en viktig ansats i den här typen av anföranden för att markera
            att det fortfarande är ett allvarligt hälsohot.
          </note>
          <note>
            Det har visserligen kommit bromsmediciner, men vi vet inte i
            vilken utsträckning som det kommer att bli resistensutveckling
            mot dem. Vi vet att de här medicinerna ger mycket allvarliga biverkningar.
            Det finns inget vaccin i sikte ännu, och behandlingen är kostsam.
            Stora delar av världens hivsmittade har ingen möjlighet att få
            de här medicinerna, och det kommer jag att ha en debatt om med
            Pierre Schori den 7 december.
          </note>
          <note>
            Även om människor i vår del av världen - industrivärlden - lever
            längre med sin hivinfektion, så botar inte medlen. När som helst
            kan epidemin blossa upp igen. Hivmannen, som vi fick höra om för
            någon månad sedan, är en allvarlig varningssignal.
          </note>
          <note>
            Även om fallen i Sverige är få påverkas möjligheterna om man
            som 18-åring får beskedet att man är hivsmittad. Det gäller familjebildning,
            val av yrke och även andra val i livet. Att så tidigt i livet
            få sin valfrihet begränsad av en infektion av det här slaget är
            en väldigt tung börda.
          </note>
          <note>
            Jag skulle önska att man i alla sammanhang inledde med insikten
            av allvaret med den här infektionen, för nu blev det litet av
            hurra vad vi är bra, vad vi har lyckats i vårt hivpreventiva arbete
            i Sverige. Det skall vi vara stolta över, men just den här hurra-vadvi-är-bra-attityden
            riskerar en nedrustning av arbetet.
          </note>
          <note>
            Vi ser nu att NUTEK lägger ned sin internationellt erkända aidsforskning,
            och Noaks ark och Röda
          </note>
          <note>
            Korset, som arbetar för hivsmittade men också med hivprevention,
            får sina resurser beskurna trots att de i dag anlitas av fler
            än någonsin tidigare.
          </note>
          <note>
            I går skrev Staffan Hildebrand en tänkvärd artikel i DN om just
            dessa nedskärningar. Han skriver:
          </note>
          <note>
            Många politiker vill hellre prioritera andra områden, eftersom
            bara ett hivfall om dagen upptäcks i Sverige.
          </note>
          <note>
            Det var andemeningen i alla fall.
          </note>
          <note>
            Hur motverkar vi nu den nedrustningen?
          </note>
          <note>
            Anf. 39 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag delar Barbro Westerholms hållning i den här frågan.
            Det är säkert viktigt att vi inte slår oss för bröstet och bara
            påpekar de framgångar som vi tvivelsutan har haft. Så länge det
            varje år upptäcks 250 nya fall, är det 250 fall av mycket stora
            och allvarliga problem. Det betyder att vi inte kan lägga ned
            arbetet. Vi har ju inte heller hittat något botemedel ännu. Det
            finns naturligtvis en risk att vi invaggar oss i någon sorts falsk
            trygghet genom bromsmedicinerna. Vi tror att problemet är löst,
            men i själva verket har sjukdomsförloppet bara skjutits upp.
          </note>
          <note>
            Så visst finns problemen där.
          </note>
          <note>
            De samhälleliga insatserna har i stort sett varit oförändrade
            under de senaste åren. Det som har skett från statens sida är
            att man har beslutat att en större del av ansvaret skall läggas
            på kommuner och landsting, vilket är naturligt eftersom det är
            kommunerna och landstingen som har huvudansvaret. Det betyder
            att om vi 1997 anslog 150 miljoner kronor, av vilka
          </note>
          <note>
            90 miljoner kronor användes för stöd till kommun och landsting,
            så har vi i år anslagit något mer.
          </note>
          <note>
            För nästa år kommer anslaget från statens sida att sammantaget
            bli 135 miljoner kronor. Det är således en minskning i statens
            budget. Men det bygger på att vi samtidigt har ökat det generella
            statsbidraget till kommuner och landsting och gjort klart att
            kommunernas och landstingens insatser skall finansieras via det
            generella statsbidraget. Samhällets totala insatser
          </note>
          <note>
            - om vi med samhället menar staten, kommunerna och landstingen
            - skall inte minska. Ansvaret och åtagandet skall vara minst lika
            stort de närmaste åren som det har varit de senaste åren.
          </note>
          <note type="speaker">
            Anf. 40 BARBRO WESTERHOLM (fp):
          </note>
          <note>
            Fru talman! Problemet med pengarna är att de inte alltid hamnar
            i de områden som har de största problemen. Jag tänker då på storstadsområdena,
            som ju har större problem än glesbygden.
          </note>
          <note>
            Jag vill i detta mitt andra inlägg lyfta fram de varningssignaler
            som finns.
          </note>
          <note>
            Tbc håller på att bli ett nytt hälsoproblem. Vi trodde att det
            var en sjukdom som vi inte skulle behöva se några fall av längre,
            men det har dykt upp som ett nytt hälsohot bland hivsmittade narkomaner.
          </note>
          <note>
            De har också svårigheter att använda de antibiotika som är verksamma
            mot tuberkulos, med följd att tuberkelbakterierna nu utvecklar
            resistens mot olika antibiotika. Det finns därför en risk för
            att vi om några år står utan redskap att bekämpa en tuberkulosepidemi.
            Detta är någonting som vi skall vara uppmärksamma på. Tuberkulosen
            finns på andra sidan
          </note>
          <note>
            Östersjön. Den finns i Spanien och Medelhavsländerna.
          </note>
          <note>
            En annan sak som är viktig i detta sammanhang är kondomanvändningen.
            Jag tittade lite grand på hur användningen beskrivs. Det görs
            på litet olika sätt.
          </note>
          <note>
            Det finns studier där man säger att det är bra att nästan hälften
            av de sexuellt aktiva ungdomarna - 16-
          </note>
          <note>
            och 17-åringarna - använder kondom. Men det innebär ju att hälften
            inte använder. Hälften är en riskgrupp. Återigen är det sådana
            positiva beskrivningar som göra att man kan börja slå sig till
            ro.
          </note>
          <note>
            Det vi ser i dag är 1994 års siffror. Det är ganska många som
            har oskyddat samlag första kvällen med okänd partner. Vi ser nu
            också siffror på ökad förekomst av klamydiainfektion bland kvinnor.
            Det är också en signal om att man inte skyddar sig i samband med
            samlag med okända personer.
          </note>
          <note>
            I det förra inlägget om alkohol tog jag upp undervisningen om
            sex- och samlevnad i skolan. Där är det litet bättre, men dock
            inte tillräckligt bra. Det är också viktigt att vi hela tiden
            påminner om att man skall skydda sig, inte minst i samband med
            utlandsresor.
          </note>
          <note>
            Narkotikamissbruket lurar kring hörnet. En smittväg är injektionsmissbruket.
            Vi skall naturligtvis arbeta för ett narkotikafritt samhälle,
            men det finns en verklighet också. Där har det program som har
            genomförts och genomförs i Skåne visat hur viktigt det är att
            man åtminstone ser till att orena verktyg inte används. Det programmet
            har varit väldigt bra på ett annat sätt. Man har, genom att man
            har byggt upp ett förtroende gentemot missbrukarna vid infektionskliniken,
            också kunnat hjälpa dem till avgiftning och metadonbehandling.
            Det visar sig att en ganska betydande grupp inte har förtroende
            för socialtjänsten eller andra, men hit vågar de söka. Det innebär
            att de också kan få hjälp med missbruket.
          </note>
          <note>
            Programmet har av ideologiska skäl haft stora problem. Om man
            skall utvärdera programmet tycker jag att det skall ske i en internationell
            utvärderingsgrupp. Här hemma är positionerna så låsta.
          </note>
          <note>
            Jag återkommer i sista inlägget till Världsbankens roll i detta
            sammanhang.
          </note>
          <note>
            Anf. 41 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag är nyfiken på att fortsätta höra
          </note>
          <note>
            Barbro Westerholm. I sak tror jag att vi har precis samma uppfattning.
          </note>
          <note>
            Jag tror att det är viktigt att vi inte ger signaler från politiskt
            håll om att flagga "problemet över" på något sätt. Vi måste ta
            ett fortsatt ansvar på hela det område som vi har utvecklat under
            de år som har gått.
          </note>
          <note>
            Det är rätt viktigt att vi också talar om för kommun och landsting
            att de har ett fortsatt ansvar likaväl som att staten har det.
          </note>
          <note>
            När det sedan gäller metodiken och sättet att informera kan jag
            dela Barbro Westerholms uppfattning om att vi också där kan skapa
            ett intryck av att vi har lyckats och att problemen inte är så
            stora. Det finns nog en risk att den unga generationen nu tror
            att det är ett problem som är över och att man blir mera oförsiktig.
            Det är rätt viktigt att tala om att problemet faktiskt inte är
            över.
          </note>
          <note>
            Så till försöksprojektet i Lund. Det har diskuterats här i riksdagen.
            Socialutskottet har visat sig vara oenigt i bedömningen av just
            detta projekt. Flera anser att projektet strider mot den restriktiva
            hållning vi har när det gäller narkotika. Visst finns det ett
            problem i verksamheten i förhållande till den hållning vi har
            i övrigt när det gäller narkotikapolitiken.
          </note>
          <note>
            Jag tycker att det är en spännande tanke - jag skall gärna föra
            den vidare - att projektet borde utvärderas av en internationell
            grupp för att sätta det i sitt internationella sammanhang. Jag
            skall gärna bidra till att det kan förverkligas.
          </note>
          <note type="speaker">
            Anf. 42 BARBRO WESTERHOLM (fp):
          </note>
          <note>
            Fru talman! Jag tycker att det sista känns väldigt skönt. Världsbanken
            har ju i sin rapport Confronting
          </note>
          <note>
            AIDS: public priorities in a global epidemic lyft fram just de
            välkontrollerade sprututbytesprogrammen som en human och skälig
            strategi för att förebygga hiv och aids. Man är medveten om att
            detta är en möjlighet att hjälpa missbrukarna i sitt missbruk.
          </note>
          <note>
            De har faktiskt lyft fram Skåneprogrammet och sagt att det är
            så det skall skötas. Det skall inte skötas på det sätt som man
            gör i övriga länder. Det är just på detta mycket strikta sätt,
            där man ser till att inga sprutor kommer i orätta händer.
          </note>
          <note>
            Därför tycker jag att det vore skönt om vi hade en internationell
            grupp som tittade på detta och slet den tvist som har varit väldigt
            lång i detta land, och som naturligtvis går ut över den mycket
            engagerade personal som arbetar i programmet.
          </note>
          <note>
            Jag har besökt programmet vi några tillfällen. De blir tidvis
            väldigt slitna av att möta dessa människoöden - människor som
            är ofria i sitt narkotikamissbruk.
          </note>
          <note>
            Detsamma gäller naturligtvis metadonbehandlingen. Den metadonbehandling
            som ges i Sverige är ett internationellt föredöme. Här ser vi
            nu problem. Den genomförs på tre ställen i landet - Uppsala, Stockholm
            och Malmö/Lund. Landsting tycker inte längre att de har råd att
            skicka narkomaner till dessa program, utan de får leva vind för
            våg i det landsting där de bor. Jag tycker dels att det är omänskligt,
            dels att de utsätter andra inte minst för risken att förr eller
            senare bli hiv- och gulsotssmittade.
          </note>
          <note>
            Jag hoppas att vi kommer att kunna komma till rätta med det.
            Det blir en narkotikapolitisk debatt i kammaren, och då får vi
            fortsätta. Jag tackar för den här debatten. Den blir nog också
            rättciterad.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1998/99:39 om regeringens politik
            för de funktionshindrade
          </note>
          <note>
            Anf. 43 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Marietta de Pourbaix-Lundin har frågat mig om regeringen
            och socialministern avser att inom kort lägga fram förslag för
            att återställa handikappreformen, vad socialministern avser att
            göra för att funktionshindrade skall kunna bo kvar i sina handikappanpassade
            bostäder utan att behöva socialbidrag till hyran samt vad socialministern
            avser göra för att synliggöra en eventuell regeringsstrategi på
            handikappområdet. I interpellationen finns också en mer allmän
            diskussion om moderat kontra socialdemokratisk politik på handikappområdet.
          </note>
          <note>
            Fru talman! Sverige har genomgått en djup ekonomisk kris som
            har påverkat välfärden och livsvillkoren för de flesta, även för
            personer med funktionshinder. Besparingar i kommuner och landsting
            har också drabbat funktionshindrade och arbetsmarknaden är stängd
            för många.
          </note>
          <note>
            Ljusningen på arbetsmarknaden och de ökande statsbidragen till
            kommuner och landsting innebär att situationen för funktionshindrade
            kan bli bättre. Det är därför viktigt att de nya resurserna verkligen
            används till vård, skola och omsorg som avsikten är.
          </note>
          <note>
            Moderaterna vill ha en selektiv välfärd i stället för en generell.
            Inget har dock betytt så mycket för funktionshindrades livsvillkor
            som den generella välfärdens framväxt. Genom ökad ekonomisk trygghet
            för alla minskar även de ekonomiska följderna av ett funktionshinder.
            Personer med funktionshinder i
          </note>
          <note>
            Sverige är därför inte i lika hög grad en del av underklassen
            som i många andra länder. Hjälpmedel, färdtjänst, rehabilitering
            m.m. tilldelas efter behov, inte efter ekonomisk prövning. Villkoren
            och nivån för t.ex. sjukpenning, arbetslöshetsersättning, föräldraförsäkring
            och barnbidrag - som moderaterna ifrågasätter - betyder minst
            lika mycket för personer med funktionshinder som för andra. Därför
            är det viktigt att slå fast att den generella välfärdspolitiken
            utgör grunden för funktionshindrades livsvillkor och att det därutöver
            är nödvändigt med särskilda insatser som riktas till gruppen funktionshindrade.
          </note>
          <note>
            Marietta de Pourbaix-Lundin frågar om regeringen avser att återställa
            handikappreformen. Handikappreformen, som genomfördes år 1994,
            består av flera delar - först och främst av den nya lagen om stöd
            och service till vissa funktionshindrade (LSS)
          </note>
          <note>
            som ger de personer som omfattas av lagen rätt till tio olika
            insatser. Den mest kända insatsen är personlig assistans och assistansersättning
            enligt lagen om assistansersättning (LASS).
          </note>
          <note>
            Men handikappreformen innebar också ändringar i hälso- och sjukvårdslagen
            och socialtjänstlagen, stimulansbidrag för att utveckla habilitering,
            rehabilitering och hjälpmedelsverksamhet och att omsorgsverksamheterna
            för utvecklingsstörda fördes över från landstingen till kommunerna.
            I interpellationen nämns dock bara assistansersättningen och de
            regeländringar som rör denna insats, varför jag inte kommenterar
            övriga delar i handikappreformen.
          </note>
          <note>
            Personlig assistans har avgörande betydelse för personer med
            stora funktionshinder; för deras livskvalitet och möjligheter
            att påverka sin egen situation. Det är naturligt att reglerna
            för en ny, omfattande stödinsats som personlig assistans behöver
            justeras då och då vartefter man får erfarenhet av hur den fungerar.
            De regeländringar som gjorts har inte ändrat kärnan i insatsen
            personlig assistans; det är fortfarande en rättighet med möjlighet
            för den funktionshindrade att själv välja vem som skall utföra
            assistansen.
          </note>
          <note>
            Den socialdemokratiska regeringen har sedan år
          </note>
          <note>
            1994, då stödformen infördes, fördubblat de medel som avser personlig
            assistans. Stödformen har alltså inte drabbats av besparingar
            under den ekonomiska krisen, vilket skett med många andra insatser.
          </note>
          <note>
            Liksom vid ett par tidigare tillfällen här i riksdagen tar Marietta
            de Pourbaix-Lundin även upp frågan om bidrag till hyra av handikappanpassade
            bostäder.
          </note>
          <note>
            Mitt svar överensstämmer med det som lämnats av socialförsäkringsministern.
            Vid vissa funktionshinder behövs en bostad som är modern, handikappanpassad
            och extra rymlig. En sådan bostad är ofta dyrare än andra, även
            om bostadsanpassningsbidrag lämnats för de ombyggnader och anpassningar
            som krävs. För både ålders- och förtidspensionärer finns möjlighet
            att söka bostadstillägg. Inga särskilda regler gäller för pensionärer
            med funktionshinder. Inte heller för bostadsbidraget till barnfamiljer
            och till ungdomar 18-
          </note>
          <note>
            29 år finns särskilda regler för funktionshindrade. Ett minskande
            antal kommuner betalar ut kommunalt bostadstillägg för handikappade
            (KBH), vilket är ett stöd just för funktionshindrade med höga
            boendekostnader.
          </note>
          <note>
            Kommunerna har enligt socialtjänstlagen huvudansvaret för handikappomsorgen.
            I detta ingår att kommunen skall medverka till att funktionshindrade
            får bo på ett sätt som är anpassat efter behoven. Detta kan ske
            på olika sätt; t.ex. genom att kommunen inrättar anpassade bostäder
            med service och genom att kommunen ger bidrag till hyreskostnaden.
            Det finns enligt min uppfattning därför inte skäl att införa särskilda
            statliga bostadsbidrag till personer med funktionshinder.
          </note>
          <note>
            Den tredje frågan i interpellationen gäller regeringens strategi
            på handikappområdet. Regeringen beslutade den 5 mars 1998 att
            utarbeta en nationell handlingsplan för handikappområdet. Handlingsplanen
            skall utgå från FN:s standardregler för att tillförsäkra människor
            med funktionsnedsättning delaktighet och jämlikhet. Arbetet med
            handlingsplanen pågår nu i regeringskansliet och skall bli klart
            i september nästa år. Handlingsplanen kommer därefter att föreläggas
            riksdagen.
          </note>
          <note>
            Jag vill i sammanhanget också nämna att regeringen uppdragit
            åt flera myndigheter att inom sina ansvarsområden kartlägga och
            utvärdera de handikappolitiska insatserna. Ett exempel är Högskoleverkets
            uppdrag att bl.a. inventera situationen vid universitet och högskolor
            för studenter med funktionshinder och analysera det framtida behovet
            av stöd till dessa studenter.
          </note>
          <note>
            Även i det internationella utvecklingssamarbetet betonar regeringen
            att villkoren för funktionshindrade skall uppmärksammas. Barn
            med funktionshinder, och tillvaratagandet av deras rättigheter,
            är ett exempel på ett område som särskilt uppmärksammas i den
            pågående översynen av barnfrågor som regeringen påbörjat med Utrikesdepartementet
            som samordnare.
          </note>
          <note>
            Avslutningsvis vill jag påminna om det uttalande på handikappområdet
            som finns i regeringsförklaringen och som också visar regeringens
            strategi för området:
          </note>
          <note>
            "Människor med funktionshinder skall ha goda möjligheter till
            delaktighet. Lagstiftningen skall skärpas för att förhindra diskriminering
            av funktionshindrade på arbetsmarknaden och i resten av samhället.
          </note>
          <note>
            Tillgängligheten till offentliga lokaler och kollektivtrafik
            skall förbättras. Avgifterna och reglerna inom äldre- och handikappomsorgen
            ses över och socialtjänstlagen förändras för att garantera att
            alla har pengar till personliga behov."
          </note>
          <note>
            Anf. 44 MARIETTA DE POURBAIX-
          </note>
          <note type="speaker">
            LUNDIN (m):
          </note>
          <note>
            Fru talman! De hör ju till god ton att tacka för svaret, som
            i det här fallet var väldigt ordrikt men i övrigt tämligen innehållslöst
            och inte så speciellt konkret.
          </note>
          <note>
            Skälet till att jag lade fram den här interpellationen var att
            jag kände att ett litet hopp tändes när jag hörde den nye socialministern
            yttra sig om att han ville förbättra situationen för de handikappade
            - i varje fall på kort sikt. Detta var speciellt intressant, tycker
            jag, med tanke på att Socialdemokraterna de senaste fyra åren
            inte har gjort annat än att förändra för de handikappade. Och
            nästan alla förändringar man har genomfört har inneburit försämringar.
          </note>
          <note>
            Man har schabloniserat assistansersättningen. Det är väldigt
            problematiskt eftersom det rör sig om individer. Alla är vi olika
            och alla har vi olika behov.
          </note>
          <note>
            Denna schablonisering har gjort att de som har de största funktionshindren,
            och som kanske behöver mest hjälp och mest avancerad hjälp, numera
            får vända ut och in på sina liv för att få ersättning och för
            att få den högre ersättning som man kan få. Det är ett exempel.
          </note>
          <note>
            Man har också kommunaliserat de 20 första timmarna. I samband
            med andra reformer försöker man få en huvudman - här har man plötsligt
            delat upp det på två huvudmän. Dessutom finansierade man inte
            fullt ut när man lade över de 20 första timmarna till kommunerna
            - ännu en försämring. De har blivit svårare för barn att få personlig
            assistans med sig i skolan - ännu ett exempel på en försämring.
            Det finns många fler, jag tar bara upp några.
          </note>
          <note>
            Därför ställde jag ett antal frågor. Men när jag fick svaret
            tyckte jag att det lilla ljus som jag kände när socialministern
            tillträdde för några veckor sedan tyvärr slocknade. Jag frågade
            ju om socialministern och regeringen har tänkt lägga fram något
            förslag för att återställa handikappreformen ganska snart. Då
            kan jag bara konstatera att man inte har för avsikt att göra detta.
            Man tycker att det man har gjort är bra. Visst har man tillfört
            mer pengar till handikappreformen.
          </note>
          <note>
            Men eftersom det är fler som behöver hjälp har inte varje individ
            fått någon ytterligare hjälp. Det har faktiskt blivit sämre för
            varje individ. Och det är ändå individerna vi pratar om.
          </note>
          <note>
            Jag har också frågat socialministern om han tänker göra något
            för att handikappade skall kunna bo kvar i sina handikappanpassade
            bostäder. Där har jag fått samma svar som jag fick av förra socialministern:
          </note>
          <note>
            Nej, man får väl söka socialbidrag och leva på socialbidrag resten
            av livet för att klara av den höga hyra som man har. Ofta har
            man en hyra som kanske överstiger 7 500 kr. per månad. Då borde
            socialministern förstå att om man är förtidspensionerad och bara
            har folkpension så är det knappt att pengarna räcker till hyran
            - även om har det här bostadstillägget. Ändå skall man äta och
            leva i övrigt.
          </note>
          <note>
            I min tredje fråga undrar jag vad regeringen skall göra för att
            synliggöra en eventuell regeringsstrategi.
          </note>
          <note>
            Där hänvisar socialministern till den utredning som tillsattes
            av den förra socialministern i mars. Den känner jag mycket väl
            till. Han hänvisar också till att man skall titta på att Sverige
            efterlever FN:s standardregler. Därför är det mycket märkligt
            att man då inte ser till att t.ex. Handikappombudsmannen får pengar
            så att hon kan följa upp att kommunerna lever upp till de här
            standardreglerna. Det ser man inte till.
          </note>
          <note>
            Politik är ju faktiskt en fråga om att prioritera. Jag kan bara
            konstatera att Socialdemokraterna de senaste fyra åren inte har
            prioriterat de funktionshindrade och att de inte tänker göra det
            framöver heller. Man skall utreda saker. Men socialministern måste
            ändå tänkt på någonting när han uttalade sig som ny socialminister
            och ville förbättra för de handikappade. Vad är det i de handikappades
            situation som socialministern tycker är viktigt att förändra och
            förbättra? Jag ser fram emot att socialministern här i dag i kammaren
            berättar detta. För det måste ändå ha funnits en tanke bakom det
            socialministern sade.
          </note>
          <note type="speaker">
            Anf. 45 HANS KARLSSON (s):
          </note>
          <note>
            Fru talman! Jag kunde inte avhålla mig från att ge mig in i den
            här diskussionen eftersom jag har varit med om den här resan de
            fyra senaste åren. Jag måste också säga att jag blir litet bekymrad
            när jag lyssnar på Marietta de Pourbaix-Lundins sätt att föra
            debatten. Det är klart att man kan plocka ut en enskild grupp
            och ställa den för sig vid sidan av samhället i övrigt. Sedan
            kan man penetrera vad som är plus och minus.
          </note>
          <note>
            Men när vi tittar på samhällets uppgifter kan vi ju inte komma
            ifrån att det finns väldigt många grupper som har behov av samhällets
            stöd. Där kan vi ändå konstatera att den grupp som har klarat
            sig bäst, om man får utrycka sig i de termerna, nog är de funktionshindrade.
            Skälet är att vi faktiskt har ökat på de ekonomiska resurserna
            till personlig assistans rejält.
          </note>
          <note>
            Det måste sägas och det måste dessvärre upprepas, för det är
            många som vill sprida en annan bild av utvecklingen.
          </note>
          <note>
            När reformen genomfördes 1994 var den rejält underfinansierad.
            Men vi socialdemokrater har trots den ekonomiska krisen åstadkommit
            en påfyllning av resurser så att det i dag är fler än någonsin
            tidigare som har personlig assistans.
          </note>
          <note>
            Sedan tar Marietta de Pourbaix-Lundin också upp de 20 timmarna.
            För att uttrycka sig på rak svenska var det ett ständigt elände
            när man skulle bestämma huruvida kommunerna eller försäkringskassan
            skulle stå för de första 20 timmarna. Genom att se till att det
            alltid är kommunerna som svarar för de 20 första timmarna har
            vi undanröjt ett byråkratiskt hinder för att göra den här reformen
            effektiv.
          </note>
          <note>
            Talet om att man inte fick kompensation i kommunerna faller ju
            dessutom ganska platt till marken när vi konstaterar att samtidigt
            som vi gjorde den förändringen fick kommunerna ett rejält ekonomiskt
            tillskott genom de s.k. Perssonpengarna.
          </note>
          <note>
            Jag kan hålla med om att det finns mycket att göra på handikappområdet.
            Det finns många ouppfyllda behov. Men jag tror att människor som
            har funktionshinder och som har behov av samhällets stöd i det
            här sammanhanget bäst tjänar på att vi för den här debatten på
            ett nyanserat sätt, ser saker och ting som de är, inte försöker
            att måla allting i svart och bortse från de framsteg som har skett
            under den här perioden.
          </note>
          <note>
            Anf. 46 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag tror att det finns anledning att uppehålla sig
            en smula vid vad som är långsiktig trygghet för de funktionshindrade.
          </note>
          <note>
            Den borgerliga regeringen finansierade samtliga sociala trygghetssystem
            med lånade pengar till en fjärdedel. När den sedan lämnade ifrån
            sig regeringsmakten för fyra år sedan gav man besked om att var
            fjärde krona av assistansersättningen faktiskt var en lånad krona.
            Man lämnade ifrån sig en samhällsekonomi i upplösning.
          </note>
          <note>
            Den socialdemokratiska regeringen fick i uppdrag att sanera svensk
            ekonomi. Det som skedde under dessa fyra år var faktiskt att socialdemokratin
            garanterade en fortsättning av handikappreformen och en utveckling
            av assistansersättningen.
          </note>
          <note>
            Den borgerliga regeringen hade räknat med en kostnad på 2,4 miljarder
            för 1994/95. Den verkliga kostnaden blev 3,3 miljarder. Detta
            belopp har nu stigit till ungefär 5 miljarder kronor, dvs. staten
            har sett till så att just assistansersättningen inte skall bli
            föremål för de besparingar som gällt i övrigt. Och detta i en
            tid då det handlat om gigantiska besparingar i de offentliga utgifterna.
          </note>
          <note>
            Jag tror att de funktionshindrade ser just den strategin som
            ett sätt att skapa ett långsiktigt och tryggt system för assistansersättningen,
            och det tycker jag att vi skall vara stolta över.
          </note>
          <note>
            Det stämmer att det har vidtagits vissa förändringar, men det
            är inte förändringar som förändrar idé och tanke bakom handikappreformen.
            Assistansersättningens väsentliga uppbyggnad och motiv är desamma
            som när den infördes.
          </note>
          <note>
            Det som borde bekymra Moderaterna är hur man skall kunna garantera
            en fortsättning utan att samtidigt garantera en balanserad svensk
            ekonomi. Om de borgerliga hade fått fortsätta regera efter 1994
            hade det inte varit möjligt att uppfylla de löften som ni gav
            till de funktionshindrade.
          </note>
          <note>
            Anf. 47 MARIETTA DE POURBAIX-
          </note>
          <note type="speaker">
            LUNDIN (m):
          </note>
          <note>
            Fru talman! Jag kan bara konstatera att socialministern inte
            svarar på mina frågor. Det fanns tydligen ingen tanke bakom de
            ord som socialministern fällde när han blev socialminister. Eller
            är han felciterad här också? Det kan han knappast vara eftersom
            detta har stått i ganska många tidningar. Jag tror t.o.m. att
            jag hört socialministern själv uttala att han vill förbättra för
            de funktionshindrade, i alla fall på kort sikt. Så uttrycktes
            det. Jag ser fortfarande fram emot att få höra vilka förbättringar
            som socialministern ser framför sig.
          </note>
          <note>
            De senaste fyra åren har vi hört ganska mycket av det som socialministern
            upprepade nu, nämligen hur man fick ta över från den borgerliga
            regeringen och allt detta. Det låter som om det är någonting man
            lär sig att säga på kurser. Jag trodde att den socialdemokratiska
            regeringen skulle stå på egna ben och tala om vad man vill framåt.
          </note>
          <note>
            Jag tycker att det bara är att erkänna, trots vad
          </note>
          <note>
            Hans Karlsson säger, att man har gjort försämringar i handikappreformen.
            Gå ut och fråga de handikappade! De ser inte att man har gjort
            några förbättringar.
          </note>
          <note>
            De ser bara att man har gjort försämringar. Man har gjort det
            svårare.
          </note>
          <note>
            Vad är det för förbättring att de som är mycket funktionshindrade
            skall behöva redogöra i detalj för vilka behov de har, hur lång
            tid det tar att gå på toaletten och hur lång tid det tar att bli
            påklädd, för att få en ersättning som är högre än schablonen?
            Vilken förbättring är detta för de handikappade? Det är ingen
            förbättring. Det är en försämring, och den har Socialdemokraterna
            genomfört.
          </note>
          <note>
            Jag vill upprepa att man har lagt mer pengar på den här reformen.
            Det sade jag också. Men för varje individ innebär det ingen förbättring.
            Det är riktigt att det är fler som har fått möjlighet att få personlig
            assistans, men de har inte fått det bättre på något sätt. Det
            är fler som har fått det, men för individerna är det absolut ingen
            förbättring.
          </note>
          <note>
            Låt mig gå tillbaka till detta: Varför skall man ha två huvudmän
            för en reform? I alla andra sammanhang gör man allt man kan för
            att bara ha en huvudman eftersom det är mycket enklare så. Det
            finns väldigt många funktionshindrade som nu inte använder kommunen
            som uppdragsgivare när det gäller personlig assistans som känner
            att det är mycket svårare att vända sig till ett alternativ eftersom
            kommunen har hand om de 20 första timmarna. De känner sig nästan
            tvingade att välja kommunen. Ett av honnörsorden var ju faktiskt
            valfrihet. Man skulle få välja själv för första gången. Jag kan
            inte se att man har gjort några förbättringar.
          </note>
          <note>
            Men det är ju ganska enkelt att göra något åt detta.
          </note>
          <note>
            Redan den 16 december får vi ju rösta om olika förslag här i
            kammaren. Visserligen har vi detta fantastiska med rambudget,
            men Moderaterna har ju satsat
          </note>
          <note>
            2,1 miljarder mer på de funktionshindrade. Vi har bl.a. satsat
            1,5 miljarder för just assistansersättningen.
          </note>
          <note>
            Vi tycker också att man skall ta bort den mycket märkliga 65-årsgränsen.
            Den innebär att om man har haft en personlig assistent och fyller
            65 år, skall man tillbaka till hemtjänsten. Jag hoppas att man
            skall ändra på det. Vi har sett till att det finns pengar till
            det också.
          </note>
          <note>
            Jag upprepar mina frågor till socialministern. Socialministern
            måste ha haft en tanke i huvudet när han tillträdde för några
            veckor sedan och uttalade att han vill förbättra för de funktionshindrade.
            Han kan inte ha missat de kritiska tidningsartiklar som kom mot
            regeringen under valet, och som har funnits sedan dess, där de
            funktionshindrade talar om alla de försämringar som de har varit
            utsatta för.
          </note>
          <note>
            Jag närde en förhoppning att socialministern hade förstått detta
            och hade några tankar på vad man skulle förbättra. Socialministern
            har ju några inlägg till på sig att förklara för mig vilka förbättringar
            som kan tänkas komma. Eller är det bara ord och ord? De handikappade
            är faktiskt inte betjänta av ord. De behöver handling nu.
          </note>
          <note type="speaker">
            Anf. 48 HANS KARLSSON (s):
          </note>
          <note>
            Fru talman! I mitt förra inlägg försökte jag ge uttryck för att
            det är viktigt att vi tittar på våra samhällsuppgifter i ett sammanhang
            och inte lösryckta från varandra. Under åren har jag kunnat notera
            att
          </note>
          <note>
            Moderaterna tycker väldigt bra om att kunna rycka loss bit för
            bit och diskutera dem i det samlade samhällsengagemanget.
          </note>
          <note>
            När vi pratar om resurser är det bara att konstatera att Moderaterna
            i sitt budgetalternativ anvisar 2,1
          </note>
          <note>
            miljarder ytterligare till assistansersättningen. Det är alldeles
            korrekt. Men vad Moderaterna samtidigt undviker att tala om är
            att man genom att ta ifrån kommunerna långt mycket mer pengar
            kommer att försätta de funktionshindrade i en mycket sämre situation
            än vad som råder i dag.
          </note>
          <note>
            Oavsett vilket förhållningssätt vi har, är de faktiska omständigheterna
            sådana att det är kommunerna som är de stora välfärdsbärarna i
            samhället. Det är kommunerna som står för merparten av den välfärd
            som vi gemensamt finansierar och producerar. Därför kan man inte
            diskutera olika bitar lösryckta från varandra.
          </note>
          <note>
            Dessutom vill jag påminna om frågan om huvudmannaskapet. Här
            tycker jag att även moderater borde kunna erkänna att den här
            förändringen, där vi drog upp en tydlig gräns mellan försäkringskassans
            och kommunernas roll i det här sammanhanget, faktiskt var en förbättring.
            Det blev bättre för de funktionshindrade. Det blev rakare besked
            och snabbare handläggning, och det är ju alla betjänta av.
          </note>
          <note>
            Anf. 49 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag tror att Marietta de Pourbaix-
          </note>
          <note>
            Lundin gör sig skyldig till en mycket medveten liten politisk
            fint. Jag har talat om vad som är viktigt för svensk socialpolitik
            framöver. Vi kommer att få många tillfällen att diskutera hur
            vi skall se till att de handikappade får en förbättrad situation.
          </note>
          <note>
            I början av nästa år kommer utredningen om hur funktionshindrade
            möts, som leds av Bengt Lindqvist, att redovisas. Med den som
            grund får vi möjlighet, förhoppningsvis med stöd av moderaterna,
            att satsa resurser för att förändra attityderna i det svenska
            samhället och skapa rimliga villkor för de funktionshindrade.
          </note>
          <note>
            Men vad vi diskuterar nu är just assistansersättningen. Jag måste
            faktiskt upprepa detta: Även om det inte upplevs som förbättringar
            var det i alla fall så att med socialdemokraterna i regering räddades
            en reform som ni inte hade finansierat. Den var felräknad från
            början, och den var inte finansierad. Jag tror att de funktionshindrade
            är otroligt tacksamma för detta.
          </note>
          <note>
            Den här reformen har fortsatt att utvecklas. Vi har sett till
            att den kan finansieras så att man kan räkna med att ha en fungerande
            assistansersättning i framtiden. Det är socialdemokratins bidrag.
          </note>
          <note>
            Detta är ett slags förbättring av de funktionshindrades trygghet
            på lång sikt som är viktig. Till det kommer en rad åtgärder som
            behöver vidtas de närmaste åren, och de kommer att redovisas för
            den här riksdagen när det blir dags för det.
          </note>
          <note>
            Anf. 50 MARIETTA DE POURBAIX-
          </note>
          <note type="speaker">
            LUNDIN (m):
          </note>
          <note>
            Fru talman! Jag bara konstaterar att jag inte nu heller fick
            något svar och att det tydligen inte fanns så jättemycket tanke
            bakom det socialministern sade när han blev socialminister för
            några veckor sedan.
          </note>
          <note>
            Vi moderater har hela tiden lagt mer pengar än socialdemokraterna
            på den här reformen, sedan vi också förstod att det var fler som
            behövde den. Jag upprepar: Att regeringen har lagt mer pengar
            har inte gjort att varje individ har fått det bättre. Om man däremot
            hade följt våra förslag hade varje individ fått det bättre.
          </note>
          <note>
            Man måste se moderaternas politik i en helhet, och detta hinner
            vi inte diskutera nu. Jag har bara ungefär en minut på mig.
          </note>
          <note>
            Till Hans Karlsson vill jag säga att interpellationer och frågor
            är ett sätt för oss riksdagsledamöter att kritiskt granska regeringen.
            När jag lyssnar på Hans
          </note>
          <note>
            Karlsson låter han som en biträdande socialminister som bara
            försvarar regeringen. Jag tycker att vi allihop har rollen att
            kritiskt granska regeringen.
          </note>
          <note>
            När jag lyssnar på det här kommer det i mitt huvud upp en sång:
            It's only words, and words are all I
          </note>
          <note>
            have. Jag känner att det är ungefär så med socialministern: Det
            är en väldig massa ord. Det hjälper dock inte de funktionshindrade,
            utan vad de behöver är handling nu - inte bara en massa utredningar.
          </note>
          <note>
            Socialdemokraterna har fortfarande chansen att den 16 december
            rösta för moderaternas förslag och ta ett steg i rätt riktning.
          </note>
          <note>
            Anf. 51 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Jag tror inte att man kommer särskilt långt med att
            anklaga varandra för att bara använda ord.
          </note>
          <note>
            Jag avslutade mitt interpellationssvar med att citera vad den
            socialdemokratiska regeringen skrev i sin regeringsdeklaration.
            Jag skall upprepa detta:
          </note>
          <note>
            "Människor med funktionshinder skall ha goda möjligheter till
            delaktighet. Lagstiftningen skall skärpas för att förhindra diskriminering
            av funktionshindrade på arbetsmarknaden och i resten av samhället.
          </note>
          <note>
            Tillgängligheten till offentliga lokaler och kollektivtrafik
            skall förbättras. Avgifterna och reglerna inom äldre- och handikappomsorgen
            ses över och socialtjänstlagen förändras för att garantera att
            alla har pengar till personliga behov."
          </note>
          <note>
            Det är en principiell deklaration som, om vi skall leva upp till
            den, kommer att kräva enormt mycket arbete.
          </note>
          <note>
            Det kan inte vara så att jag varje gång jag får en interpellation
            skall redovisa någon sorts proposition.
          </note>
          <note>
            Vi får tillfälle att redovisa vår politik framöver, och jag tror
            att moderaterna får många möjligheter att ställa upp för en socialdemokratisk
            politik när vi redovisar den.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 16.34 på förslag av andre vice talmannen
            att ajournera förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            8 § Svar på interpellation 1998/99:24 om
          </note>
          <note>
            Svenska Balettskolans dansarutbildning
          </note>
          <note>
            Anf. 52 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Beatrice Ask har frågat mig om:
          </note>
          <note>
            1. vilka åtgärder jag avser att vidta för att förhindra att ändrade
            specialbestämmelser leder till sänkt utbildningskvalitet vid Svenska
            Balettskolan,
          </note>
          <note>
            2. på vilket sätt regeringen avser att utvärdera följderna av
            att elever som saknar förutsättningar för att utöva dansaryrket
            får fullfölja dansutbildning vid Svenska Balettskolan på grundskolenivå
            och
          </note>
          <note>
            3. vilka initiativ jag ämnar vidta för att betygssättningen i
            ett ämne eleverna inte har skall bli sakligt korrekt och rättvis.
          </note>
          <note>
            Bakgrunden till Beatrice Asks frågor är den i årets budgetproposition
            redovisade utvärderingen av försöksverksamhet med förberedande
            dansundervisning i grundskolan samt förslag om permanentning av
            verksamheten.
          </note>
          <note>
            Låt mig först framhålla att det är ett kulturpolitiskt intresse
            att behålla den nuvarande kvaliteten på dansundervisningen. När
            nu verksamheten permanentas är det därför viktigt att behålla
            möjligheten till jämkning av grundskolans timplan. Denna möjlighet
            medför att danseleverna kan ägna sig åt dansundervisning i sådan
            utsträckning att den höga kvaliteten kan upprätthållas.
          </note>
          <note>
            Beträffande intagning till gymnasieskolan för den aktuella elevgruppen
            kan följande sägas. Urvalet bland behöriga sökande till gymnasieskolan
            grundar sig fr.o.m. läsåret 1998/99 på medelvärdet av de sexton
            bästa betygen i elevens slutbetyg från grundskolan. På grund av
            den jämkning av timplanen som förekommer inom dansutbildningen
            har eleverna som följer utbildningen i vissa fall inte kunnat
            få sexton betyg i sina slutbetyg. Dessa elever har därför vid
            urvalet till gymnasieskolan hänvisats till den s.k. fria kvoten.
            Detta har upplevts som orättvist. Regeringen har för avsikt att
            i gymnasieförordningen införa en bestämmelse av den innebörd att
            också elever som genomgått förberedande dansundervisning i grundskolan
            skall tas in på betygsurval.
          </note>
          <note>
            De nuvarande bestämmelserna om försöksverksamheten innehåller
            en möjlighet att avråda elever från fortsatt dansundervisning.
            I budgetpropositionen har redovisats att denna bestämmelse bör
            tas bort. I
          </note>
          <note>
            läroplanen för det obligatoriska skolväsendet, förskoleklassen
            och fritidshemmet, Lpo 94, finns tydliga riktlinjer om att läraren
            skall genom utvecklingssamtal bl.a. med utgångspunkt i föräldrarnas
            önskemål fortlöpande informera elever och hem om studieresultat
            och utvecklingsbehov. Därigenom finns goda möjligheter för såväl
            elev som föräldrar att få kunskap om hur eleven lyckas med sina
            studier även när det gäller dansundervisningen. Om det vid sådant
            samtal visar sig att det är tveksamt om förutsättning finns för
            en utveckling till en framtida yrkesdansare torde såväl elev som
            förälder komma att överväga om han/hon skall fortsätta med dansundervisningen.
            I
          </note>
          <note>
            sina överväganden stannade regeringen därför för att det inte
            finns något behov av en särskild bestämmelse om avrådan. Jag avser
            emellertid att ge Skolverket i uppdrag att följa utvecklingen
            i denna fråga.
          </note>
          <note>
            Beatrice Asks tredje fråga syftar på regeringens ståndpunkt att
            betyg skall ges till danseleverna i ämnet idrott och hälsa och
            inte i dansämnena.
          </note>
          <note>
            Jag vill påminna om att skolan har en skyldighet att se till
            att eleverna uppnår kursplanemålen för utbildningen. De mål som
            skall uppnås inom ämnet idrott och hälsa kan, enligt regeringens
            bedömning, mycket väl omfattas av de aktiviteter som undervisningen
            i ämnet dans ger.
          </note>
          <note>
            T.ex. finns bland målen som eleven skall ha uppnått i slutet
            av nionde skolåret att förstå sambanden mellan mat, motion och
            välbefinnande och att kunna göra enkla rörelseprogram till musik
            samt kunna tillämpa kunskaper i ergonomi i vardagliga sammanhang.
            Vidare avser betygsbedömningens inriktning elevens kunskaper om
            hur den egna kroppen fungerar och hur man bl.a. genom regelbunden
            fysisk aktivitet kan bibehålla och förbättra sitt fysiska och
            psykiska välbefinnande. Vid urvalet till gymnasieskolan kan vidare,
            enligt 6 kap. 7 § gymnasieförordningen, förutom till betygen,
            hänsyn tas till ett färdighetsprov eller ett intyg om färdigheterna
            när det är fråga om en utbildning inom det estetiska området.
          </note>
          <note>
            Försöksverksamheten har pågått i många år. Jag anser att med
            de ändringar i skollag och de föreskrifter som regeringen redovisat
            i budgetpropositionen kommer dansundervisningen även i fortsättningen
            att hålla en hög kvalitet när verksamheten nu blir permanent.
          </note>
          <note>
            Det finns därför, enligt min mening, inte något behov av ändringar
            utan de föreslagna bestämmelserna är tillräckliga.
          </note>
          <note type="speaker">
            Anf. 53 BEATRICE ASK (m):
          </note>
          <note>
            Fru talman! Jag vill tacka skolministern för svaret, men jag
            tvingas konstatera att skolministern inte alls svarar på frågorna.
            Visserligen framhålls inledningsvis att kvaliteten på Balettskolans
            undervisning inte får sänkas. Då kan man inte, om man kan något
            om balettundervisningen, vidhålla de förändringar som föreslås
            i skolförordningen och som också Balettskolan med rätta har kritiserat.
          </note>
          <note>
            Det handlar först om skolans möjligheter att avråda en elev från
            fortsatt dansundervisning. Där anser tydligen Ingegerd Wärnersson
            att skolans bedömning om en elev har förutsättningar för en framtid
            som yrkesdansare är mindre betydelsefull. Om en elev eller föräldrar
            inte vill eller orkar ta till sig skolans synpunkter vid samtal
            skall eleven få fortsätta undervisningen i alla fall. Till vilken
            nytta, kan man fråga sig?
          </note>
          <note>
            Det här handlar om en specifik yrkesutbildning.
          </note>
          <note>
            Jag vet inte om Ingegerd Wärnersson dansat balett eller någon
            gång har besökt Balettskolan, vilket jag har gjort många gånger.
            Det är ingen dansverksamhet i ordets allmänna mening, utan det
            är en elitutbildning och yrkesutbildning av väldigt specifikt
            slag med mycket höga krav på undervisning och elever.
          </note>
          <note>
            Man kan ha synpunkter på elitutbildning för barn i dessa åldrar.
            Men balett är en konstart som kräver väldigt tidig träning. Eleverna
            skall vara färdigutbildade yrkesdansare vid 18 års ålder. Som
            alla vet går dansare i pension mycket tidigt. Man måste bestämma
            sig. Vill man ha balett i Sverige, eller vill man det inte. Det
            går inte att hoppa över dessa förutsättningar.
          </note>
          <note>
            Under puberteten händer väldigt mycket med både kropp och personlighet.
            Därför visar det sig ibland att även den elev som har haft förutsättningar
            för balett i början av undervisningen inte längre har det.
          </note>
          <note>
            Det gäller omsorg om eleverna. Det handlar om femton timmars
            undervisning i veckan och aktiviteter kanske sex dagar i veckan
            under många år.
          </note>
          <note>
            Skolan och även Skolverket har tyckt att det bör finnas en möjlighet
            till avrådan. Jag kan informera skolministern om att vi i utskottet
            också har fått information om att Skolverket och Balettskolan
            var överens om förändrade och moderniserade regler i förordningen
            vad gäller avrådan. Men att fullständigt strunta i att ha den
            möjligheten är inte klokt. Det tycker i vart fall inte jag.
          </note>
          <note>
            Den andra frågan gäller betygen. Där trodde jag att Ingegerd
            Wärnersson, som har lång erfarenhet av betygsfrågor, skulle ha
            kommit till en annan slutsats.
          </note>
          <note>
            Balettskolan vill sätta betyg i de tre ämnen som är undervisningens
            och utbildningens karaktär: klassisk balett, karaktärsdans och
            fri dans.
          </note>
          <note>
            Det är pinsamt, närmast generande, att man inte inser att klassisk
            balett eller fridans inte är jämförbara med undervisning i ämnet
            idrott och hälsa. Påståendet att "de mål som skall uppnås inom
            ämnet idrott och hälsa kan - - - mycket väl omfattas av de aktiviteter
            som undervisningen i ämnet dans ger" är väldigt slarvigt.
          </note>
          <note>
            Jag vet inte om det skall läsas som en underskattning av undervisningen
            i idrott och hälsa eller om det är så att man tror att dansundervisningen
            är en sådan undervisning i största allmänhet. I undervisningen
            i idrott och hälsa skall ingå "sambanden mellan mat, motion och
            välbefinnande". Det kan man verkligen inte anse som ett betygskriterium
            när det gäller vare sig fri dans eller något annat.
          </note>
          <note>
            Denna undervisning är en kulturart och en träning.
          </note>
          <note>
            Den innehåller väldigt mycket specificerade kursplaner. Det är
            rimligt att elevernas viktigaste ämnen i utbildningen är det man
            sätter betyg på och inte någonting annat.
          </note>
          <note>
            För att dansa balett också på gymnasienivå kan man visserligen
            ta in eleverna på prov; det går naturligtvis. Men vad den här
            diskussionen och det jag frågar om gäller är de elever som vill
            välja ett annat område. Jag tycker att det är orättvist att de
            ämnen som de eleverna ägnar så mycket kraft åt skall eleverna
            inte få credit för när de söker vidare, för då är det inte så
            att de kan dansa sig in genom prov utan då är det betyg som gäller.
            Därför borde rimligen de viktigaste ämnena vara de som det sätts
            betyg i, inte andra ämnen som man inte ens har.
          </note>
          <note type="speaker">
            Anf. 54 ULF NILSSON (fp):
          </note>
          <note>
            Fru talman! Också jag tycker att det här ämnet är viktigt. Jag
            blev intresserad när jag såg att det skulle komma upp här och
            att Beatrice Ask hade framställt en interpellation.
          </note>
          <note>
            Även jag skulle ha önskat att skolministern kommenterade frågan
            lite mer från de enskilda elevernas synpunkt. Jag tror inte att
            man hjälper någon elev genom att låta honom eller henne fortsätta
            en utbildning som eleven saknar förutsättningar för. Det har varit
            alldeles för mycket i det svenska skolsystemet som gått ut på
            att lotsa elever genom utbildningssystemet utan hänsyn till vilka
            konsekvenserna blir för den enskilde eleven.
          </note>
          <note>
            Jag tror inte att någon lärare eller annan ansvarig i onödan
            skulle avråda en elev från att fortsätta sin utbildning. Men i
            uppenbara fall, där en ung människas fysiska utveckling kanske
            gör att hon inte klarar av övningarna - kanske mår hon t.o.m.
            fysiskt dåligt av avancerade dansövningar - är det mänskligare
            att råda eleven att ägna sina krafter åt någonting som leder honom
            eller henne vidare i studier och yrkesliv.
          </note>
          <note>
            Risken finns säkert också, som Beatrice Ask sade, att kvaliteten
            på Svenska Balettskolan sänks när den här möjligheten till avrådan
            tas bort. För mig är ändå det viktigaste att enskilda elever kan
            fara illa.
          </note>
          <note>
            Fru talman! Den andra frågan i den här debatten, dvs. skolans
            önskemål om att få sätta betyg i klassisk balett och dans, aktualiserar
            också en svaghet i dagens svenska betygssystem, som inte ger eleven
            tillräcklig rättvisa när det gäller att kvalificera sig till vidare
            utbildning.
          </note>
          <note>
            Att en elev, som ägnar en stor del av grundskoletiden åt balett
            och dans, inte skall få tillgodogöra sig det betyget är naturligtvis
            djupt orättvist. Att, som regeringen gör i sin proposition, föreslå
            betyg i ämnet idrott när ämnet över huvud taget inte förekommer
            i utbildningen verkar inte särskilt genomtänkt.
          </note>
          <note>
            Frågan om möjlighet att avråda vissa elever och frågan om rättvisare
            betyg är så allvarliga att jag hade välkomnat i varje fall en
            antydan från skolministern om att det finns anledning att diskutera
            och nyansera regeringens förslag på den här punkten och att föra
            en dialog, för elevernas bästa.
          </note>
          <note>
            Anf. 55 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Det är oerhört viktigt att slå fast att en avrådan
            inte är synonymt med avstängning från utbildning. Tyvärr har det
            visat sig att den här bestämmelsen om avrådan har tolkats just
            som avvisning.
          </note>
          <note>
            Därför sade Skolverket i sin utvärdering att principen för avrådan
            borde förtydligas, just för att stärka såväl elevers som målsmäns
            rättsliga ställning. Detta kan ses på två sätt.
          </note>
          <note>
            Omtanken om eleven kan medföra antingen att vi behåller ordet
            avrådan, och i så fall förtydligar det, eller också att vi slopar
            det. Jag har sett den möjlighet som vi i dag har och som skall
            användas via utvecklingssamtalet. Det skall vara en sådan tydlighet
            att man i det samtalet, om man har en avrådan till eleven, kan
            framföra att eleven bör lämna den här undervisningen. Men fortfarande
            skall det inte tolkas som en avvisning.
          </note>
          <note>
            Det är ju den kontinuerliga dialogen mellan förälder, elev och
            skola som är det viktiga. I grunden har föräldrar rätten att välja
            skola. Den finns hela tiden i botten att man har det här valet.
            Tydligheten och elevens möjligheter kan vi enligt min mening i
            dag få genom utvecklingssamtalet.
          </note>
          <note>
            Vidare är det oerhört viktigt att man när det gäller de här eleverna
            skall använda sig av möjligheten att göra individuella studieplaner.
            Det är en annan studiegång som man följer. Det är en jämkning
            och en förändring av timplanen. Den är också viktig att visa upp;
            den följer eleven genom hela studietiden. Om man avråder i den
            meningen att man tycker att eleven skall byta skola måste man
            följa upp den individuella studieplanen och se vilka konsekvenserna
            blir om mera tid ägnats åt dansen och andra ämnen har fått mindre
            tid; detta för att den individuella studieplanen skall kunna förändras
            vid byte till en annan skola.
          </note>
          <note type="speaker">
            Anf. 56 BEATRICE ASK (m):
          </note>
          <note>
            Fru talman! Jag är mycket väl medveten om vad avrådan respektive
            avvisning är, alltså att avrådan och avvisning inte är samma sak.
            Det är helt korrekt att det behövs en modernisering. Det är ju
            precis vad
          </note>
          <note>
            Balettskolan och Skolverket var överens om - utifrån hänsynen
            till eleven behövde detta moderniseras och förändras. Det är vi
            överens om.
          </note>
          <note>
            Problemet är att regeringen säger: Nu tar vi bort det här, för
            det behövs inte. Sedan hänvisas man till allmänna resonemang om
            utvecklingssamtal. Detta är inte tydligt. Det är tvärtom otydligt!
            Jag tror att det för elever i en sådan här specifik undervisning
            är väldigt farligt om man inte är tydlig med att det faktiskt
            inte alltid är så att eleven har förutsättningar att fortsätta.
            Det är alldeles riktigt att det inte är fråga om avvisning.
          </note>
          <note>
            Jag känner inte till de praktiska förutsättningarna i
          </note>
          <note>
            Malmö och Göteborg. I Stockholm däremot behöver man inte lämna
            den skola som man i övrigt går i. Man går på Högalidsskolan och
            är tillsammans med kamrater som man känner sedan tidigare, även
            om man lämnar dansundervisningen. För tydlighets skull borde regeringen
            ta intryck av vad Skolverket och skolan säger. Ingegerd Wärnersson
            säger ju själv att här skall man låta Skolverket följa med. Hur
            länge då? Är ministern beredd att ändra reglerna, och i så fall
            på vilka grunder?
          </note>
          <note>
            Sedan vill jag gärna veta hur regeringen tänker ge lärare instruktioner
            om hur betyg skall sättas i ämnen som de själva inte har utbildning
            för, och som de inte heller undervisar i, så att det för elever
            och omgivningen i övrigt verkar klokt.
          </note>
          <note>
            Vad som föreslås här är ju att man skall sätta betyg i ett ämne
            som eleverna inte har i stället för att kräva att det finns kursplaner
            och betygskriterier i det ämne som är allra viktigast i just denna
            utbildning.
          </note>
          <note>
            Det här är faktiskt ologiskt. Jag vill veta hur de här lärarna
            skall informeras om detta och på vilket sätt man skall säkerställa
            ett slags rättvisa.
          </note>
          <note>
            Vad är det som gör att just baletteleverna när de söker till
            naturvetenskapligt eller samhällsvetenskapligt program skall behandlas
            så orättvist? 10-15 timmar har de balett av olika slag. Men de
            får betyg i ämnet idrott som de inte har haft. I normalfallet
            har man betydligt färre timmar i ämnet idrott. Man har alltså
            ägnat mycket mera tid, energi, undervisning och arbete på detta
            ämne. Varför skall man inte få credit för det? Varför skall de
            här eleverna missgynnas? Skulle det vara farligt att använda kursplaner
            och betygskriterier i de här ämnena? I så fall är frågan om man
            skall ha de här ämnena och ge undervisning i dem i svensk skola.
            Jag tycker att detta rimmar väldigt illa med alla andra villkor.
          </note>
          <note>
            Ärligt talat tror jag att detta bara är politik. Det är bara
            politiskt snack. Man är rädd för den elitistiska utbildningen,
            och det kan jag respektera. Men säg då det! Då skall man tala
            klarspråk och säga: Vi vill inte ha balettundervisning av hög
            internationell kvalitet i
          </note>
          <note>
            Sverige. Om man inte vill säga det blir det här fullständigt
            obegripligt, och det är det fortfarande för mig.
          </note>
          <note>
            Anf. 57 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Nej, Beatrice Ask, någon rädsla är det inte fråga
            om. Även Beatrice Ask hade som skolminister möjlighet att permanenta
            den här försöksverksamheten. Så länge har den ju pågått. Vi vill
            permanenta den därför att vi tycker att den är oerhört bra och
            viktig. Den är unik genom att så unga elever så tidigt går in
            i en yrkesutbildning. Vi är fullt överens om att det här är en
            nödvändighet.
          </note>
          <note>
            Beatrice Ask och jag har flera gånger debatterat utvecklingssamtalen.
            Då har vi varit väldigt överens om vikten av att utvecklingssamtal
            är tydliga. Vad är skillnaden mellan att i ett utvecklingssamtal
            till en förälder till en elev på Balettskolan säga att man avråder
            eleven från att fortsätta på Balettskolan och att säga att man
            avråder eleven att söka till naturvetenskapligt program? Ligger
            det en skillnad i förälderns beteende när man avråder i den ena
            situationen jämfört med den andra situationen?
          </note>
          <note>
            Sedan gäller det ämnet idrott och hälsa. I dag har man alla möjligheter
            att titta på strävans- och uppnåendemålen i årskurserna 5 och
            9 och därmed också att sätta betygskriterierna. Ingenting hindrar
            Balettskolan att i de egna betygskriterierna ta upp just de ämnen
            som berör baletten.
          </note>
          <note>
            Men vi tycker att det är viktigt att den övergripande rubriken
            skall vara idrott och hälsa. Här ingår bl.a.
          </note>
          <note>
            kopplingen mellan mat och levnad, oerhört viktigt just för baletten.
            Här ingår t.ex. kravet på simkunnighet, som vi har i årskurs 5.
            Det är oerhört viktigt för eleverna.
          </note>
          <note>
            Men det är inget som hindrar att man i det lokala betyget och
            i de lokala kriterierna kan visa på precis den kompetens eleven
            har i de här delområdena.
          </note>
          <note>
            Ändå kan man ha den övergripande rubriken idrott och hälsa. Det
            är inget, jag vill understryka det, som förringar kompetensen
            i det man har ägnat mycket tid åt.
          </note>
          <note type="speaker">
            Anf. 58 BEATRICE ASK (m):
          </note>
          <note>
            Fru talman! Det är riktigt att det finns strävansmål när det
            gäller betygen, och det är klart att man kan göra lokala kriterier.
            Men det förefaller ändå ganska orimligt att man skall ge betyg
            i ett ämne som eleverna inte har.
          </note>
          <note>
            Sedan kan man leta fram en och annan detalj som man kan säga
            att även baletteleverna måste ha. De behöver lära sig simma. Jag
            kan hålla med om det.
          </note>
          <note>
            Men jag menar att det är en konstig konstruktion. Det får man
            väl i så fall titta på när man tar ställning till de kursplaner
            och de betygskriterier man har för det ämne som eleverna får undervisning
            i. Det är det som är min poäng. Annars kunde vi använda kursplaner
            och betygskriterier nästan hipp som happ och säga att det alltid
            går att vara lite böjlig och hitta på.
          </note>
          <note>
            Ämnet idrott och hälsa har en väldigt specifik karaktär. Det
            är inte jämförbart, enligt min mening, med det som är karaktärsdans
            eller fri dans, eller balett för den delen. Det är ett annat ämne,
            som måste bedömas utifrån sina kriterier.
          </note>
          <note>
            Dessutom blir det så, i och med att det är ett betyg, att man
            inte ger de här eleverna credit för den undervisning de faktiskt
            har haft och de kunskaper de förmodligen har fått. Det tycker
            jag är sorgligt, för det missgynnar de här eleverna när de skall
            gå vidare, om de inte väljer att pröva in till balettskola på
            gymnasienivå. Och det gör väldigt många elever inte, därför att
            man förändrar sina intressen och av andra skäl.
          </note>
          <note>
            När det gäller frågan om utvecklingssamtal m.m.
          </note>
          <note>
            vill jag säga att utvecklingssamtal är väldigt bra. Men jag tror
            faktiskt att det finns skäl för att både Skolverket och Balettskolan
            har ansett att man behöver ha just denna möjlighet till avrådan
            i förordningen och att det bör finnas regler för hur det skall
            hanteras. Jag tror att det är ett stöd. Det är ganska så svårt,
            i den stund det handlar om en utbildning som man specifikt har
            valt och säkert lagt ned mer än hela sin själ i. Ofta har föräldrarna
            också gjort det.
          </note>
          <note>
            Jag hade naturligtvis som minister kunnat göra något, men vi
            gjorde inte det. Likväl tycker jag att permanentningen är bra.
            Men man gör fel i de här avseendena.
          </note>
          <note type="speaker">
            Anf. 59 ULF NILSSON (fp):
          </note>
          <note>
            Fru talman! Ägnar man i en jämkad timplan ett stort antal timmar
            åt klassisk balett, modern dans osv.
          </note>
          <note>
            är det också för mig helt uppenbart att det är det man skall
            ha betyg i. Det är ganska stor skillnad mellan den undervisningen
            och den vi har i idrott och hälsa.
          </note>
          <note>
            Sedan undrade skolministern vad det egentligen är för skillnad
            mellan avrådan och utvecklingssamtal.
          </note>
          <note>
            Då kan man diskutera varför man föreslår en ändring.
          </note>
          <note>
            Med min erfarenhet från skolans värld, där jag har sett många
            människor drabbas mycket hårt av att inte i tid ha fått ett allvarligt
            samtal om att man kanske borde fundera på hur man skall anpassa
            sin inriktning, tror jag att det är mycket viktigt att man faktiskt
            kan få en avrådan med den innebörd det har, som skolministern
            riktigt sade. Det gäller särskilt en sådan här utbildning, där
            man verkligen går in med sitt engagemang och stora ansträngningar.
            Det handlar ju inte om att man helt mot en människas vilja kan
            tvinga henne att sluta. Men för elevens skull är det nog viktigt
            att man är tydlig, om skolan märker att det inte fungerar alls.
          </note>
          <note>
            Anf. 60 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Det är bra att vi är överens om att vi nu har en
            permanent utbildning som vi tror på. Det är positivt.
          </note>
          <note>
            Sedan kan vi säkert fortsätta debatten om ordet avrådan eller
            utvecklingssamtal. Men jag står fast vid detta. Jag tycker att
            utvecklingssamtalet kan förbättras. Jag tror också att vi behöver
            kompetensutveckling generellt för att få de tydliga utvecklingssamtal
            som Ulf Nilsson efterfrågar. Där är vi inte oense.
          </note>
          <note>
            Men det klara besked som avrådan innebär kan ges till föräldrarna
            i ett utvecklingssamtal.
          </note>
          <note>
            Det som är positivt nu tycker jag också är att de här eleverna
            inte längre kommer att hänvisas till den fria kvoten. Fastän man
            inte har alla sina 16 ämnen kan man nu tas in på betygsurval,
            precis som andra elever.
          </note>
          <note>
            Det hade blivit ett problem om vi hade infört ämnet klassisk
            balett. Vad skulle vi då ha gjort med delen idrott och hälsa,
            som man då inte hade fått med? Eller skulle man ha gjort ett nytt
            ämne, där grunden var klassisk balett och man lade till andra
            områden, som t.ex. simning, som vi var överens om, eller hälsa?
          </note>
          <note>
            Jag tror att det viktiga i det här avseendet är att skolan nu
            tar fram sina lokala betygskriterier och att detta också finns
            med vid sökandet till gymnasieskolan. Precis som jag sade kan
            man också ha ett intyg på just de här kvaliteterna och vad man
            har för kompetens efter alla sina timmar inom baletten, eftersom
            det står att man kan ha det inom estetiska ämnen.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1998/99:30 om sexoch samlevnadsundervisningen
            i skolan
          </note>
          <note>
            Anf. 61 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Beatrice Ask har frågat vilka initiativ jag avser
            att vidta för att tillse att skolorna uppfyller läroplanens riktlinjer
            när det gäller sex- och samlevnadsundervisningen, vilka direktiv
            jag är beredd att ge Skolverket när det gäller att följa upp kraven
            på undervisning inom kunskapsområdet sex- och samlevnad, vilka
            insatser jag är beredd att göra för att utveckla samarbetet mellan
            hem och skola i dessa frågor samt hur regeringen konkret kommer
            att tillse att skolornas förmåga att arbeta med manligt och kvinnligt
            ur ett pedagogiskt perspektiv stärks.
          </note>
          <note>
            En del av det som Beatrice Ask berör i sin interpellation lämnade
            jag svar på den 17 november med anledning av en interpellation
            från Ragnwi Marcelind.
          </note>
          <note>
            Jag vill inledningsvis säga att jag har valt att lyfta fram värdegrundsfrågorna
            som en viktig politisk prioritering. Inom kort kommer jag att
            tillsätta en projektgrupp som under 1999 skall koncentrera sig
            på värdegrundsfrågorna. Jag har tänkt att projektgruppen skall
            arbeta gränsöverskridande över skolformerna, inklusive vuxenutbildning,
            för att samla befintlig kunskap inom området. En uppgift för gruppen
            blir att bl.a. hitta former för att lyfta fram och sprida goda
            exempel, att samla kunskap och förmedla till skolor över hela
            landet.
          </note>
          <note>
            Till departementet skall också ett ungdomsråd knytas, bestående
            av ungdomar från gymnasiets första skolår. Jag vill att rådet
            skall fungera som idégivare och referensgrupp till nyss nämnda
            projektgrupp. Ungdomsrådets första fråga blir att titta närmare
            på sex- och samlevnadsundervisningen.
          </note>
          <note>
            Skolverket har tidigare tagit fram referensmaterial om sex och
            samlevnad som skickats ut till samtliga grund-, sär- och gymnasieskolor.
            Senare kommer också verket att presentera sitt referensmaterial
            om
          </note>
          <note>
            ANT samt om barn- och ungdomsfrågor.
          </note>
          <note>
            Jag vill vidare nämna att Skolverket prioriterar värdegrunden
            inom sina skolutvecklingsprojekt. Inom dessa projekt skall frågor
            om jämställdhet och flickors och pojkars olika behov och förutsättningar
            beaktas. Verket har också fått i uppdrag av regeringen att göra
            en kartläggning av hur uppföljning och utvärdering av skolans
            värdegrund sker i skolan. I denna kartläggning skall vissa områden,
            t.ex. jämställdhet, särskilt beaktas. Skolverket ger dessutom
            stöd till kompetensutveckling inom samtliga skolformer och barnomsorgen.
            Även här lyfts värdegrunden fram som ett prioriterat område.
          </note>
          <note>
            Skolverket har också fått flera uppdrag för att bidra till att
            stärka värdegrunden. I regleringsbrevet för budgetåret 1998 fick
            Skolverket i uppdrag att utarbeta kommentarer och referensmaterial
            om hur man lokalt, i kommuner och skolor, kan arbeta med värdegrundsfrågor,
            t.ex. mobbning och trakasserier på grund av kön eller sexuell
            identitet. Materialet presenteras i början av år 1999.
          </note>
          <note>
            Dessutom ingår i Skolverkets reguljära verksamhet att göra en
            rullande översyn av kursplanerna och samtidigt revidera dessa.
            I samband med detta arbete görs en ordentlig analys av läroplanerna
            och kursplanerna. Detta för att kunna se hur de harmonierar med
            varandra och rätta till det som behövs.
          </note>
          <note>
            Det viktigaste arbetet med information och attitydförändringar
            kring sex och samlevnad sker på den enskilda skolan. I de samtal
            som lärare för med sina elever kring olika etiska frågor finns
            möjligheter att ta upp och diskutera olika positiva och negativa
            beteenden och attityder.
          </note>
          <note>
            I utvecklingssamtalet finns möjligheten för läraren att tillsammans
            med elev och föräldrar ta upp frågor om relationer.
          </note>
          <note>
            I den lokala arbetsplanen kan också samlevnadsfrågorna tas upp
            som ett prioriterat område. Även i skolans handlingsprogram mot
            kränkande behandling anser jag det möjligt att ta upp samlevnadsfrågor.
            I
          </note>
          <note>
            det arbetet är det viktigt att elever, föräldrar och all personal
            i skolan samarbetar.
          </note>
          <note>
            Som framgår av mitt svar har flera åtgärder vidtagits och kommer
            att vidtas på såväl central som lokal nivå. De rapporter som Skolverket
            har i uppdrag att redovisa kan i sin tur leda till ytterligare
            överväganden om åtgärder från regeringens sida. Jag har respekt
            för att arbetet med att stärka värdegrunden kan ta tid.
          </note>
          <note>
            Att man ibland kan vara tvungen att använda sig av kortsiktiga
            lösningar har jag förståelse för, men jag anser att ett arbete
            på lång sikt är det mest effektiva.
          </note>
          <note>
            Förändringar sker genom ett långsiktigt arbete. Jag vill i det
            sammanhanget tillägga att jag avser att ha skärpt uppmärksamhet
            på dessa frågor, inte bara i år utan under hela mandatperioden,
            och kommer att noga följa det lokala arbete som i dag sker ute
            på skolorna, där såväl skolans personal som föräldrar och föreningar
            är engagerade. Även det centrala arbetet, både på Skolverket och
            inom andra myndigdheter, kommer jag att följa genom att ta del
            av deras redovisningar, rapporter och tillsynsbeslut.
          </note>
          <note type="speaker">
            Anf. 62 BEATRICE ASK (m):
          </note>
          <note>
            Fru talman! Jag vill börja med att tacka för svaret, men med
            tanke på att Margareta Winberg har utlovat att regeringen skall
            genomföra en kampanj om ungdomars sex- och samlevnadsvanor är
            svaret tämligen luftigt.
          </note>
          <note>
            Jag har ställt väldigt konkreta frågor. Det första som jag har
            undrat över är vilka initiativ statsrådet tänker vidta. Man får
            nu veta att Ingegerd Wärnersson skall tillsätta en diskussionsklubb,
            en diskussionsgrupp med ungdomar, vilket väl är trevligt, och
            att Skolverket har gjort många och tänker göra fler broschyrer
            och rapporter.
          </note>
          <note>
            När utbildningsutskottet besökte Skolverket i veckan fick vi
            veta att man där tyckte att man hade tillverkat så mycket av broschyrer,
            PM och annat som ingen läser. Jag tror att det är en risk även
            med ytterligare material.
          </note>
          <note>
            Det egentliga problemet, som Ingegerd Wärnersson berörde först
            på slutet, är ju att varken skolministern, Skolverket eller någon
            annan av oss har kunskap om sakläget. Det går inte att ge besked
            om ifall eleverna får vad läroplanen ger dem rätt till när det
            gäller sex- och samlevnadsundervisning. Det har inte gjorts någon
            gedigen uppföljning eller undersökning av detta.
          </note>
          <note>
            Tycker man, som jag gör, att det här är viktiga frågor, kan man
            inte bara rycka synpunkter ur luften.
          </note>
          <note>
            Jag tycker att huvuduppgiften i det här arbetet från
          </note>
          <note>
            Utbildningsdepartementets sida måste vara att se till att vi
            får fram fakta om hur skolorna lever upp till att ta ansvar för
            olika kunskapsområden.
          </note>
          <note>
            Utbildningsutskottet har på eget initiativ, vilket
          </note>
          <note>
            Ingegerd Wärnersson känner till, givit kansliet i uppdrag att
            göra en undersökning om kunskapsområdet
          </note>
          <note>
            ANT. Den undersökningen är väldigt intressant när den kommer
            fram till slutsatserna. Det visar sig att den tyder på att många
            elever inte har fått den undervisning som de är garanterade enligt
            den läroplan riksdagen har fastställt eller åtminstone har fått
            ha synpunkter på.
          </note>
          <note>
            Jag tror att det ligger i farans riktning att det är lika illa
            med sex- och samlevnadsundervisningen. Men det är klart att vi
            för att få någonting uträttat måste veta hur det är, och det måste
            vara prioriterat.
          </note>
          <note>
            Jag frågade också vilka insatser skolministern är beredd att
            göra för att utveckla samarbetet mellan hem och skola i de här
            frågorna. Det berör ministern inte i det här svaret, och det gjordes
            inte heller i svaret till den kristdemokrat som man hänvisar till
            att man har debatterat frågan med tidigare.
          </note>
          <note>
            Inte heller i artikeln i lördags av fyra socialdemokratiska statsråd
            nämns föräldrarna med något annat än en mening, där man säger
            att diskussionerna måste börja i hemmen. I övrigt har man inga
            som helst synpunkter på detta.
          </note>
          <note>
            Därutöver finns i samma tidning en artikel där skolministern
            pratar vidare om det här ämnet. Där föreslås att man skall visa
            porrfilm i skolan. Det är det besked som man ger till föräldrar,
            att det skall visas porrfilm. I övrigt berör man inte föräldrarna.
          </note>
          <note>
            Jag tror utöver att den idén är befängd att man, om man vill
            att föräldrar med alla sorters religion och bakgrund skall känna
            tillit till svensk grundskola, måste etablera ett förtroendefullt
            samarbete mellan vuxna - föräldrar, lärare och andra - när det
            gäller frågor som rör sex och samlevnad.
          </note>
          <note>
            Det är ju så att grunden för ungdomars inställning och erfarenheter
            när det gäller sex är det som händer hemma och i familjens närhet.
            Därför kan man inte se frågan isolerat eller tro att skolan har
            något specifikt uppdrag vid sidan av, utan man är tvingad att
            först etablera ett förtroendefullt samarbete. Det tycker jag att
            man skulle ha tagit med.
          </note>
          <note>
            Min fjärde fråga i interpellationen rörde manligt och kvinnligt
            som pedagogisk fråga. Jag ville veta hur skolministern avsåg att
            följa upp det som riksdagen har beslutat och det som har kommit
            fram i utredningar på det här området, eftersom könsrollsmönstren
            är så tydliga och svåra i den här diskussionen.
          </note>
          <note>
            Anf. 63 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Min uppgift som skolminister är ju att fullfölja
            den läroplan som Beatrice Ask hade ansvar för att fastställa.
            När den fastställdes hade man tydligen den uppfattningen att ämnet
            sex och samlevnad inte var så viktigt att det skulle få en egen
            timplan. I
          </note>
          <note>
            stället fattades beslutet att det skulle vara ett av de områden
            som rektor skulle ha ett övergripande ansvar för. Det skulle gå
            in i ett otal olika ämnen.
          </note>
          <note>
            Jag har noggrant studerat de kursplaner som finns på såväl grundskolan
            som gymnasiet. När jag läser grundskolans kursplaner ser jag att
            det finns väldigt bra angivelser av hur man i många ämnen, såväl
            i religion och samhällskunskap som i bild, skall ta upp ämnet
            sex och samlevnad.
          </note>
          <note>
            Men vi kan ändå konstatera att det finns brister i skolan trots
            de här mycket klara angivelserna i våra kursplaner. Därför kommer
            jag också att ge Skolverkets utbildningsinspektörer i uppdrag
            att se efter, förutom hur skolorna hanterar mobbningsplaner, också
            hur rektor tar det här övergripande ansvaret när det gäller övergripande
            ämnen som t.ex. sex och samlevnad.
          </note>
          <note>
            Ungdomsgruppen kommer förvisso inte att vara någon liten diskussionsklubb.
            Dess uppdrag blir att ange hur vi skall förbättra de kursplaner
            som i dag finns på gymnasieskolan, för att därmed få en tydlig
            undervisning när det gäller sex och samlevnad. Det blir ungdomarna
            som utifrån sina egna erfarenheter kommer att säga på vilket sätt
            de anser att den här undervisningen skall bedrivas. De kommer
            också att få i uppdrag att fundera över om det är skolan eller
            annan personal som kommer att vara mest kompetent att möta dessa
            svåra frågor.
          </note>
          <note>
            Den myndighet som vi har till förfogande för att följa upp de
            beslut som riksdag och regering fattar är
          </note>
          <note>
            Skolverket. Det är också därför som Skolverket har fått i uppdrag
            att speciellt följa upp jämställdheten. Vi kan se att vi när det
            gäller de frågor som berör värdegrunden i dag har nått relativt
            långt vad avser demokrati, dock icke när det gäller jämställdheten.
          </note>
          <note type="speaker">
            Anf. 64 BEATRICE ASK (m):
          </note>
          <note>
            Fru talman! Det här är ju intressant. Vad först gäller införandet
            av den läroplan som vi har och att man inte gav ett särskilt antal
            timmar för sex- och samlevnadsundervisning, ANT m.m. vill jag
            säga att det inte var fråga om att man värderade ned de här ämnesområdena
            eller temana. Bakgrunden var två erfarenheter.
          </note>
          <note>
            Den ena var att det är nödvändigt att arbeta ämnesövergripande
            med vissa frågeställningar, där man kan se det hela. Det var då
            väldigt praktiskt att ge rektor det ansvaret. Det är också det
            som gör att det finns perspektiv i läroplanen.
          </note>
          <note>
            Den andra erfarenheten vi hade var att den mest framgångsrika
            undervisningen i sex- och samlevnadsfrågor ofta bedrivs i teman
            och på ett annorlunda vis.
          </note>
          <note>
            Vi vill därför frigöra också de här frågorna från den mycket
            traditionella ämnesindelningen och de timplaner som man brukar
            ha.
          </note>
          <note>
            Det handlar alltså inte om någon viktning av värdet utan tvärtom
            om ett sätt att försöka hitta en ny form för denna undervisning.
            Problemet är att det sedan dess har suttit två socialdemokratiska
            statsråd, om jag får inkludera Ingegerd Wärnersson i detta sammanhang,
            som inte ens har kommit på att man skall ta reda på om det här
            fungerar.
          </note>
          <note>
            Vad jag försöker påpeka är att jag misstänker att det är lika
            illa som med ANT-undervisningen, att många elever får inte den
            undervisning som de har rätt till eller inte får arbeta tillräckligt
            med de här frågorna. Jag tycker att Ingegerd Wärnersson borde
            ta ett initiativ, men detta kommer sist på listan.
          </note>
          <note>
            Det som Ingegerd Wärnersson säger i sitt interpellationssvar
            är att det första som hon har kommit på
          </note>
          <note>
            - som framgår av pressmeddelanden och annat - är att man skall
            ha några ungdomar som skall sitta på departementet och tycka till
            om något som naturligtvis kommer att präglas av deras erfarenheter
            i den egna situationen. De är värdefulla, men de säger ju ingenting
            om hur undervisningen ser ut i alla Sveriges skolor när det gäller
            sex och samlevnad.
          </note>
          <note>
            Om man har det förhållningssättet smiter man ifrån vuxenansvaret.
            Vi har i riksdag och regering såvitt jag förstår ansvar för att
            alla ungdomar, inte bara de som kan komma med i någon diskussionsgrupp
            på departementet, får den undervisning som läroplanen föreskriver.
            Jag vill ha fram det underlaget för att vi skall veta om vi behöver
            ändra på regelverket, så att ungdomar inte missar detta. Det är
            centralt.
          </note>
          <note>
            Sedan fick jag inte något svar på frågan om föräldrarna. Jag
            är, precis som Ingegerd Wärnersson, bekymrad över normbildningen.
            Jag inser att det finns mycket att göra för att ge ungdomar bättre
            trygghet i de värden de står för.
          </note>
          <note>
            Jag kan inte komma ifrån att undervisning i sexoch samlevnad
            inte kan genomföras fristående från föräldrarna. Om inte föräldrarna
            känner förtroende för skolans sätt att hantera frågorna, och skolministern
            går ut och säger att hon skall visa porrfilm på lektionerna, undrar
            t.o.m. jag om jag skall skicka mina barn till skolan. Jag vill
            inte ens själv se porrfilm. Jag vet att det inte var så Ingegerd
            Wärnersson menade, men det är det intrycket man får.
          </note>
          <note>
            Jag skulle vilja ha ett besked i dag att det är viktigt för regeringen
            att se till att i värdefrågorna etablera ett ordentligt samarbete
            med föräldrarna. Vi måste hitta tillit och respekt mellan vuxna
            från olika delar av samhället med skolan om vi skall klara av
            att ge ungdomar en bra bas när det gäller värderingar och normer.
            Det är för att få bort de avarter som i dag finns när det gäller
            ungdomars syn på sex och sexualvanor.
          </note>
          <note>
            Anf. 65 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! När jag står här med rapporten i min hand, som jag
            har bett Skolverkets utbildningsinspektörer att ta fram, om rektors
            övergripande ansvar för undervisning om sex och samlevnad, när
            vår ungdomsgrupp har presenterat sitt förslag till hur sexoch
            samlevnadsundervisningen kan göras bättre på gymnasiet, då inbjuder
            jag Beatrice Ask till ett samtal runt frågorna. Då har jag gjort
            precis det som Beatrice
          </note>
          <note>
            Ask har efterfrågat. Jag har tagit mitt ansvar som skolminister,
            dvs. jag har tagit reda på om det beslut vi en gång fattade 1994
            var bra eller kan göras bättre.
          </note>
          <note>
            Det är vi överens om.
          </note>
          <note>
            Sedan var det min syn på porrfilm. Jag tackar Beatrice Ask för
            det erkännande jag fick att jag inte menade att det var det enda
            som skulle göras i undervisningen.
          </note>
          <note>
            Vi har en annan gång mötts i kammaren och diskuterat våld. Vi
            sade att man vid föräldrarmöten i skolan ibland måste visa bilder
            så att man verkligen skall förstå vad det handlar om. En gång
            i tiden hade föräldrar ingen aning om att deras barn såg våldsfilmer.
            Man kunde inte ens drömma om att det fanns den typen av våldsfilmer.
            Jag tror att det är precis likadant i dag om porrfilmerna. Man
            tror inte att detta finns, och så finns det så lättillgängligt
            via t.ex. IT.
          </note>
          <note>
            Jag har inte haft möjlighet att vidare utveckla min syn på föräldrarnas
            roll. Jag har gjort det vid två konferenser. Jag har börjat med
            förskolan. Då vet vi att det finns ett underbart, ypperligt tillfälle
            att möta föräldrar. Ingen gång går föräldrar så glatt till föräldrarmöten
            som just när barnen går i förskolan. Jag har sagt vid dessa möten
            att vi skall ta tillfället i akt och se på elevens hela utveckling,
            inte bara under förskoletiden. Det är inte fel att redan under
            förskoleåren prata om vad som kan hända på högstadiet. Kan vi
            nå och finna fina former för föräldrarsamtalen redan under förskolan,
            tror jag att det går att fortsätta inom grundskolan och gymnasiet.
          </note>
          <note>
            Det ämne vi talar om i dag, sex och samlevnad, är förvisso det
            svåraste av alla. Det är många vuxna, och många lärare, som säkert
            tycker att det är obehagligt att ha dessa samtal med föräldrarna.
            Jag delar Beatrice Ask uppfattning om att föräldrarna är oerhört
            viktiga. Därför är det viktigt för mig att fundera över både hur
            vi möter föräldrar som har hela sitt ursprung i Sverige och också
            att vi möter alla dem som kommer från andra länder och som har
            andra kulturer, traditioner och religioner bakom sig.
          </note>
          <note type="speaker">
            Anf. 66 BEATRICE ASK (m):
          </note>
          <note>
            Fru talman! Jag har två frågor. Jag kanske missade svaret på
            den första, jag vet inte om jag har fått svar på den. Jag kommer
            i alla fall inte ihåg.
          </note>
          <note>
            När kommer rapporten från Skolverket? När kommer man att redovisa
            hur det faktiskt ser ut?
          </note>
          <note>
            Kommer den före kampanjstarten? Jag skall snart diskutera frågan
            med Margareta Winberg, och jag vill gärna veta om det finns sakligt
            underlag innan vi börjar en kampanj för att ändra ungdomars sexualvanor.
          </note>
          <note>
            Sedan har jag ett tips: Tillsätt en föräldragrupp som ägnar sig
            åt att fundera över detta. Här finns bristen. Vi vet från andra
            undersökningar att föräldrar inte längre pratar med sina ungdomar
            om sex och samlevnad. Frågar man ungdomarna vill de helst inte
            att pappa skall ta upp vare sig preventivmedel eller annat. Det
            är lite pinsamt. Likväl är det viktigt att det görs och att det
            görs medvetet.
          </note>
          <note>
            Någonstans måste det etableras en sanning om att detta är en
            del av föräldraansvaret, dvs. en konkret del av det ansvar föräldrar
            måste ta. Ansvaret försvinner inte - som en del uppfattar det
            - när barnen börjar grundskolan. Det är riktigt att intresset
            är störst när barnen går i förskolan. Men ofta behöver ungdomar
            sina föräldrar mer än småbarnen - de håller sig ju rätt lugna
            ändå. Det ligger något i uttrycket små barn små bekymmer, stora
            barn större bekymmer.
          </note>
          <note>
            Därför tror jag att det vore bra med en signal som markerar föräldrarnas
            ansvar och möjligheter att bidra till en sund syn på sex och samlevnad.
            Det är viktigt att föräldrar är vaksamma, för det är på kvällarna
            och nätterna tonåringarna ser på porrfilmer - om de nu gör det
            - eller är ute i nöjessvängen och hamnar i den ena eller andra
            konstiga situationen där det inträffar våldtäkter och annat obehagligt,
            som de sedan får lida av hela livet. Vi måste väcka uppmärksamheten
            hos föräldrarna.
          </note>
          <note>
            Jag tänker återkomma till frågan om manligt och kvinnligt som
            en pedagogisk fråga. Jag ger mig inte.
          </note>
          <note>
            Här måste konkreta insatser göras.
          </note>
          <note>
            Anf. 67 Statsrådet INGEGERD WÄRNERS-
          </note>
          <note>
            SON (s):
          </note>
          <note>
            Fru talman! Återkom gärna i frågan om synen på manligt och kvinnligt.
            Där finns det någonting att riktigt bita i. Det kan vi gärna göra
            tillsammans.
          </note>
          <note>
            Jag kommer nu att lämna över uppdraget till utbildningsinspektörerna.
            Jag nämner det här, men uppdraget är inte skriftligen överlämnat.
            Min förhoppning är att de skall bli färdiga med rapporten i augusti-september.
            Jag planerar ytterligare uppdrag efter det. Så är planeringen
            för stunden. Skulle den revideras, kommer jag att underrätta Beatrice
            Ask om det.
          </note>
          <note>
            Sedan var det föräldrarna. Jag har fått en idé, och det är säkert
            viktigt att ta med dem. Vi kan fundera på i vilka former vi kan
            få föräldrarna att ställa upp. Det kan vara spännande att lyssna
            på föräldrarna, om de kommer att ha samma syn på hur undervisningen
            skall läggas upp som ungdomarna. Här har vi en generationsfråga.
            Det känner jag många gånger när jag möter ungdomar.
          </note>
          <note>
            Jag tackar för debatten!
          </note>
          <note>
            Överläggningen var härmed avslutad.
          </note>
          <note>
            10 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositioner
          </note>
          <note>
            1998/99:34 till skatteutskottet
          </note>
          <note>
            1998/99:37 till justitieutskottet
          </note>
          <note>
            Motion
          </note>
          <note>
            1998/99:Fi7 till finansutskottet
          </note>
          <note>
            11 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Finansutskottets betänkanden 1998/99:FiU1 och
          </note>
          <note>
            FiU11
          </note>
          <note>
            12 § Bordläggning
          </note>
          <note>
            Anmäldes och bordlades
          </note>
          <note>
            Konstitutionsutskottets betänkande
          </note>
          <note>
            1998/99:KU6 Ändringar i radio- och TV-lagen
          </note>
          <note>
            (1996:844), m.m.
          </note>
          <note>
            Miljö- och jordbruksutskottets betänkande
          </note>
          <note>
            1998/99:MJU5 Foderlagen
          </note>
          <note>
            Näringsutskottets betänkande
          </note>
          <note>
            1998/99:4 Vissa elmarknadsfrågor
          </note>
          <note>
            13 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 1 december
          </note>
          <note>
            1998/99:68 av Lars Ångström (mp) till försvarsministern
          </note>
          <note>
            Svenska minröjningsinsatser
          </note>
          <note>
            Interpellationen redovisas i bilaga som fogas till riksdagens
            snabbprotokoll tisdagen den 8 december.
          </note>
          <note>
            14 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 1 december
          </note>
          <note>
            1998/99:129 av Ola Karlsson (m) till statsrådet
          </note>
          <note>
            Maj-Inger Klingvall
          </note>
          <note>
            Vuxentandvården
          </note>
          <note>
            1998/99:130 av Sten Andersson (m) till statsministern
          </note>
          <note>
            Kampanjkommunismens brott
          </note>
          <note>
            1998/99:131 av Marietta de Pourbaix-Lundin (m) till miljöministern
          </note>
          <note>
            Kommersiell valfångst
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 8 december.
          </note>
          <note>
            15 § Kammaren åtskildes kl. 18.48.
          </note>
          <note>
            Förhandlingarna leddes av andre vice talmannen från sammanträdets
            början till ajourneringen kl. 16.34 och av tredje vice talmannen
            därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
