<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199899</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199899</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199899--92</head>
          <docDate when="1999-05-06">1999-05-06</docDate>
        </div>
      </front>
      <body>
        <div>
          <note>
            Det justerade protokollet beräknas utkomma om 3 veckor
          </note>
          <note>
            ----------------------------------------------------------------------
          </note>
          <note>
            1 § Justering av protokoll
          </note>
          <note>
            Justerades protokollet för den 30 april.
          </note>
          <note>
            2 § Utökning av antalet suppleanter i socialförsäkringsutskottet
            och EU-nämnden
          </note>
          <note>
            Valberedningen hade, enligt ett till kammaren inkommet protokollsutdrag,
            på begäran av Kristdemokraternas riksdagsgrupp, tillstyrkt att
            antalet suppleanter skulle utökas enligt följande:
          </note>
          <note>
            från 20 till 21 i socialförsäkringsutskottet från 26 till 27
            i EU-nämnden
          </note>
          <note>
            Kammaren medgav dessa utökningar.
          </note>
          <note>
            3 § Val av nya suppleanter i socialförsäkringsutskottet och EU-nämnden
          </note>
          <note>
            Företogs val av en ny suppleant i socialförsäkringsutskottet
            och i EU-nämnden.
          </note>
          <note>
            Kammaren valde i enlighet med valberedningens förslag till
          </note>
          <note>
            suppleant i socialförsäkringsutskottet
          </note>
          <note>
            Desirée Pethrus Engström (kd)
          </note>
          <note>
            suppleant i EU-nämnden
          </note>
          <note>
            Inger Strömbom (kd)
          </note>
          <note>
            4 § Beslut om utskottsbetänkanden som slutdebatterats den 5 maj
          </note>
          <note>
            JuU26 Processrättsliga frågor
          </note>
          <note>
            Mom. 2 (specialdomstolar)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            230 för utskottet
          </note>
          <note>
            72 för res. 1
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 36 v, 36 kd, 15 c, 14 fp, 13 mp
          </note>
          <note>
            För res. 1: 72 m
          </note>
          <note>
            Frånvarande: 15 s, 10 m, 7 v, 6 kd, 3 c, 3 fp, 3 mp
          </note>
          <note>
            Mom. 4 (buggning)
          </note>
          <note>
            1. utskottet
          </note>
          <note>
            2. res. 4 (mp)
          </note>
          <note>
            Votering:
          </note>
          <note>
            142 för utskottet
          </note>
          <note>
            51 för res. 4
          </note>
          <note>
            108 avstod
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 1 m, 2 v, 8 kd, 15 c
          </note>
          <note>
            För res. 4: 1 m, 33 v, 4 fp, 13 mp
          </note>
          <note>
            Avstod: 71 m, 28 kd, 9 fp
          </note>
          <note>
            Frånvarande: 15 s, 9 m, 8 v, 6 kd, 3 c, 4 fp, 3 mp
          </note>
          <note>
            Göte Jonsson (m) och Eva Flyborg (fp) anmälde att de avsett att
            avstå från att rösta men markerats ha röstat nej.
          </note>
          <note>
            Lars Gustafsson och Ingemar Vänerlöv (båda kd)
          </note>
          <note>
            anmälde att de avsett att avstå från att rösta men markerats
            ha röstat ja.
          </note>
          <note>
            Karl-Göran Biörsmark (fp) anmälde att han avsett att rösta nej
            men markerats som frånvarande.
          </note>
          <note>
            Mom. 5 (behandlingen av frihetsberövade personer)
          </note>
          <note>
            1. utskottet
          </note>
          <note>
            2. res. 5 (v)
          </note>
          <note>
            Votering:
          </note>
          <note>
            267 för utskottet
          </note>
          <note>
            37 för res. 5
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 73 m, 36 kd, 15 c, 14 fp, 13 mp
          </note>
          <note>
            För res. 5: 37 v
          </note>
          <note>
            Frånvarande: 15 s, 9 m, 6 v, 6 kd, 3 c, 3 fp, 3 mp
          </note>
          <note>
            Mom. 10 (forumreglerna i tvistemål)
          </note>
          <note>
            1. utskottet
          </note>
          <note>
            2. res. 8 (v)
          </note>
          <note>
            Votering:
          </note>
          <note>
            266 för utskottet
          </note>
          <note>
            37 för res. 8
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 72 m, 36 kd, 15 c, 14 fp, 13 mp
          </note>
          <note>
            För res. 8: 37 v
          </note>
          <note>
            Frånvarande: 15 s, 10 m, 6 v, 6 kd, 3 c, 3 fp, 3 mp
          </note>
          <note>
            Mom. 11 (bemötande av vittnen och målsägande i domstol)
          </note>
          <note>
            1. utskottet
          </note>
          <note>
            2. res. 9 (m, kd, c, fp)
          </note>
          <note>
            Votering:
          </note>
          <note>
            165 för utskottet
          </note>
          <note>
            138 för res. 9
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 37 v, 13 mp
          </note>
          <note>
            För res. 9: 73 m, 36 kd, 15 c, 14 fp
          </note>
          <note>
            Frånvarande: 16 s, 9 m, 6 v, 6 kd, 3 c, 3 fp, 3 mp
          </note>
          <note>
            Mom. 13 (barn som offer för brott)
          </note>
          <note>
            1. utskottet
          </note>
          <note>
            2. res. 10 (kd)
          </note>
          <note>
            Votering:
          </note>
          <note>
            267 för utskottet
          </note>
          <note>
            36 för res. 10
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 73 m, 37 v, 15 c, 14 fp, 12 mp
          </note>
          <note>
            För res. 10: 36 kd
          </note>
          <note>
            Frånvarande: 15 s, 9 m, 6 v, 6 kd, 3 c, 3 fp, 4 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SoU10 Hälso- och sjukvårdsfrågor m.m.
          </note>
          <note>
            Mom. 1 (primärvårdens resurser)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            Votering:
          </note>
          <note>
            232 för utskottet
          </note>
          <note>
            72 för res. 1
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 1 m, 37 v, 36 kd, 15 c, 14 fp, 13
          </note>
          <note>
            mp
          </note>
          <note>
            För res. 1: 72 m
          </note>
          <note>
            Frånvarande: 15 s, 9 m, 6 v, 6 kd, 3 c, 3 fp, 3 mp
          </note>
          <note>
            Mom. 2 (hälso- och sjukvårdens organisation och finansiering
            m.m.)
          </note>
          <note>
            1. utskottet
          </note>
          <note>
            2. res. 3 (v)
          </note>
          <note>
            3. res. 5 (c)
          </note>
          <note>
            4. res. 6 (fp)
          </note>
          <note>
            Förberedande votering 1:
          </note>
          <note>
            17 för res. 5
          </note>
          <note>
            15 för res. 6
          </note>
          <note>
            272 avstod
          </note>
          <note>
            45 frånvarande
          </note>
          <note>
            Kammaren biträdde res. 5.
          </note>
          <note>
            Förberedande votering 2:
          </note>
          <note>
            38 för res. 3
          </note>
          <note>
            16 för res. 5
          </note>
          <note>
            250 avstod
          </note>
          <note>
            45 frånvarande
          </note>
          <note>
            Kammaren biträdde res. 3.
          </note>
          <note>
            Huvudvotering:
          </note>
          <note>
            115 för utskottet
          </note>
          <note>
            37 för res. 3
          </note>
          <note>
            150 avstod
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 115 s
          </note>
          <note>
            För res. 3: 37 v
          </note>
          <note>
            Avstod: 72 m, 36 kd, 15 c, 14 fp, 13 mp
          </note>
          <note>
            Frånvarande: 16 s, 10 m, 6 v, 6 kd, 3 c, 3 fp, 3 mp
          </note>
          <note>
            Mom. 9 (bevarande av mindre sjukhus)
          </note>
          <note>
            1. utskottet
          </note>
          <note>
            2. res. 13 (m, kd, c)
          </note>
          <note>
            Votering:
          </note>
          <note>
            161 för utskottet
          </note>
          <note>
            140 för res. 13
          </note>
          <note>
            48 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 36 v, 10 fp
          </note>
          <note>
            För res. 13: 73 m, 36 kd, 15 c, 3 fp, 13 mp
          </note>
          <note>
            Frånvarande: 16 s, 9 m, 7 v, 6 kd, 3 c, 4 fp, 3 mp
          </note>
          <note>
            Mom. 14 (högkostnadsskydd)
          </note>
          <note>
            1. utskottet
          </note>
          <note>
            2. res. 17 (v, mp)
          </note>
          <note>
            Votering:
          </note>
          <note>
            203 för utskottet
          </note>
          <note>
            51 för res. 17
          </note>
          <note>
            46 avstod
          </note>
          <note>
            49 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 72 m, 15 c
          </note>
          <note>
            För res. 17: 37 v, 1 kd, 13 mp
          </note>
          <note>
            Avstod: 33 kd, 13 fp
          </note>
          <note>
            Frånvarande: 15 s, 10 m, 6 v, 8 kd, 3 c, 4 fp, 3 mp
          </note>
          <note>
            Tredje vice talman Ros-Marie Frebran (kd) anmälde att hon avsett
            att avstå från att rösta men markerats ha röstat nej.
          </note>
          <note>
            Mom. 46 (forskning)
          </note>
          <note>
            1. utskottet
          </note>
          <note>
            2. res. 42 (v, kd, mp)
          </note>
          <note>
            Votering:
          </note>
          <note>
            217 för utskottet
          </note>
          <note>
            86 för res. 42
          </note>
          <note>
            1 avstod
          </note>
          <note>
            45 frånvarande
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 73 m, 14 c, 14 fp
          </note>
          <note>
            För res. 42: 37 v, 36 kd, 13 mp
          </note>
          <note>
            Avstod: 1 c
          </note>
          <note>
            Frånvarande: 15 s, 9 m, 6 v, 6 kd, 3 c, 3 fp, 3 mp
          </note>
          <note>
            Mom. 49 (alternativmedicin)
          </note>
          <note>
            1. utskottet
          </note>
          <note>
            2. res. 45 (c, mp)
          </note>
          <note>
            Votering:
          </note>
          <note>
            274 för utskottet
          </note>
          <note>
            28 för res. 45
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 73 m, 36 v, 35 kd, 14 fp
          </note>
          <note>
            För res. 45: 15 c, 13 mp
          </note>
          <note>
            Frånvarande: 15 s, 9 m, 7 v, 7 kd, 3 c, 3 fp, 3 mp
          </note>
          <note>
            Mom. 53 (lobotomi)
          </note>
          <note>
            1. utskottet
          </note>
          <note>
            2. res. 47 (kd, mp)
          </note>
          <note>
            Votering:
          </note>
          <note>
            253 för utskottet
          </note>
          <note>
            50 för res. 47
          </note>
          <note>
            1 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 73 m, 36 v, 15 c, 13 fp
          </note>
          <note>
            För res. 47: 36 kd, 1 fp, 13 mp
          </note>
          <note>
            Avstod: 1 v
          </note>
          <note>
            Frånvarande: 15 s, 9 m, 6 v, 6 kd, 3 c, 3 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SoU11 Handikappolitik m.m.
          </note>
          <note>
            Mom. 1 (handikappolitikens inriktning m.m.)
          </note>
          <note>
            1. utskottet
          </note>
          <note>
            2. res. 1 (m)
          </note>
          <note>
            3. res. 2 (c)
          </note>
          <note>
            Förberedande votering:
          </note>
          <note>
            77 för res. 1
          </note>
          <note>
            17 för res. 2
          </note>
          <note>
            209 avstod
          </note>
          <note>
            46 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            201 för utskottet
          </note>
          <note>
            73 för res. 1
          </note>
          <note>
            30 avstod
          </note>
          <note>
            45 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 37 v, 35 kd, 13 mp
          </note>
          <note>
            För res. 1: 73 m
          </note>
          <note>
            Avstod: 1 kd, 15 c, 14 fp
          </note>
          <note>
            Frånvarande: 15 s, 9 m, 6 v, 6 kd, 3 c, 3 fp, 3 mp
          </note>
          <note>
            Mom. 8 (psykiatrireformen)
          </note>
          <note>
            1. utskottet
          </note>
          <note>
            2. res. 11 (kd)
          </note>
          <note>
            3. res. 12 (fp)
          </note>
          <note>
            Förberedande votering:
          </note>
          <note>
            40 för res. 11
          </note>
          <note>
            15 för res. 12
          </note>
          <note>
            249 avstod
          </note>
          <note>
            45 frånvarande
          </note>
          <note>
            Kammaren biträdde res. 11.
          </note>
          <note>
            Huvudvotering:
          </note>
          <note>
            178 för utskottet
          </note>
          <note>
            36 för res. 11
          </note>
          <note>
            88 avstod
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 37 v, 14 c, 12 mp
          </note>
          <note>
            För res. 11: 36 kd
          </note>
          <note>
            Avstod: 1 s, 72 m, 1 c, 14 fp
          </note>
          <note>
            Frånvarande: 15 s, 10 m, 6 v, 6 kd, 3 c, 3 fp, 4 mp
          </note>
          <note>
            Mom. 15 (samordning av insatser för funktionshindrade)
          </note>
          <note>
            1. utskottet
          </note>
          <note>
            2. res. 18 (kd, mp)
          </note>
          <note>
            Votering:
          </note>
          <note>
            255 för utskottet
          </note>
          <note>
            48 för res. 18
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 73 m, 37 v, 15 c, 14 fp
          </note>
          <note>
            För res. 18: 36 kd, 12 mp
          </note>
          <note>
            Frånvarande: 15 s, 9 m, 6 v, 6 kd, 3 c, 3 fp, 4 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SoU12 Könsstympning - borttagande av kravet på dubbel straffbarhet
          </note>
          <note>
            Mom. 2 (avgränsning av den utvidgade domsrätten)
          </note>
          <note>
            1. utskottet
          </note>
          <note>
            2. res. 1 (fp)
          </note>
          <note>
            Votering:
          </note>
          <note>
            289 för utskottet
          </note>
          <note>
            14 för res. 1
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 73 m, 37 v, 36 kd, 15 c, 12 mp
          </note>
          <note>
            För res. 1: 14 fp
          </note>
          <note>
            Frånvarande: 15 s, 9 m, 6 v, 6 kd, 3 c, 3 fp, 4 mp
          </note>
          <note>
            Mom. 3 (preskriptionstid)
          </note>
          <note>
            1. utskottet
          </note>
          <note>
            2. res. 2 (kd)
          </note>
          <note>
            Votering:
          </note>
          <note>
            265 för utskottet
          </note>
          <note>
            37 för res. 2
          </note>
          <note>
            1 avstod
          </note>
          <note>
            46 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 115 s, 73 m, 37 v, 15 c, 13 fp, 12 mp
          </note>
          <note>
            För res. 2: 36 kd, 1 fp
          </note>
          <note>
            Avstod: 1 s
          </note>
          <note>
            Frånvarande: 15 s, 9 m, 6 v, 6 kd, 3 c, 3 fp, 4 mp
          </note>
          <note>
            NU9 Ny lag om handel med begagnade varor
          </note>
          <note>
            Kammaren biföll utskottets hemställan.
          </note>
          <note>
            NU11 Vissa konkurrenspolitiska frågor
          </note>
          <note>
            Mom. 1 (inriktningen av konkurrenspolitiken)
          </note>
          <note>
            1. utskottet
          </note>
          <note>
            2. res. 1 (m, kd, c, fp)
          </note>
          <note>
            Votering:
          </note>
          <note>
            164 för utskottet
          </note>
          <note>
            138 för res. 1
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 37 v, 11 mp
          </note>
          <note>
            För res. 1: 73 m, 36 kd, 15 c, 14 fp
          </note>
          <note>
            Frånvarande: 15 s, 9 m, 6 v, 6 kd, 3 c, 3 fp, 5 mp
          </note>
          <note>
            Mom. 2 (kooperativ samverkan, m.m.)
          </note>
          <note>
            1. utskottet
          </note>
          <note>
            2. res. 2 (kd, c)
          </note>
          <note>
            Votering:
          </note>
          <note>
            250 för utskottet
          </note>
          <note>
            52 för res. 2
          </note>
          <note>
            47 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 116 s, 72 m, 36 v, 14 fp, 12 mp
          </note>
          <note>
            För res. 2: 1 m, 36 kd, 15 c
          </note>
          <note>
            Frånvarande: 15 s, 9 m, 7 v, 6 kd, 3 c, 3 fp, 4 mp
          </note>
          <note>
            Meddelande om samlad votering
          </note>
          <note>
            Talmannen meddelade att samtliga ärenden på dagens föredragningslista
            fick avgöras i ett sammahang efter avslutad debatt.
          </note>
          <note>
            5 § Fristående förskoleklass
          </note>
          <note>
            Föredrogs
          </note>
          <note>
            Utbildningsutskottets betänkande 1998/99:UbU9
          </note>
          <note>
            Fristående förskoleklass (prop. 1998/99:45)
          </note>
          <note type="speaker">
            Anf. 1 ANDERS SJÖLUND (m):
          </note>
          <note>
            Fru talman! Regeringens skolpolitik även på detta område kan
            kort sammanfattas som familjefientlig, rigid och mer hänsynstagande
            till kommunalrådens intressen än till de enskilda familjernas
            och elevernas intressen.
          </note>
          <note>
            Flexibilitet, kvalitet och valfrihet borde vara självklara begrepp
            i en tid som vår och inte statlig styrning till en given organisatorisk
            form eller till pedagogiska doktriner som mer bygger på flummiga
            gissningar än på verklig kunskap om sakers tillstånd.
          </note>
          <note>
            De som vi nu upplever inom skolans område i allmänhet och som
            också avspeglar sig i majoritetens förslag kring fristående förskoleklasser
            är djupt oroande. Vi upplever ett medvetet socialt experiment
            med våra barn och elever som för mig känns väldigt skrämmande
            och som i sin förlängning kommer att fördjupa de problem som vi
            redan står inför i dag.
          </note>
          <note>
            Fru talman! Jag återkommer längre fram till detta.
          </note>
          <note>
            När det specifikt gäller tillståndsgivning för fristående förskoleklasser
            föreslår majoriteten ett system med två olika bedömningsgrunder.
          </note>
          <note>
            För den fristående skolan som också vill bedriva förskoleklass
            föreslås Skolverket vara tillståndsgivare och utöva tillsyn medan
            kommunen skall ha ansvaret för den helt fristående förskoleklassen.
            Detta är med andra ord en synnerligen märklig konstruktion.
          </note>
          <note>
            Den ologiska förklaringen finner man i regeringens grundinställning
            till skolans roll i allmänhet och som beskrivs i texten: "En verksamhetsmässig
            integrering är svår att uppnå utan ett nära och dagligt samarbete
            mellan personalen i förskoleklassen och skolan."
          </note>
          <note>
            I praktiken betyder detta att regeringen indirekt ger kommunerna
            det rådet att inte ge tillstånd för helt fristående förskoleklasser.
            Kommunalrådets veto blir viktigare än föräldrarnas och personalens
            vilja även på den här punkten.
          </note>
          <note>
            Vi moderater anser, precis som våra borgerliga vänner, att det
            borde vara självklart att ge alla alternativ samma förutsättningar
            att verka oavsett vem som är huvudman. Skolverket bör därför ha
            ansvar för båda formerna. Vi har också en gemensam reservation
            kring detta.
          </note>
          <note>
            Fru talman! Mönstret när det gäller bidragsreglerna för fristående
            alternativ känns igen och präglas även här av inställningen att
            den kommunala verksamheten är viktigare än föräldrarnas vilja.
            Förhoppningen att majoriteten redan nu skall inse betydelsen av
            fristående alternativ även inom förskoleklass och ge likvärdiga
            villkor för dessa är inte särskilt stor, men insikten kommer förhoppningsvis
            att infinna sig i samma takt som ansökningarna till fristående
            alternativ strömmar in och kraven från föräldragrupperna ökar.
          </note>
          <note>
            En annan princip som vi borde kunna vara överens om är principen
            att alla elever oavsett stödbehov bör ges samma rätt att välja
            som andra elever. Risken är nu uppenbar att rätten att välja begränsas
            till att enbart gäller elever som inte har ett stort stödbehov.
          </note>
          <note>
            Det är en tråkig och njugg inställning till handikappade, till
            elever som kanske skulle må allra bäst av att få sitt val tillfredsställt.
          </note>
          <note>
            Vi moderater har i vår partimotion pekat på den problematik som
            sammanblandning av verksamheterna fritidsverksamhet och förskoleklasserna
            innebär.
          </note>
          <note>
            Ordet på detta område är integration och förefaller vara den
            stora lösningen på alla problem i skolan.
          </note>
          <note>
            Detta tror vi är i grunden feltänkt.
          </note>
          <note>
            Skolan och nu även förskoleklasserna skall integreras med både
            förskolan och fritidsverksamheten. Vi är på väg att få ett system
            där eleverna inte bara är i skolan hela dagen, utan också där
            de olika verksamheternas profil suddas ut helt. Detta innebär
            inte bara att alternativa former av skolbarnomsorg omöjliggörs,
            utan vad värre är att det sker på bekostnad av det verkliga uppdraget
            som läroplanernas mål beskriver.
          </note>
          <note>
            Detta pedagogiska experiment skördar naturligtvis offer, och
            de tydligaste offren hittar vi bland de elever som finner skolans
            uppgifter mindre lustfyllda och kanske t.o.m. svåra.
          </note>
          <note>
            Andra offer finner vi bland lärare som får sin roll i grunden
            förändrad och som inte stämmer med den utbildning man fått. Det
            uppdrag som regeringen gett handlar just om hur integration av
            förskoleklass, skola och fritis skall regleras i skollagen och
            hur förskolan kan bilda en egen skolform.
          </note>
          <note>
            Fru talman! Jag är orolig på den här punkten och finner att kunskapsskolan
            i dess vidaste bemärkelse är på väg att omvandlas till en skola
            där omsorgsfrågorna blir viktigare än kunskapsfrågorna.
          </note>
          <note>
            Skolverkets rapporter kring skolornas resultat borde verka uppvaknande
            på skolministern och ge andra tankar än integration som den gordiska
            knuten.
          </note>
          <note>
            Men tyvärr verkar Skolverkets rapporter snarare verka som sömnpiller
            för skolministern än tvärtom. I
          </note>
          <note>
            vart fall ser vi väldigt lite av nytänkande och förslag som gynnar
            ett bra kunskapsresultat.
          </note>
          <note>
            Fru talman! Betänkandet om fristående förskoleklasser är ett
            ofullständigt dokument med förslag som vi inte kan acceptera.
            Jag har pekat på några få av dessa, som återfinns i våra sju reservationer
            i betänkandet. Men för tids vinnande vill jag yrka bifall enbart
            till vår reservation nr 1 under mom. 1.
          </note>
          <note type="speaker">
            Anf. 2 LENNART GUSTAVSSON (v):
          </note>
          <note>
            Fru talman! Vi diskuterar nu frågor som rör de fristående förskoleklasserna.
          </note>
          <note>
            Förskoleklassen är ju som bekant en egen skolform som omfattas
            av det obligatoriska skolväsendet.
          </note>
          <note>
            Tanken har ju hela tiden varit att stödja och stimulera en integrering
            av den verksamhet som bedrivs för sexåringar och den som bedrivs
            för yngre skolbarn.
          </note>
          <note>
            Verksamheten i förskoleklassen får ses som ett av de första stegen
            när det gäller att uppfylla målen i skolans läroplaner. Införandet
            av förskoleklass i samverkan med det faktum att frekvensen till
            övergång från grundskola till gymnasiekola är 98 % innebär i praktiken
            en 13-årig skola. I det sammanhanget måste förskoleklassen ses
            som en viktig del i det livslånga lärandet.
          </note>
          <note>
            I den debatt här i kammaren som kommer senare i dag kommer Vänsterpartiets
            idéer om en sammanhållen och flexibel ungdomsskola att lyftas
            fram.
          </note>
          <note>
            När man diskuterar förskoleklassen är det viktigt att påpeka
            betydelsen av mötet mellan förskolans och skolans pedagogik. De
            arbetslag som sätts samman av olika yrkeskompetenser kan gemensamt
            bidra till att förnya och utveckla arbetsformer i såväl förskoleklass
            som skola och därmed också höja kvaliteten i utbildningen.
          </note>
          <note>
            Fru talman! Utifrån tanken om förskoleklassen som en egen skolform,
            vars syfte är att underlätta och stimulera en fortsatt verksamhetsmässig
            integration av förskoleklassen och det obligatoriska skolväsendet,
            blir diskussionen om hur skollagen skall utformas mycket intressant.
          </note>
          <note>
            Skolverket säger i sitt yttrande över promemorian att det finns
            en överhängande risk för att denna integrering skulle utebli om
            enskilda fysiska och juridiska personer hade möjlighet att starta
            fristående förskoleklass utan att bedriva denna verksamhet i nära
            anknytning till en fristående skola. Skolverket drar utifrån detta
            slutsatsen att fristående förskoleklass enbart får bedrivas av
            en fristående skola.
          </note>
          <note>
            Detta förslag skulle innebära att kommunerna fortsättningsvis
            inte godkänner någon förskoleklass i enskild regi. Det skulle
            enligt Skolverket också ha den fördelen att en delad tillståndsgivning
            därmed skulle undvikas. Vänsterpartiet delar i detta avseende
            helt Skolverkets åsikter, och vi har i vår motion lyft fram denna
            fråga. I likhet med Skolverket konstaterar vi att som en konsekvens
            av detta följer att de enskilda förskoleklasser som redan har
            ett tillstånd, men som inte bedrivs i anslutning till en fristående
            skola, successivt bör avvecklas.
          </note>
          <note>
            Vänsterpartiets ställningstagande den här gången sker mot bakgrund
            av vår övertygelse om den helt avgörande betydelse som mötet mellan
            förskolans och skolans pedagogik har för att utveckla arbetet.
          </note>
          <note>
            Med anledning av detta yrkar jag bifall till reservation 2 under
            mom. 1.
          </note>
          <note>
            Fru talman! Beträffande bidrag vill jag säga att
          </note>
          <note>
            Vänsterpartiet delar uppfattningen att en skola inte skall förklaras
            berättigad till bidrag om etableringen av en ny förskoleklass
            medför, som det sägs, påtagliga negativa och bestående följder
            för skolväsendet i den kommun där skolan är belägen eller om skolan
            tar ut otillåtna avgifter. Det är viktigt att kommunen ges möjlighet
            till en rationell planering av det kommunala skolväsendet. Ett
            införande av en nära nog fri etableringsrätt för förskoleklasser
            skulle bl.a. få stora ekonomiska konsekvenser i många kommuner.
          </note>
          <note>
            Vänsterpartiet har också uttryckt sina farhågor för ökade kommunala
            kostnader och därför pekat på vikten av uppföljning av de ekonomiska
            konsekvenserna av de nu föreslagna förändringarna. Till skillnad
            från Kristdemokraterna, som i sin reservation oroar sig över resurserna
            till de fristående skolorna, hyser Vänsterpartiet en oro för att
            ökade kommunala kostnader för fristående skolor skall undergräva
            möjligheten att utveckla den kommunala skolverksamheten.
          </note>
          <note>
            Jag vill därför yrka bifall till reservation 2 under mom. 14.
          </note>
          <note>
            Till sist: Vänsterpartiet har uppmärksammat att det kommer att
            finnas skillnader mellan bestämmelser som gäller för fristående
            förskoleklass och fristående skola - detta trots att det sagts
            att bestämmelserna för de fristående förskoleklasserna borde utformas
            på ett sätt som liknar reglerna för de fristående skolorna.
          </note>
          <note>
            Detta är ett exempel som visar på att det fortfarande fattas
            en del innan "förskoleklassen är en del av skolan och omfattas
            av samma läroplan som det obligatoriska skolväsendet".
          </note>
          <note>
            Jag står naturligtvis bakom reservation 2 under mom. 17 men väljer
            bl.a. för tids vinnande att inte lyfta fram den. Jag konstaterar
            samtidigt att den nyligen tillsatta kommittén för översyn av skollagen,
            som bl.a. skall se över hur skollag, läroplaner och skolformsförordningar
            hänger ihop, här har ett givet arbetsområde.
          </note>
          <note type="speaker">
            Anf. 3 GUNILLA TJERNBERG (kd):
          </note>
          <note>
            Fru talman! Det betänkande som vi nu har att behandla berör frågan
            om fristående förskoleklass, godkännande och tillsyn av densamma,
            men också frågor om bidrag och avgifter, om barn med omfattande
            behov av särskilt stöd, rätten till återkallande av bidrag, övergångsbestämmelser,
            utvärdering, uppföljning av ekonomiska konsekvenser samt förskoleklass
            vid svensk utlandsskola. Vi har berört samtliga delar i den motion
            som vi kristdemokrater har skrivit med anledning av propositionen.
            Jag skall här i dag kommentera några av dessa delar.
          </note>
          <note>
            Först en tillbakablick, fru talman. Den
          </note>
          <note>
            12 december 1997 fattade riksdagen beslut om en ändring av skollagen,
            som bl.a. innebär att sexårsverksamheten nu är en egen skolform
            med benämningen förskoleklass. Kommunerna är skyldiga att erbjuda
            sexåringar plats i förskoleklass, men deltagandet är frivilligt.
          </note>
          <note>
            Vi kristdemokrater ställde oss positiva till utvecklingen. Majoriteten
            i riksdagen ville vid beslutstillfället dela upp tillståndsgivningen
            mellan Skolverket och kommunerna. Skolverket skulle ansvara för
            de kommunala förskoleklasserna, medan kommunerna skulle ansvara
            för tillståndsgivningen för enskild förskola, förskoleklass, integrerad
            barnomsorg och fritidshem. Vi kristdemokrater opponerade oss mot
            detta.
          </note>
          <note>
            Kristdemokraternas synpunkter på fristående föreskoleklasser
            bygger på fyra grundprinciper: individualitet, flexibilitet, valfrihet
            och helhet. Alla har sin grund i den värdegrund som utgår från
            kristen etik och västerländsk humanism.
          </note>
          <note>
            Barndomens egenvärde skall respekteras. Barndomen kan inte bara
            betraktas som en träningsperiod inför det vuxna livet, utan varje
            barn har rätt till omsorg, lek, fritid och kultur. Det är viktigt
            att inte förskolans inriktning på utbildning sker på bekostnad
            av detta.
          </note>
          <note>
            Fru talman! Jag vill här ta tillfället i akt att säga något om
            valfrihet. För oss kristdemokrater är föräldrarnas perspektiv
            och önskemål utgångspunkten. För att ge en reell frihet att göra
            individuella val måste rättvisa regler skapas. Föräldrar skall
            så långt möjligt ges chansen att välja omsorgsform för sitt/sina
            barn.
          </note>
          <note>
            Detta val gäller såväl kommunal som fristående förskola. Det
            gäller också familjedaghem och förskoleklass. Tyvärr kan vi konstatera
            att den politik som nu förs, och som Socialdemokraterna tillsammans
            med Vänsterpartiet och Miljöpartiet ansvarar för, går åt precis
            motsatt håll.
          </note>
          <note>
            Integrationen mellan förskola/familjedaghem eller omsorg i annan
            form och förskoleklass är lika viktig som den mellan förskoleklass
            och skola. Vad gäller integrationen mellan de olika skolformerna
            är det viktigt att grundskolan inte utgår från att alla barn har
            gått i förskoleklass utan förbereder sig för att ta emot barn
            med olika bakgrund.
          </note>
          <note>
            Vad gäller resonemanget om barndomens egenvärde vill vi kristdemokrater
            redan inledningsvis markera vårt motstånd mot de begreppsmässiga
            glidningar vi ser i sexåringsfrågan. I propositionen
          </note>
          <note>
            1998/99:45, Fristående förskoleklass, förändras t.ex.
          </note>
          <note>
            på flera ställen begreppet verksamhet till utbildning.
          </note>
          <note>
            Samtidigt får de fria förskolorna inte samma rättighet som skolorna
            att erhålla godkännande och bidrag. Vi ser att det finns en risk
            för att vi med detta tar första steget mot en obligatorisk skolstart
            för alla sexåringar. Detta motsätter vi oss. Vi vill se förskoleklassen
            som något frivilligt och därför konsekvent använda begreppen pedagogisk
            verksamhet i stället för utbildning och barn i stället för elever.
          </note>
          <note>
            Regeringens linje är att Skolverket skall pröva frågan om godkännande
            av fristående skolor som också vill bedriva verksamhet som motsvarar
            förskoleklass. Kraven för godkännande och återkallande skall i
            huvudsak anpassas till vad som gäller för fristående skolor. Redan
            när beslutet fattades om att sexåringsverksamheten skulle bli
            en egen skolform och benämnas förskoleklass påpekade vi kristdemokrater
            att den uppdelade tillståndsgivningen kunde komma att leda till
            problem för de fristående skolorna.
          </note>
          <note>
            Om t.ex. Skolverket, sade vi då, ger en fristående skola tillstånd
            för grundskoleverksamhet och kommunen sedan inte ger skolan tillstånd
            och bidrag till förskoleklass eller integrerad skolbarnsomsorg
            kan detta innebära att föräldrar som vill ha sina barn i förskoleklass
            inte kan välja den fristående skolan. Det är inte särskilt barnvänligt
            att låta barn gå ett år i kommunal förskoleklass för att sedan
            flytta dem till en fristående skola om det var den fristående
            skolan man som förälder ville ha redan från början.
          </note>
          <note>
            Konsekvensen kan bli att man snävar in de fristående skolornas
            verksamhet, och därför yrkade kristdemokraterna i den debatten
            avslag på regeringens förslag i denna del. I stället ansåg vi
            att Skolverket skulle svara för både tillståndsgivning och tillsyn
            av de fristående skolornas förskoleklasser. Mot denna bakgrund
            är det glädjande att den proposition från regeringen som ligger
            till grund för det betänkande vi har att behandla här i dag så
            långt stämmer överens med vårt förslag och med den syn som vi
            presenterade redan då.
          </note>
          <note>
            Däremot föreslår regeringen, fru talman, att det är kommunen
            som skall pröva om andra än fristående skolor önskar anordna utbildning
            som motsvarar förskoleklassen. Flera remissinstanser uttrycker
            sitt missnöje med att olika regler skall gälla för samma typ av
            verksamhet, och vi kristdemokrater delar denna uppfattning. Vi
            anser att tillståndsgivningen bör utgå från en enhetlig bedömning.
            Det underlättar för samtliga berörda om Skolverket medger tillstånd
            och bidragsberättigande samt svarar för tillsyn även i de fall
            där en enskild förskola är huvudman. Det finns ju ingenting som
            utesluter att en fristående förskola på sikt kan utveckla sin
            verksamhet så att en ny friskola skapas.
          </note>
          <note>
            De skäl mot vårt yrkande som majoritetstexten anför i denna fråga
            är i allra högsta grad vaga. Ett argument som framförs i majoritetstexten
            är att det skulle föra för långt att nu föreskriva vad vi kristdemokrater
            anför. Vidare säger man, som ett andra argument, att en sådan
            ordning inte är tillräckligt utredd. Vad är det som ytterligare
            måste utredas? Det tredje och sista skäl som man anger är att
            det skulle utgöra ett problem att klara integrering av förskoleklassen
            och skolan.
          </note>
          <note>
            De två första skälen är synnerligen diffusa. Vad gäller det sistnämnda
            menar jag att en kunnig, engagerad personal på ett alldeles utomordentligt
            sätt klarar av att ta ansvar för att så sker - alltså integreringen.
            Måhända kan vi i dagens debatt få ett tydligare besked om varför
            vi kristdemokrater och övriga borgerliga partier inte får gehör
            för vår reservation i denna del.
          </note>
          <note>
            Fru talman! Jag vill också säga några ord om bidrag och avgifter
            samt om elever med omfattande behov av särskilt stöd. Det bör
            vara så att samma regler bör gälla för samtliga fristående förskoleklasser
            också vid tillståndsgivningen. Det är Skolverket som bör besluta
            om rätt till bidrag för både fristående skolor och andra enskilda
            huvudmän som anordnar förskoleklasser.
          </note>
          <note>
            För barn med omfattande behov av särskilt stöd skall detta stöd
            utgå oavsett om barnet går i förskoleklass, i anslutning till
            en kommunal eller enskild friskola eller i förskoleklass i annan
            regi. Majoritetstexten i betänkandet är allt annat än uppfordrande
            på den punkten.
          </note>
          <note>
            Vi vänder oss också mot att majoriteten i utskottet anser att
            om en kommun hävdar att etableringen av den fristående förskoleklassen
            kommer att innebära påtagligt negativa följder för det offentliga
            skolväsendet i kommunen så skall Skolverket särskilt pröva frågan
            om rätt till bidrag. Skäl för att en skola inte skall förklaras
            berättigad till bidrag skall enligt regeringens proposition samt
            utskottstexten i betänkandet endast vara att etableringen av en
            ny, fristående förskoleklass kommer att innebära påtagligt negativa
            och bestående följder för skolväsendet i kommunen alternativt
            att skolan tar ut otillåtna avgifter.
          </note>
          <note>
            I författningskommentarerna, 10e §, markeras att ett återkallande
            av bidragsrätten på grundval av att utbildningen förändras främst
            kommer att vara aktuellt om elevantalet ökar markant. Kristdemokraterna
            kan inte tolka detta på annat sätt än att om en fristående förskoleklass
            antingen visar sig vara för populär eller riskerar att bli det,
            förlorar den rätten till bidrag.
          </note>
          <note>
            Förslaget innebär att en gynnsam utveckling av en fristående
            skola kan innebära att bidragen återkallas.
          </note>
          <note>
            Detta motverkar en utveckling av verksamheten. Att detta i huvudsak
            anses överensstämma med vad som gäller för fristående skolor som
            motsvarar grundskolan och särskolan och som får kommunala bidrag
            förändrar på intet sätt vår grundinställning.
          </note>
          <note>
            Avslutningsvis, fru talman, vill jag säga att rätten att välja
            skola är en demokratisk rättighet i ett pluralistisk samhälle.
            Men rätten att välja skola är tillintetgjord om inte skolor med
            olika pedagogisk inställning finns att tillgå.
          </note>
          <note>
            Med detta, fru talman, vill jag yrka bifall till reservation
            1 under mom. 1, 2, 3 och 5. Jag står givetvis bakom samtliga kristdemokraternas
            reservationer i betänkandet men vill för att vinna tid här i kammaren
            nöja mig med detta.
          </note>
          <note type="speaker">
            Anf. 4 LENNART GUSTAVSSON (v) replik:
          </note>
          <note>
            Fru talman! Det är ju intressant att den här debatten inleds
            med tre västerbottningar. Jag skulle vilja få ett förtydligande
            från kristdemokraterna och Gunilla
          </note>
          <note>
            Tjernberg. Innebär er reservation att ni förespråkar en fri etableringsrätt
            för alla fristående förskoleklasser kopplade till fristående skola
            eller enskilda som godkänns av Skolverket?
          </note>
          <note type="speaker">
            Anf. 5 GUNILLA TJERNBERG (kd) replik:
          </note>
          <note>
            Fru talman! Jag vill säga till Lennart Gustavsson att kristdemokraternas
            politik bygger på att det inte behöver vara kommunen som driver
            all förskoleverksamhet. Det behöver inte heller vara så att det
            är fristående skolor som gör det. Det kan vara andra organisationer
            som bedriver verksamhet med förskoleklasser. Där vill vi se att
            Skolverket även i de delarna skall gå in och avgöra om det skall
            få startas en förskoleklass eller inte. Det handlar om att skapa
            olika alternativ för att möta enskilda barn och enskilda föräldrars
            behov.
          </note>
          <note type="speaker">
            Anf. 6 LENNART GUSTAVSSON (v) replik:
          </note>
          <note>
            Fru talman! Min följdfråga på detta något otydliga svar blir:
            Har Kristdemokraterna tillsammans med övriga borgerliga partier
            funderat över de kommunalekonomiska konsekvenserna av sitt förslag?
          </note>
          <note type="speaker">
            Anf. 7 GUNILLA TJERNBERG (kd) replik:
          </note>
          <note>
            Fru talman! Det är intressant att Lennart Gustavsson från Vänsterpartiet
            säger till mig att det här är ett otydligt svar. Jag har haft
            en debatt med Vänsterpartiet och Lennart Gustavsson i andra delar
            när det gäller förskolefrågor, och jag är ganska övertygad om
            att det handlar om en vilja att förstå, lyssna och ta in vad jag
            säger. Kristdemokraterna är inte otydliga på den här punkten.
          </note>
          <note>
            När det gäller den kommunala ekonomin och de medel som vi gemensamt
            har att ansvara för, menar vi Kristdemokrater att de gemensamma
            skattepengarna inte enbart behöver fördelas genom kommunen som
            ansvarig för all offentlig verksamhet. De gemensamma skattepengarna
            kan vi också fördela om vi har andra huvudmän som erbjuder verksamhet
            när det gäller vård, omsorg och skola.
          </note>
          <note>
            Det här är inte släppt utan någon tillsyn. Det är snarare så
            att vi vill ha Skolverket i den här delen som ger tillsyn och
            också tillstånd och bidrag för att kunna följa upp och utvärdera,
            men också för att kunna kvalitetssäkra och för att en gemensam
            värdegrund skall ligga till grund även för verksamheten vid enskilda
            förskolor.
          </note>
          <note type="speaker">
            Anf. 8 BIRGITTA SELLÉN (c):
          </note>
          <note>
            Fru talman! Genomförandet av förskoleklassen innebar ett steg
            mot en sammanhållen tioårig grundskola. Centerpartiet välkomnade
            därför läroplanen för förskoleklasser som togs i bruk den 1 augusti
            1998.
          </note>
          <note>
            Förskoleklassen är en del av skolan och därför är det naturligt
            att den skall omfattas av en läroplan som är första steget till
            att uppfylla de mål som grundskolans läroplan sätter upp. Tanken
            är också att det skall skapas förutsättningar för en integrering
            av sexårsverksamheten, skolan och skolbarnsomsorgen. Det kommer
            att innebära höjd kvalitet, och det är tankar som Centerpartiet
            stöder.
          </note>
          <note>
            När förskoleklassen blev en egen skolform pekade vi i Centerpartiet
            på att förslaget skulle komma att begränsa mångfalden i kommunerna.
            Därför krävde vi i en motion 1997/98 att reglerna för fristående
            förskoleklasser skulle utformas på liknande sätt som för fristående
            skolor. Det blev också riksdagens beslut.
          </note>
          <note>
            Tyvärr tvingas vi konstatera att regeringen har tolkat riksdagens
            besked på ett sätt som inte var avsett i vår motion, och att regeringen
            på flera punkter envisas med att diskriminera fristående skolor
            och förskoleklasser i regelverket. Visserligen ger man fristående
            skolor möjlighet att bilda förskoleklasser, men man skjuter upp
            genomförandet genom snäva övergångsbestämmelser. Man framhärdar
            också i de regler som gör det möjligt att neka redan godkända
            fristående skolor bidrag och som ger kommunerna möjlighet att
            vägra betala ersättningar för barn med behov av särskilt stöd.
            Bestämmelsen säger nämligen att kommunen inte är skyldig att lämna
            bidrag för elever med behov av särskilt stöd. Den bestämmelsen
            bör utgå ur lagtexten, anser vi i Centerpartiet. Följden av detta
            blir att elever som är i behov av särskilt stöd inte har samma
            valfrihet som elever som inte behöver extra hjälp.
          </note>
          <note>
            I det här sammanhanget vill jag ställa en fråga, som jag hoppas
            få svar på senare, till miljöpartisten
          </note>
          <note>
            Gunnar Goude: Hur har du och Miljöpartiet kunnat ställa upp på
            regeringens märkliga tolkningar av riksdagens beslut?
          </note>
          <note>
            Fru talman! Med anledning av min beskrivning yrkar jag bifall
            till reservation 1, som är delad under mom. 1, 2, 3 och 5.
          </note>
          <note>
            Utskottet påpekar att förskoleklass och skola skall ha ett nära
            samarbete. Därför bör det vara kommunen som skall godkänna och
            utöva tillsyn över utbildningen i fristående skolklasser.
          </note>
          <note>
            Centerpartiet anser dock att ett konkurrensförhållande kan uppstå
            mellan kommunens förskoleklasser och de fristående förskoleklasserna.
            Därför anser vi att det skall vara Statens skolverk som skall
            bevilja tillstånd till de fristående förskoleklasserna. Det är
            viktigt att fristående förskoleklasser skall kunna verka på samma
            villkor som de kommunala.
          </note>
          <note>
            I det sammanhanget vill jag påpeka, precis som
          </note>
          <note>
            Anders Sjölund och Gunilla Tjernberg gjorde tidigare, att regeringen
            föreslår att de fristående förskoleklasserna inte skall omfattas
            av läroplanen. Vid utvärderingen av de fristående förskolorna
            kommer de dock att jämföras med läroplanen. Det kan ju anses rimligt.
            Men det står inte i lagen vilka delar som skall gälla för bedömningen.
            Vi får väl hoppas att inte kommunerna utnyttjar det som ett kryphål
            för att avstänga och inte ge tillstånd till fristående förskoleklasser.
          </note>
          <note>
            I betänkandet tas också frågor om skolstart och tioårig grundskola
            upp. Redan i min inledning påpekade jag att Centerpartiet anser
            att genomförandet av förskoleklassen är ett viktigt steg mot en
            sammanhållen tioårig grundskola. Vi pekar också på att regeringen
            bör återkomma med förslag till en samlad lagstiftning för förskoleklassen
            och det obligatoriska skolväsendet. Förslaget bör inriktas mot
            en närmare integrering och på sikt till en sammanslagning av skolformerna.
          </note>
          <note>
            Fru talman! Med dessa ord vill jag också yrka bifall till reservation
            7 under mom. 16. Tidigare har jag yrkat bifall till reservation
            1. Jag står givetvis bakom
          </note>
          <note>
            Centerpartiets övriga reservationer, men för tids vinning avstår
            jag från att yrka bifall till de övriga.
          </note>
          <note type="speaker">
            Anf. 9 LENNART GUSTAVSSON (v) replik:
          </note>
          <note>
            Fru talman! Jag skulle vilja ställa en fråga till
          </note>
          <note>
            Centerpartiets representant med anledning av reservation 1 och
            de konsekvenser den medför. Det här innebär ju att Skolverket
            skall utfärda tillstånd. När
          </note>
          <note>
            Skolverket har utfärdat tillstånd skall resurser utgå.
          </note>
          <note>
            Hur ser Centerpartiet, som är ett parti som står för decentralisering,
            på det kommunala självstyret i förhållande till den reservation
            som man själv står bakom?
          </note>
          <note type="speaker">
            Anf. 10 BIRGITTA SELLÉN (c) replik:
          </note>
          <note>
            Fru talman! Det var det jag tog upp i mitt inledningsanförande.
            Vi anser att det inte är rimligt på grund av att det kan uppstå
            konkurrensförhållanden.
          </note>
          <note>
            Med tanke på att man inte vill ge resurser till barn med särskilda
            behov tycker vi att det är oerhört viktigt att det är Skolverket
            som har hand om beviljandet av bidragen.
          </note>
          <note type="speaker">
            Anf. 11 LENNART GUSTAVSSON (v) replik:
          </note>
          <note>
            Fru talman! Anser då Centerpartiet att det är rimligt att det
            kommunala självstyret hanteras på det här sättet, dvs. att det
            i det här fallet är Skolverket som beslutar hur man skall hantera
            de kommunala pengarna?
          </note>
          <note type="speaker">
            Anf. 12 BIRGITTA SELLÉN (c) replik:
          </note>
          <note>
            Fru talman! Jag tycker visserligen att det är viktigt med den
            kommunala självstyrelsen. Om vi tycker att det är lika viktigt,
            bör vi jobba åt samma håll och se till att reglerna genomförs
            som de är tänkta, så att det inte finns de kryphål som vi dessvärre
            ser i dag.
          </note>
          <note type="speaker">
            Anf. 13 ULF NILSSON (fp):
          </note>
          <note>
            Fru talman! Folkpartiet har alltid ansett att det är samhället
            som har huvudansvaret för att alla skall ha en bra skolgång. För
            oss ligger det ingen motsättning i att skolor kan bedrivas av
            andra huvudmän än kommuner inom läroplanens och skollagens ramar.
          </note>
          <note>
            Vi har därför länge kämpat för mer mångfald i det svenska skolsystemet.
            När nu ett nytt begrepp införs, förskoleklass, är det självklart
            för oss liberaler att välkomna förskoleklasser även när de drivs
            av andra än kommunen.
          </note>
          <note>
            I den allmänna debatten om fristående skolor har ju socialdemokraterna
            backat något på senare år när det gäller deras negativa inställning.
            I dagens betänkande kan vi se tydliga spår av den gamla misstänksamheten
            mot valfrihet. Det märks tydligt i majoritetens förslag till beslut
            om fristående förskoleklasser.
          </note>
          <note>
            I det förslag vi i dag skall ta ställning till finns en hel del
            regler som på olika sätt missgynnar fristående förskoleklasser.
            Jag tror att det är barnen som förlorar på detta. Mångfald har
            alltid varit bra för den pedagogiska utvecklingen.
          </note>
          <note>
            För oss folkpartister är det självklart att de pengar som kommunen
            betalar ut för den kommunala förskoleklassen skall motsvaras av
            ett lika stort bidrag till en fristående förskoleklass. Annars
            kan den fristående förskoleklassen inte verka på samma villkor
            som den kommunala. Eftersom det är samma personer som beslutar
            om de kommunala bidragen kan de ofta uppfatta sig som konkurrenter,
            och därför behövs en sådan bestämmelse för att inte riskera att
            fristående skolor särbehandlas.
          </note>
          <note>
            Fru talman! Enligt det liggande förslaget måste en godkänd fristående
            skola ansöka om tillstånd för att starta en förskoleklass trots
            att skolan redan är godkänd. Jag anser att det är helt onödigt
            att på nytt pröva ett godkännande för en skola som redan fungerar
            under Skolverkets tillsyn. Även här finns en risk att en kommun
            när den skall yttra sig till Skolverket i frågan avråder godkännande
            på grund av att en politisk majoritet i den kommunen är negativ
            till fristående skolor. I kommunerna döljs ofta ideologiskt motstånd
            mot valfrihet med ekonomiska argument om att det är besvärligt
            i den kommunala organisationen, osv.
          </note>
          <note>
            Av någon anledning förslås i propositionen att fristående förskolor
            som vill starta förskoleklass skall godkännas av kommunen och
            inte av Skolverket.
          </note>
          <note>
            Enligt förslaget skall förskoleklassen följa läroplanen och betraktas
            som skolform. Då är det inkonsekvent att inte låta Skolverket
            ha ansvar för all tillståndsgivning. Även i detta fall kan besluten
            bli olika beroende på vilken kommun som har ansvaret. Förskoleklass
            är en ny skolform, och eftersom Skolverket har ansvar för fristående
            skolor borde det ha det för alla fristående förskoleklasser.
          </note>
          <note>
            Själva begreppet förskoleklass, oavsett om den är fristående
            eller inte, innebär ett alltför litet steg mot det som utvecklingen
            i skolan pekar mot i dag, nämligen en tidigare skolstart och en
            tioårig grundskola.
          </note>
          <note>
            Folkpartiet hade hellre sett en tioårig grundskola redan i dag.
            Där blir undervisningen mer flexibel, och skolan kan möta eleven
            på hans eller hennes nivå. En del av de svårigheter med att skapa
            bra regler som vi nu diskuterar hade man sluppit om regeringen
            hade vågat föreslå att steget tagits fullt ut redan nu.
          </note>
          <note>
            Även när det gäller ansökningstiden för godkännande finns det
            en oginhet mot fristående skolor. Det är orimligt att begära att
            en fristående skola skall ansöka redan den 1 april kalenderåret
            innan förskoleklassen skall starta. Den framförhållningen behöver
            inte kommunen ha för sina egna skolor, de klarar sin organisation
            ändå.
          </note>
          <note>
            Fru talman! Det finns ett inslag i propositionstexten som särskilt
            tydligt visar att regeringen inte uppfattar fristående förskoleklasser
            som ett likvärdigt alternativ jämfört med de kommunala. Det handlar
            om barn med särskilt behov av stöd och barn i särskolan. Enligt
            förslaget skall kommunen inte ha samma skyldighet som i sina egna
            skolor att betala ut bidrag för stöd och för särförskoleklass.
            Ofta hör man i debatten påståendet att fristående skolor ökar
            klassskillnaderna. Om de fristående skolorna inte får bidrag för
            alla barn är det klart att de inte heller blir skolor för alla.
          </note>
          <note>
            Fru talman! Om vi lägger ihop dessa skillnader i villkor mellan
            fristående förskoleklasser och kommunala ser vi att den nuvarande
            majoriteten fortfarande är rädd för alternativ och valfrihet i
            den svenska skolvärlden. Som vi har hört skulle Vänsterpartiet
            gärna vilja begränsa alternativen ännu mer. Det föreslår i en
            motion att hårdare regler för fristående förskoleklass skall införas
            och antyder även att hårdare regler för övriga fristående skolor
            skall införas. Miljöpartiet däremot, som ofta under de senare
            åren har sjungit mångfaldens lov i debatten, tycks nu med tystnad
            acceptera regeringens förslag utan några invändningar.
          </note>
          <note>
            Fru talman! Jag nöjer mig med att yrka bifall till reservation
            1, även om jag naturligtvis också ställer mig bakom övriga yrkanden.
          </note>
          <note type="speaker">
            Anf. 14 EVA JOHANSSON (s):
          </note>
          <note>
            Fru talman! Det finns egentligen ingen anledning att göra det
            här inlägget mycket längre än att konstatera att regeringen med
            den här propositionen lägger fram förslag som jämställer fristående
            förskoleklasser med fristående grundskolor när det gäller godkännandet
            och rätt till bidrag för verksamheten. Det gäller de fristående
            förskoleklasser som drivs av fristående skolor och som därmed
            uppfyller syftet med att inrätta förskoleklass som egen skolform.
          </note>
          <note>
            Vi vill med det stödja och stimulera samarbetet och integrationen
            mellan den tidigare sexårsverksamheten och skolan. Vi vill öka
            möjligheterna att bedriva undervisningen utifrån elevernas förutsättningar
            och behov snarare än deras biologiska ålder. Vi vill också stimulera
            utvecklingen med arbetslag som sätts samman av olika yrkeskompetenser
            som gemensamt kan bidra till att bredda de resurser som kommer
            barnen till det. Det kan utveckla och förnya innehållet och arbetsformerna
            i både förskoleklassen och skolan. Det tror vi leder till att
            utbildningens kvalitet höjs. De allra flesta fristående förskoleklasser
            kommer sannolikt att inrättas av just fristående skolor.
          </note>
          <note>
            Det finns dock, som här har påtalats, ett antal andra än fristående
            skolor som önskar anordna utbildning som motsvarar förskoleklassen.
            Det skall vara möjligt. Det är i allmänhet fristående förskolor.
            För dem skall gälla att frågan om godkännande även fortsättningsvis
            får prövas av kommunen. Det blir då också i det avseendet jämförbart
            med den prövning som i dag sker för fristående förskolor. Det
            är alltså inte något hinder. Det finns många fristående förskolor
            runt om i kommunerna som har godkänts. De olyckskorpar som varit
            uppe före mig i debatten torde kunna se sig omkring. Då ser de
            att deras farhågor är överdrivna.
          </note>
          <note>
            Jag vill redan här påminna om att skollagen är aktuell för en
            övergripande översyn som just skall starta i en parlamentarisk
            kommitté. Förhoppningsvis skall den kunna leda till en bred diskussion
            långt utanför det här huset om en ny skollag. Det vore fel av
            kammaren att i väsentliga frågor föregripa den diskussionen.
          </note>
          <note>
            Ikraftträdandet har kommit att diskuteras mycket.
          </note>
          <note>
            Regeringens förslag innehåller övergångsregler som har utformats
            så att det skall gå så smidigt som möjligt utan att man ger avkall
            på en nödvändig kvalitetskontroll.
          </note>
          <note>
            Fru talman! Med detta vill jag yrka bifall till hemställan i
            utbildningsutskottets betänkande 9 och avslag på samtliga reservationer.
          </note>
          <note type="speaker">
            Anf. 15 ANDERS SJÖLUND (m) replik:
          </note>
          <note>
            Fru talman! Det var intressant att notera att Eva
          </note>
          <note>
            Johansson helt och hållet förbigick vårt resonemang kring elever
            med behov av särskilt stöd. Hon nämnde ingenting om detta från
            talarstolen. Det vore intressant att få höra om de elever som
            har behov av omfattande stöd, som det sägs i texten, och om deras
            möjligheter att välja är i linje med vad Socialdemokraterna anser
            i grunden. Tycker ni att de eleverna inte bör ha den rätten som
            vi tycker att de bör ha?
          </note>
          <note>
            Vad är i så fall skälet till detta?
          </note>
          <note>
            Den andra frågan gäller det som här sades om att olyckskorpar
            målade upp en skräckbild. Bidragsmöjligheten och tilldelningen
            av tillstånden beror av kommunerna. När det påverkar kommunens
            ekonomi påtagligt, eller hur det nu står i texten, kan man med
            stöd i lagen låta bli att ge tillstånd.
          </note>
          <note>
            Det är just därför som vi är oroliga. Det finns skäl att tro
            att de kommuner som har en socialdemokratisk ledning och som i
            grunden ogillar alla alternativ inte kommer att ge de här tillstånden
            med hänvisning till den här texten. Det är därför som vi är djupt
            oroade för detta.
          </note>
          <note type="speaker">
            Anf. 16 EVA JOHANSSON (s) replik:
          </note>
          <note>
            Fru talman! Det här undantaget som gäller den absoluta valfriheten
            finns också i motsvarande grad i den kommunala verksamheten. Det
            är inget undantag just för fristående förskoleklasser eller fristående
            skolor.
          </note>
          <note>
            Det handlar om de ganska få fall där en kommun eller en fristående
            skola har tagit fram lokaler, hjälpmedel, personal och andra saker
            för att kunna ta emot ofta gravt handikappade barn. Om ett sådant
            barn eller ett barn med ett liknande handikapp väljer en annan
            skola efter en tid är det klart att det ibland blir väldigt stora
            kostnader. I sådana fall skall det finnas möjligheter att säga
            att det här barnet hänvisas till en skola där de här resurserna
            redan finns.
          </note>
          <note>
            Såvitt jag kan förstå när jag har tittat i era budgetalternativ
            - jag kan inte påstå att jag har hunnit att lusläsa dem - finns
            det inte särskilt mycket pengar för att stärka kommunernas möjligheter
            att svara upp mot den valfrihet som vi alla är angelägna om skall
            finnas.
          </note>
          <note>
            Jag tycker inte att den här inskränkningen är alldeles avgörande.
          </note>
          <note>
            Sedan har vi detta med olyckskorparna. Jag tycker faktiskt att
            flera talare har stått här och berättat om hur hemska kommunerna
            är och hur de misshandlar de fristående alternativen. Men ni får
            gå väldigt långt tillbaka i historien för att hitta dessa ruskiga
            fall. Jag tycker att det finns anledning för oss här i riksdagen
            att ha ett mycket stort förtroende för att de kommunalt förtroendevalda
            kan hantera de här frågorna. De har visat prov på att de faktiskt
            kan det. Då behöver vi inte sätta staket runt dem.
          </note>
          <note type="speaker">
            Anf. 17 ANDERS SJÖLUND (m) replik:
          </note>
          <note>
            Fru talman! Låt mig först säga något om elever med omfattande
            behov av särskilt stöd. Jag blir något lugnare när jag hör Eva
            Johansson beskriva att man i grunden faktiskt tycker samma sak
            som vi skriver i vår reservation, nämligen att huvudregeln bör
            vara att även de här eleverna skall få tillgång till den fria
            skolan. Där är vi uppenbarligen ganska överens. Det finns ju möjlighet
            att rösta med vår reservation så småningom.
          </note>
          <note>
            Sedan har vi en fråga som jag tog upp i mitt anförande, nämligen
            detta med integration. Det står tydligt i majoritetstexten att
            skälet till att införa förskoleklassen som egen skolform är att
            skapa förutsättningar för en verksamhetsmässig integrering av
            den s.k. sexårsverksamheten, skolan och skolbarnsomsorgen och
            därigenom höja kvaliteten i samtliga verksamheter. Jag skulle
            vilja veta vilka vetenskapliga teorier som ligger bakom detta
            tyckande, för det är ju enbart ett tyckande. Det var den ena frågan.
          </note>
          <note>
            Den andra frågan är: Inser Socialdemokraterna att en integration
            på det sätt som nu pågår i landet innebär att det är praktiskt
            taget omöjligt att hitta andra alternativa former för just skolbarnsomsorgen?
            Detta försvåras nämligen i ett system där man bakar ihop allt
            detta till en enda gemensam massa där man inte kan uttolka vad
            som är skola och vad som är fritidsverksamhet.
          </note>
          <note type="speaker">
            Anf. 18 EVA JOHANSSON (s) replik:
          </note>
          <note>
            Fru talman! Vi är inte överens när det gäller det som Anders
            Sjölund tog upp i den moderata reservationen om barn med behov
            av särskilt stöd. Där skriver ni om ett ovillkorligt sådant krav
            på kommunerna.
          </note>
          <note>
            Vi tycker inte att det är motiverat. Jag redovisade motiven för
            detta förut.
          </note>
          <note>
            Sedan frågade Anders Sjölund om de vetenskapliga teorierna bakom
            uppfattningen att samverkan bidrar till kvalitetshöjningar. Jag
            har kanske inte så många vetenskapliga teorier, men jag har en
            praktisk erfarenhet av livet som säger mig att om man samverkar
            med olika kompetenser blir summan av kardemumman mer än de olika
            delarna var och en för sig. Det är min absoluta övertygelse att
            barn behöver vuxna som ser på dem som hela människor och inte
            enbart som en individ som skall lära sig alfabetet eller multiplikationstabellen,
            som en individ som behöver ha vägledning på sin fritid eller som
            en individ som behöver kuratorshjälp eller något annat.
          </note>
          <note>
            Detta är bakgrunden till att jag är alldeles övertygad om att
            vi kommer att upptäcka att en integrering, en samverkan och ett
            samarbete, kommer att leda till en förbättrad kvalitet.
          </note>
          <note type="speaker">
            Anf. 19 GUNILLA TJERNBERG (kd) replik:
          </note>
          <note>
            Fru talman! Jag noterade att Eva Johansson valde att avstå från
            att svara på några frågor som jag ställde till Socialdemokraterna
            i mitt anförande. Men jag kan ta dem igen här från bänken.
          </note>
          <note>
            Det gällde att det är Skolverket som skall besluta om tillstånd
            vad gäller förskoleklass. I majoritetstexten säger Socialdemokraterna
            och vad jag förstår även Vänsterpartiet och Miljöpartiet att skälen
            är att det skulle föra för långt att nu föreskriva osv. Där noterar
            jag ordet "nu". Min fråga till Eva Johansson blir: Skall jag tolka
            detta så att det är en fråga som vi kommer att komma tillbaka
            till? Kommer det att bli samma positiva utveckling och resultat
            som när vi hade diskussionen om att förskoleklassen skulle bli
            en egen skolform med anledning av den dåvarande propositionen
            om just detta?
          </note>
          <note>
            Man säger vidare att det inte är tillräckligt utrett. I
          </note>
          <note>
            mitt anförande ställde jag frågan: Vad är det som ytterligare
            skall utredas? Det skulle vara välbehövligt att få veta detta.
          </note>
          <note>
            Jag kan återkomma med ytterligare en fråga senare. Vi tar de
            här två först.
          </note>
          <note type="speaker">
            Anf. 20 EVA JOHANSSON (s) replik:
          </note>
          <note>
            Fru talman! Jag tyckte faktiskt att jag svarade just på den frågan
            i mitt anförande. Men jag kan göra det igen. Vi gör detta jämförbart
            med hur förskolor hanteras, dvs. att kommunen godkänner och beslutar
            om bidrag. Men jag påminde också om att vi står inför att starta
            ett arbete med en genomgripande översyn av hela skollagen.
          </note>
          <note type="speaker">
            Anf. 21 GUNILLA TJERNBERG (kd) replik:
          </note>
          <note>
            Fru talman! Då tar jag med mig det. Jag förstår att vi kommer
            att återkomma till denna fråga. Jag förstår att detta med en ytterligare
            utredning också ligger i den utredning som pågår om hur det skall
            se ut framgent.
          </note>
          <note>
            Låt mig då ställa min tredje fråga. Den gäller integrering av
            verksamheterna och att det skulle ses som ett problem att man
            inte kan arbeta integrerat.
          </note>
          <note>
            Jag förstår mycket väl att man här tänker sig lokalintegrering,
            och att det inte går att leva upp till den om man har en annan
            enskild huvudman som bedriver förskoleklass.
          </note>
          <note>
            Men jag skulle vilja utveckla den delen. Ser inte
          </note>
          <note>
            Eva Johansson personalens, pedagogernas, kompetens? Det finns
            ju en ganska lång tradition och historia när det gäller att arbeta
            med integrering trots att man lokalmässigt inte har legat nära
            varandra. Ser
          </note>
          <note>
            Eva Johansson ett ovillkorligt samband mellan dessa olika integreringsdelar?
          </note>
          <note type="speaker">
            Anf. 22 EVA JOHANSSON (s) replik:
          </note>
          <note>
            Fru talman! Jag vill än en gång påminna om att det inte finns
            något förbud mot att någon annan än en fristående skola startar
            fristående förskoleklass. Det finns definitivt inga förbud mot
            att arbeta integrerat och att samverka också i en sådan organisation.
            Men det är klart att om verksamheten med fristående förskoleklass
            bedrivs av någon annan än en fristående förskola som inte har
            den knytningen blir det arbetet lite svårare. Det låter på Gunilla
            Tjernberg som om hon utgår ifrån att det finns förbud mot detta,
            men det finns det inte. Läs propositionen ordentligt! Då kommer
            Gunilla Tjernberg att få se att det är öppet.
          </note>
          <note type="speaker">
            Anf. 23 ULF NILSSON (fp) replik:
          </note>
          <note>
            Fru talman! Eva Johansson säger att sådana här tillståndsgivningar
            kan påverka kommunens ekonomi. Ja, det är klart. Om den kommunala
            organisationen vägrar att anpassa sig och i stället år efter år
            har kvar samma personal och lokaler, medan hälften av antalet
            barn väljer att gå i andra skolor, påverkar det självklart ekonomin
            på ett dåligt sätt. Men ofta är detta bara en undanflykt för att
            man helt enkelt är rädd för nya alternativ.
          </note>
          <note>
            Eva Johansson säger att vi skall ha förtroende för kommunerna,
            och det har vi. Men det är ändå en grundläggande och viktig princip
            att den som själv bedriver en verksamhet, t.ex. en förskola, inte
            samtidigt skall vara med och bedöma och godkänna andra som vill
            starta en verksamhet eftersom andra och nya trots allt lätt uppfattas
            som konkurrenter.
          </note>
          <note>
            När det gäller tillståndsgivningen har jag en fråga:
          </note>
          <note>
            Tror inte Eva Johansson att kvaliteten på bedömningen av nya
            fristående förskoleklasser blir lidande av att man inte låter
            Skolverket bedöma alla fallen? Skolverket är ju ändå vår för tillfället
            högsta utvärderande myndighet i Sverige.
          </note>
          <note>
            Avslutningsvis: Som många har tagit upp här har vi över partigränserna
            varit överens om att en handikappad skall få välja vilken skola
            han eller hon vill inom kommunen samt att man skall få bygga om
            skolor för att tillgodose det behov som uppstår om man får en
            handikappad elev eller en elev med behov av särskilt stöd. Då
            kan jag inte förstå - jag har nämligen inte fått något tillfredsställande
            svar - varför
          </note>
          <note>
            Eva Johansson och socialdemokraterna inte vill ge elever med
            behov av särskilt stöd samma rätt att välja även mellan olika
            fristående skolor.
          </note>
          <note type="speaker">
            Anf. 24 EVA JOHANSSON (s) replik:
          </note>
          <note>
            Fru talman! Jag tycker att det är lite sorgligt att så många
            har fastnat i en gammal retorik om de fristående alternativen.
            Sedan flera år tillbaka - det bör väl snart vara fråga om tio
            år - är vi i denna kammare överens om att de fristående alternativen
            har något att tillföra både förskola och skola. Låt oss alltså
            fortsatt vara överens om det! Kanske kan vi då komma vidare i
            resonemangen och se efter hur verksamheterna kan ges bästa möjliga
            utgångspunkt för utveckling; detta i stället för att fastna i
            gammal retorik.
          </note>
          <note>
            När det gäller kommunerna och deras roll har vi till syvende
            och sist ändå lagt fast en lagstiftning -
          </note>
          <note>
            där uttrycks precis det som jag nyss sade - som är styrande även
            för hur kommunerna skall handskas med detta. Skulle kommunerna
            handskas med sin myndighetsutövning på ett sådant sätt att det
            bryter mot den lagstiftningen finns det vägar att korrigera kommunerna.
          </note>
          <note>
            I fråga om detta med barn med behov av särskilt stöd är det precis
            som jag förut har sagt. Naturligtvis är det bra att också de barnen
            så långt det är möjligt kan välja skola precis som alla andra
            barn. Men i vissa fall måste det kanske ändå vara möjligt för
            kommunerna att också ta ekonomiska hänsyn. Herrarna och damerna
            i denna kammare har inte så förtvivlat mycket mera pengar i sina
            budgetar för kommunernas verksamheter än vad jag och mitt parti
            kan erbjuda. Det måste finnas ett ansvar också för att de vackra
            orden här kan följas upp ute i verkligheten.
          </note>
          <note>
            Man kan ju ha gjort stora investeringar i en skola just för att
            kunna ta emot en gravt handikappad elev som sedan efter ett år
            byter skola. Då måste samma investering göras på nästa ställe.
            Det kan inte vara rimligt.
          </note>
          <note type="speaker">
            Anf. 25 ULF NILSSON (fp) replik:
          </note>
          <note>
            Fru talman! Eva Johansson säger att vi är överens, och det är
            vi säkert i många avseenden. Men vi är inte överens om de lagar
            och bestämmelser som i dag finns för fristående skolor i största
            allmänhet. Vi i
          </note>
          <note>
            Folkpartiet tycker att dagens principer ger möjligheter till
            godtycke i kommunerna.
          </note>
          <note>
            När det gäller möjligheterna att välja skola är det så att alla
            byggnader i dag på grund av olika bestämmelser, bl.a. i plan-
            och bygglagen, redan från början måste handikappanpassas för rullstolsburna
            och för andra människor med handikapp. Vi har således en grundförutsättning
            för stöd i varje fall vad gäller fysiska handikapp. Grundfrågan
            kvarstår dock, Eva
          </note>
          <note>
            Johansson: Om man anser att den här valfriheten skall finnas
            för elever med behov av särskilt stöd i den kommunala skolan,
            varför skall den då inte finnas i fristående skolor?
          </note>
          <note type="speaker">
            Anf. 26 EVA JOHANSSON (s) replik:
          </note>
          <note>
            Fru talman! Det finns ett grundläggande krav på handikappanpassning
            men för väldigt många av de elever som har olika slag av handikapp
            behövs det betydligt mycket mer än så - i form av mycket avancerade
            hjälpmedel och läromedel, i form av specialutbildad personal och,
            naturligtvis, i form av lokalmässig anpassning. Det är inte alla
            gånger rimligt att göra sådana investeringar på många ställen
            i en kommun i stället för att hänvisa en del elever till sådana
            ställen. Okej, det är ett avsteg från en princip men ingen av
            er damer och herrar har kunnat anvisa de pengar som skulle krävas
            för att ge kommunerna möjligheter att leva upp till era vackra
            ord.
          </note>
          <note type="speaker">
            Anf. 27 BIRGITTA SELLÉN (c) replik:
          </note>
          <note>
            Fru talman! Det är många kloka ord som har sagts i replikskiftet
            här och som jag ställer mig bakom. Jag måste dock kommentera det
            som Eva Johansson senast tog upp om specialskolor osv. Jag förstår
            inte riktigt hur det resonemang som Eva Johansson just nu för
            rimmar med annat. Socialdemokraterna vill ju gärna lägga ned specialskolor.
            Vidare ifrågasätter Eva
          </note>
          <note>
            Johansson det här med budgeten och hänvisar till att hon inte
            hunnit leta igenom. Jag kan bespara Eva
          </note>
          <note>
            Johansson lite tid genom att tala om att vi i Centerpartiet i
            vår vårproposition avsätter 1 miljard extra, just med tanke på
            att alla skall ha lika rättigheter.
          </note>
          <note>
            Detta är oerhört viktigt.
          </note>
          <note>
            För att återgå till frågan om valmöjligheter och barn med särskilda
            behov vill jag säga att det inte bara gäller handikappade. Man
            kan ju ha andra problem som gör att man behöver gå i små grupper
            t.ex.
          </note>
          <note>
            Jag tycker att man från föräldrarnas sida visar ett stort engagemang
            om man säger: Jag vill att mitt barn skall gå i den och den friskolan,
            för där vet jag att man har en pedagogik som passar mitt barn
            eller att de har någonting annat som gör att det är bra för barnet.
            Inte minst är det ju ofta färre elever i de fristående skolorna.
          </note>
          <note>
            Det är bra att det i alla fall kommer en översyn av skollagen.
            Där har vi åsikter, så till den saken återkommer vi.
          </note>
          <note type="speaker">
            Anf. 28 EVA JOHANSSON (s) replik:
          </note>
          <note>
            Fru talman! Det är inte säkert att vi kommer så mycket längre
            enbart genom att frågor och svar upprepas många gånger. Jag noterade
            i Birgitta Selléns inledningsanförande att hon sade att regeringen
            och vi socialdemokrater ville vägra att betala ut ersättning för
            barn med behov av särskilt stöd. Det är naturligtvis inte på det
            sättet. I många kommuner bidrar man i enlighet med de val som
            barn och föräldrar gör men det skrivs inte in en absolut skyldighet
            för kommunen att göra de på många ställen ibland mycket dyra investeringar
            som behövs i skolorna allteftersom en elev kanske bestämmer sig
            för att byta skola.
          </note>
          <note type="speaker">
            Anf. 29 BIRGITTA SELLÉN (c) replik:
          </note>
          <note>
            Fru talman! Problemet är just att det inte skrivs in någon skyldighet.
            Då tappar man genast valmöjligheterna. Det är därför som vi vill
            se att det finns valmöjligheter.
          </note>
          <note>
            Som Ulf Nilsson var inne på är det faktiskt så att de allra flesta
            byggnader som i dag så att säga utnyttjas för allmänheten är handikappanpassade.
            Ofta är det just handikappanpassningen som är väldigt dyr.
          </note>
          <note>
            Naturligtvis kan det vara nödvändigt att dra in en hörslinga
            om det är fråga om ett sådant handikapp och naturligtvis kostar
            det. Men om det gäller andra särskilda behov är det inte fråga
            om några dyrbara grejer. Materialet är i och för sig dyrt men
            det kan lätt flyttas mellan olika enheter om det på olika ställen
            finns elever med liknande handikapp.
          </note>
          <note type="speaker">
            Anf. 30 EVA JOHANSSON (s) replik:
          </note>
          <note>
            Fru talman! Regeln är då faktiskt att valfrihet skall medges,
            naturligtvis i mån av plats och beroende på allt annat som annars
            gäller. Inskränkningen i valfriheten uppträder ju bara när det
            är förenat med mycket stora kostnader. Förmodligen är vi alltså
            ganska överens.
          </note>
          <note type="speaker">
            Anf. 31 GUNNAR GOUDE (mp):
          </note>
          <note>
            Fru talman! Redan när vi för inte så länge sedan här i kammaren
            tog beslutet om förskoleklass ställde
          </note>
          <note>
            Miljöpartiet kravet att de fristående skolornas rätt att få ha
            förskoleklass skulle tas upp. Det avslogs i riksdagen, och det
            fanns då inget vilande förslag från regeringen. Vad vi nu får
            är en komplettering på den punkten.
          </note>
          <note>
            Problemet är emellertid, som många har varit inne på, större
            än så. Det handlar om de enskilda förskolornas möjligheter att
            ha förskoleklass. Förskoleklassen har funktionen att vara en bra
            övergång från förskola till grundskola.
          </note>
          <note>
            När det gäller de fristående grundskolorna är det naturligt att
            i en kommun som har en fristående skola med en viss inriktning
            - en Waldorfskola, en Montessoriskola eller vad det nu är fråga
            om - sker övergången till en förskoleklass med den pedagogiska
            profil som just den skolan har.
          </note>
          <note>
            Den delen av problemet ser vi en lösning på. Den andra delen
            gäller en förskola i enskild regi. Den kan ha en viss typ av pedagogik
            som särdrag, men den kan stå utan en fortsättning på grundskolenivå.
            Det är egentligen det vanligast förekommande. Man har i stället
            siktet inställt på den kommunala grundskolan.
          </note>
          <note>
            Också för de förskolorna skulle det vara naturligt att ha en
            förskoleklass som ser till att övergången från deras förskola
            till den kommunala grundskolan blir så bra som möjligt. Den delen
            av problemet är inte löst i och med den här propositionen.
          </note>
          <note>
            Flera talare har varit inne på den andra problemdelen, som inte
            behandlas i propositionen. Man kan naturligtvis alltid passa på
            att framföra önskemål, men vi måste hålla oss till det förslag
            som nu föreligger. När det gäller den delen är Miljöpartiet alltså
            nöjt med förslaget. Vi tycker att det är ett bra förslag. Vi får
            en enhetlighet när det gäller de fristående skolornas garantier.
          </note>
          <note>
            Skolverket har hand om godkännandet, bidragsrätten och tillsynen
            för förskoleklassen precis som för grundskolan. Det är alldeles
            utmärkt att det är så. Det är också bra med tanke på det framtida
            kvalitetsarbetet, som många har varit inne på i andra sammanhang.
          </note>
          <note>
            Det pågår ett fortsatt arbete på att få en kvalitetshöjning både
            i förskola och i grundskola, och som en bas för ett sådant fortsatt
            arbete är det bra att ha bl.a.
          </note>
          <note>
            den här tillsynsfunktionen och det här sättet att godkänna.
          </note>
          <note>
            Debatten har rört sig lite vidare än så här. Vi har fått konkreta
            frågor från några. Hur kan Miljöpartiet ställa sig bakom det här
            osv.? Jag har kanske i och med det här anförandet svarat på det.
            Jag tycker att det är ett bra förslag.
          </note>
          <note>
            Ulf Nilsson fortsätter den tidigare folkpartiretoriken, som nu
            börjar bli lite antik, eftersom verkligheten för länge sedan har
            passerat det läge där man kunde tala om att vi inte har möjligheter
            till mångfald i skolorna, att de fristående skolorna har det så
            besvärligt osv. Miljöpartiet och Socialdemokraterna tog under
            den förra mandatperioden under mycket intim samverkan fram en
            friskolereform, som mötte ett lika intimt motstånd från bl.a.
            de borgerliga inklusive
          </note>
          <note>
            Folkpartiet. Vi har i verkligheten nu fått ett uppsving som saknar
            motstycke i de fristående skolornas historia. Vi har redan under
            det första året fått en 25-
          </note>
          <note>
            procentig ökning av antalet fristående skolor, och det är redan
            bevisat att de farhågor som Ulf Nilsson för fram är felaktiga.
          </note>
          <note>
            Av alla de fristående skolor som har lämnat in ansökningar är
            det bara två som har fått avslag av Skolverket med hänvisning
            till att ett bifall skulle ha fått stora negativa långsiktiga
            konsekvenser för kommunens skolväsende.
          </note>
          <note>
            Vi får anledning att återkomma till de andra frågorna efter frågestunden
            i dag, när vi skall diskutera förskolan, men framför allt, och
            kanske ännu mera intressant, med tanke på att skolministern har
            annonserat att det kommer ett förslag om en allmän förskola där
            hela förskolan skall ses över. Då får vi väl ta upp den här diskussionen
            igen.
          </note>
          <note type="speaker">
            Anf. 32 ANDERS SJÖLUND (m) replik:
          </note>
          <note>
            Fru talman! Gunnar Goude pratar varmt om betydelsen av fristående
            förskoleklasser och ser dem som ett komplement till de andra.
            Också vi ser möjligheter att samverka med t.ex. Montessoriklasser
            och på annat sätt. Därför blir det lite ologiskt för mig när jag
            konstaterar att Miljöpartiet accepterar att det finns möjlighet
            till ett veto från kommunalråden i kommuner som tycker illa om
            detta.
          </note>
          <note>
            Hur tycker Gunnar Goude att detta överensstämmer med den grundideologi
            som Miljöpartiet brukar tillskriva sig?
          </note>
          <note type="speaker">
            Anf. 33 GUNNAR GOUDE (mp) replik:
          </note>
          <note>
            Fru talman! Detta är inte någon bra beskrivning av förslaget.
            Det finns inget kommunalt veto. Jag vet inte vad frågan egentligen
            handlar om. Var någonstans skulle det kommunala vetot ligga? Det
            finns precis som för de fristående grundskolorna inskrivet att
            om det är så - och det är Skolverket som bedömer det - att en
            kommun kan visa att det får långsiktiga negativa effekter för
            skolverksamheten i kommunen om man startar en fristående skola
            - och detsamma gäller för förskoleklasser - kan Skolverket säga
            nej.
          </note>
          <note>
            Det är väldigt långt ifrån ett kommunalt veto.
          </note>
          <note>
            Vad gäller de farhågor som vi har hört från moderaterna för att
            alla kommuner skulle motarbeta fristående skolor räcker det att
            titta på verkligheten. Det har inte inträffat, tvärtom. Över hälften
            av kommunerna ställde sig direkt positiva till ansökan från fristående
            skolor. Några anförde ekonomiska svårigheter, vilket är naturligt
            när så många kommuner har sådana svårigheter, men de bedömdes
            inte av Skolverket ha långsiktiga negativa effekter på skolväsendet
            som helhet i kommunen, och kommunernas begäran avslogs alltså
            av Skolverket.
          </note>
          <note type="speaker">
            Anf. 34 ANDERS SJÖLUND (m) replik:
          </note>
          <note>
            Fru talman! Några av oss har pratat om de problem som det innebär
            när vi har två styrsystem. I det ena godkänner Skolverket verksamheten
            när klassen tillhör en redan etablerad fristående skola. I det
            andra har kommunen detta ansvar. När kommunen har att ta ställning
            till godkännande, har tillsynsuppdraget och uppgiften att tillskjuta
            medlen finns det i praktiken ett kommunalt veto.
          </note>
          <note>
            Om kommunalrådet tycker att ett godkännande är olämpligt kan
            kommunen använda sitt veto. Så är det i verkligheten.
          </note>
          <note type="speaker">
            Anf. 35 GUNNAR GOUDE (mp) replik:
          </note>
          <note>
            Fru talman! Jag vet inte vilket förslag som Anders
          </note>
          <note>
            Sjölund tänker på. Det är i varje fall inte regeringens förslag.
            I detta är det Skolverket som har beslutanderätten, inte kommunen.
            Anders Sjölund talar kanske om förskolor i enskild regi, där kommunen
            har bestämmanderätten. Den frågan får vi återkomma till när vi
            har att diskutera ett sådant ärende. Den finns inte med i regeringens
            förslag. Jag hade gärna sett att också det hade funnits med, så
            att vi hade kunnat diskutera det, men det är alltså inte aktuellt
            med något kommunalt veto i det här förslaget.
          </note>
          <note type="speaker">
            Anf. 36 GUNILLA TJERNBERG (kd) replik:
          </note>
          <note>
            Fru talman! Jag vill med Gunnar Goude ta upp en fråga som handlar
            om argumenten i betänkandets majoritetstext som talar mot att
            Skolverket skall vara med om att ge tillstånd till förskoleklass
            i andra enskilda skolor än fristående skolor. Gunnar Goude säger
            i sitt anförande att integrering redan i dag fungerar bra mellan
            den typen av skolor och vanliga skolor.
          </note>
          <note>
            Jag vill fråga: Står Gunnar Goude bakom det skäl som i betänkandets
            majoritetstext anges som motargument, nämligen att integrering
            skulle utgöra ett hinder för att vi från denna kammare skall vara
            med om att fatta beslut om att Skolverket skall besluta även i
            de här delarna? Man anger detta som ett problem och som skälet
            till att våra reservationer inte tillstyrks.
          </note>
          <note type="speaker">
            Anf. 37 GUNNAR GOUDE (mp) replik:
          </note>
          <note>
            Fru talman! Jag hoppas att jag har förstått frågan rätt. Till
            största delen talar vi om förskolor i enskild regi. Är det den
            gruppen? Jag måste faktiskt ställa den frågan.
          </note>
          <note type="speaker">
            Anf. 38 GUNILLA TJERNBERG (kd) replik:
          </note>
          <note>
            Fru talman! Nej. I dag diskuterar vi ett betänkande som handlar
            om förskoleklass som bedrivs i skola, friskola och av enskilda
            huvudmän.
          </note>
          <note>
            Förskolan är ett begrepp som används om barnomsorg för barn i
            åldrarna 1-5 år. Vi behandlar ett betänkande som gäller förskoleklass.
            Jag frågar Gunnar Goude om integreringen mellan förskoleklass
            och skola är ett problem och om därmed ett beslut rörande
          </note>
          <note>
            Skolverket inte skall kunna fattas från kammaren. Vi diskuterar
            det betänkandet.
          </note>
          <note type="speaker">
            Anf. 39 GUNNAR GOUDE (mp) replik:
          </note>
          <note>
            Fru talman! Jag tror att detta hänger samman med vår inställning
            som jag redogjorde för i början.
          </note>
          <note>
            Fristående skolor i en kommun skall självklart kunna få en förskoleklass
            i anslutning till verksamheten. På så sätt blir det en naturlig
            inskolning i verksamheten i skolan. Det problemet löses i propositionen.
          </note>
          <note>
            Sedan finns det ett problem som inte är löst, nämligen möjligheterna
            för förskolor i enskild regi att effektuera sin pedagogik i en
            förskoleklass. Det behandlas inte i det här betänkandet. Här handlar
            det om fristående skolors möjligheter att starta förskoleklass.
          </note>
          <note>
            Vi står bakom det förslaget.
          </note>
          <note>
            Det finns mycket att ta upp i fråga om förskolor.
          </note>
          <note>
            Vi har antagligen gemensamma synpunkter på möjligheterna att
            starta förskolor i enskild regi och få en naturlig övergång i
            olika former via förskoleklass till såväl kommunala grundskolor
            som fristående grundskolor.
          </note>
          <note type="speaker">
            Anf. 40 ULF NILSSON (fp) replik:
          </note>
          <note>
            Fru talman! Gunnar Goude förde in historiska argument. Den reform
            angående fristående skolor som
          </note>
          <note>
            Gunnar Goude talar om och som infördes av den socialdemokratiska
            regeringen och riksdagen, rev upp de regler som den borgerliga
            regeringen införde om att garantera fristående skolor en viss
            del av de kommunala resurserna för skolan. Det är inte historia.
          </note>
          <note>
            Folkpartiet anser att vi skall gå tillbaka till ett system som
            garanterar fristående skolor en viss summa.
          </note>
          <note>
            Alla de undantag vi har sett här, för barn med särskilda behov
            m.fl., med godkännanderegler osv. visar, enligt min mening, att
            det är bättre när reformer genomförs med glädje och av människor
            som tror på reformerna, än att reformerna genomförs motvilligt.
          </note>
          <note>
            Det är så mycket motvillighet i förslaget. Miljöpartiet tillhör
            i dag de motvilliga.
          </note>
          <note type="speaker">
            Anf. 41 GUNNAR GOUDE (mp) replik:
          </note>
          <note>
            Fru talman! Motvilligheten får Folkpartiet stå för.
          </note>
          <note>
            Jag kan påminna Ulf Nilsson om att Folkpartiets partiprogram,
            presenterat när friskolereformen genomfördes, skilde sig på två
            punkter från förslaget som antogs i kammaren.
          </note>
          <note>
            Den ena punkten var att Folkpartiet krävde att garantin skulle
            vara minst 75 % av genomsnittet i kommunen. Den andra punkten
            var ett krav på kommunal tillsyn.
          </note>
          <note>
            Miljöpartiet gick emot detta. I stället blev det en reform där
            de fristående skolorna garanteras samma ekonomiska villkor som
            de kommunala. Vi tyckte inte att kommunen i det läget skulle ha
            hand om tillsynen utan den fick Skolverket. Ni hotade då med att
            riva upp reformen, men det var tyst under valrörelsen.
          </note>
          <note>
            Hur kommer det sig?
          </note>
          <note type="speaker">
            Anf. 42 ULF NILSSON (fp) replik:
          </note>
          <note>
            Fru talman! Procentsiffrorna kan vi diskutera med tiden. Folkpartiet
            har hela tiden stått bakom att man skall vara garanterad en viss
            summa.
          </note>
          <note type="speaker">
            Anf. 43 GUNNAR GOUDE (mp) replik:
          </note>
          <note>
            Fru talman! Jag hoppas att ni inte driver samma krav när det
            gäller jämställdhet på löneområdet. 75 %
          </note>
          <note>
            av genomsnittet av mäns lön för kvinnor vid lika arbete låter
            inte som ett jämlikhetskrav i våra öron. Vi har krävt att det
            skall råda samma ekonomiska villkor för fristående och kommunala
            skolor. Detta råder nu
          </note>
          <note>
            - tack vare Miljöpartiet. Men gå gärna till val med kravet på
            75-procentsgränser.
          </note>
          <note type="speaker">
            Anf. 44 BIRGITTA SELLÉN (c) replik:
          </note>
          <note>
            Fru talman! Gunnar Goude säger att ett bra förslag har lagts
            fram. Jag kan inte hålla med om det, eftersom jag tycker att valfriheten
            är så oerhört viktig.
          </note>
          <note>
            Gunnar Goude talar om att det visst skall kunna finnas fristående
            förskolor som sedan övergår till andra friskolor. Det kan finnas
            någon som startar en fristående förskola, t.ex. med Montessoripedagogik,
            men sedan finns det inte någon friskola med samma pedagogik. Då
            övergår man till den vanliga kommunala skolan. Skall det då inte
            finnas möjligheter att på ett rimligt sätt starta denna friskola?
          </note>
          <note type="speaker">
            Anf. 45 GUNNAR GOUDE (mp) replik:
          </note>
          <note>
            Fru talman! Den frågan kvarstår olöst. Vi kan diskutera den.
            Frågan är var barnen skall ta vägen. Skall de åka till grannkommunen
            eller vänta på att en
          </note>
          <note>
            Montessoriskola skall startas? Låt oss inte ta den debatten nu,
            utan låt oss återkomma till den.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 10 §.)
          </note>
          <note>
            Ajournering
          </note>
          <note>
            Talmannen beslutade kl. 13.55 på förslag av talmannen att ajournera
            förhandlingarna till kl. 14.00 då frågestunden skulle börja.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 14.00.
          </note>
          <note>
            6 § Frågestund
          </note>
          <note type="speaker">
            Anf. 46 ANDRE VICE TALMANNEN:
          </note>
          <note>
            Välkomna till dagens frågestund. Följande statsråd kommer att
            delta: vice statsminister Lena Hjelm-
          </note>
          <note>
            Wallén, justitieminister Laila Freivalds, utrikesminister Anna
            Lindh, statsrådet Mona Sahlin, försvarsminister Björn von Sydow,
            utbildningsminister Thomas Östros, statsrådet Ulrica Messing och
            socialminister Lars Engqvist.
          </note>
          <note>
            Svenskt flyktingmottagande
          </note>
          <note type="speaker">
            Anf. 47 BO KÖNBERG (fp):
          </note>
          <note>
            Fru talman! Jag skulle vilja ställa en fråga till vice statsministern
            angående Sveriges behandling av flyktingar från Kosovo och konsekvenserna
            för andra flyktinggrupper. Bakgrunden till frågan är förstås tragedin
            i Kosovo och flyktingkatastrofen.
          </note>
          <note>
            Sverige har sagt sig kunna ta emot 5 000 flyktingar, och på regeringen
            har det låtit som om detta är ett tak. Vad gäller visumreglerna
            har man hållit mycket strikt på dem. Vad gäller vilka som skall
            komma till vårt land har man inte speciellt prioriterat de anhöriga.
            Till detta kommer dagens besked om att beslutet om att ta emot
            uppemot 5 000 flyktingar tillfälligt från Kosovo kraftigt drabbar
            de s.k. kvotflyktingarna, dvs. människor som skulle behöva komma
            till vårt land eller något annat land av vår typ mera permanent.
            Enligt tidningsuppgifter i dag skulle detta ha drabbat för ögonblicket
            ca 500 kurder från Turkiet och Irak som skulle behöva komma till
            vårt land. Jag tycker att detta är en mycket upprörande hantering
            från regeringens sida.
          </note>
          <note>
            Min fråga är: Är regeringen beredd att ändra beslutet?
          </note>
          <note>
            Anf. 48 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Det är inte sant att det är någon annan flyktinggrupp,
            som har fått löfte om att komma till
          </note>
          <note>
            Sverige, som drabbas genom detta beslut. En del av de 5 000 flyktingar
            som vi nu har sagt att vi är beredda att ta emot från Kosovo tas
            inom ramen för det s.k.
          </note>
          <note>
            kvotflyktingsystemet. Det är inte något speciellt med att kosovoalbaner
            också kommer till Sverige inom just ramen för kvotflyktingar.
            Så hade kunnat ske även om vi hade använt en helt vanlig hantering
            i den här frågan. Anhöriga kan förvisso också komma med bland
            de 5 000. Det finns med i vårt beslut att det också är möjligt.
          </note>
          <note type="speaker">
            Anf. 49 BO KÖNBERG (fp):
          </note>
          <note>
            Fru talman! Jag skulle bli utomordentligt glad om det vore så,
            som vice statsministern säger, att det inte är sant. Men låt mig
            då pröva två följdfrågor.
          </note>
          <note>
            Är det så att det blir färre kvotflyktingar som kommer till vårt
            land beroende på Kosovokrisen? Ett ja eller ett nej räcker.
          </note>
          <note>
            Är det sant att UNHCR påstår att Sverige ensamt har att följa
            den politik som vice statsministern nu försvarar?
          </note>
          <note>
            Anf. 50 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Det är sant att Sverige är ett av de mycket få länder
            som över huvud taget tar emot kvotflyktingar. Det råkar vara tio
            länder i världen, och
          </note>
          <note>
            Sverige är ett av de länderna. Vår kvot är 1 800 flyktingar.
            1 800 flyktingar på kvoten är det som gäller för vårt land. En
            del kommer nu att vara från Kosovo.
          </note>
          <note>
            Det är det enda det här handlar om.
          </note>
          <note>
            Utgiftstaket för biståndet
          </note>
          <note type="speaker">
            Anf. 51 ALF SVENSSON (kd):
          </note>
          <note>
            Fru talman! Min fråga är på något sätt en följdfråga till vad
            Bo Könberg ställde en fråga om. Jag ställer min fråga till vice
            statsministern.
          </note>
          <note>
            Utgiftstaket är ju synnerligen aktualiserat, och i dag kan man
            i pressen läsa: Utgiftstaket för biståndet får sprängas. Det konstaterar
            Birger Schlaug. Är det så? Är Birger Schlaug talesman för en överenskommelse
            som gjordes i går mellan partierna, eller är han det inte? Är
            det riktigt att biståndstaket får sprängas?
          </note>
          <note>
            Anf. 52 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Uttalandet är naturligtvis Birger
          </note>
          <note>
            Schlaugs eget, och det är den åsikt han har. Vi kan sakligt konstatera
            att vi under de år som ligger framför oss förhoppningsvis måste
            börja bygga upp Kosovo, och där det också kan bli fråga om stora
            fredsinsatser militärt på FN-uppdrag i Kosovo. Vad det här kommer
            att kosta vet vi inte i dag, och när vi vet det får vi ta den
            diskussionen, om det ryms inom utgiftstaket eller inte. Vi måste
            hur som helst göra insatserna.
          </note>
          <note type="speaker">
            Anf. 53 ALF SVENSSON (kd):
          </note>
          <note>
            Fru talman! Det var inget svar på den fråga jag ställde. Att
            Schlaug säger det han säger begriper vi alla, men jag frågade
            om det också var regeringens uppfattning. Schlaug har alltså kommit
            med ett påstående som han är ensam om och som regeringen inte
            står bakom, om jag nu tolkar vice statsministern rätt.
          </note>
          <note>
            Det här är viktigt för de organisationer som i dag går omkring
            och undrar om de kan lita på Schlaug eller inte, och därför bör
            det komma ett klart och entydigt besked från regeringens sida.
          </note>
          <note>
            Sedan är det sällsamt om man inte kan komma överens om vad man
            skall säga efter en så viktig överläggning, som så många väntar
            svar från.
          </note>
          <note>
            Anf. 54 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Vad vår överläggning handlade om var en utvärdering
            av vårens budgetarbete, där en mycket liten del av samtalet handlade
            om biståndsfrågor. Vi har ingen taleregel för vad som skall sägas
            efteråt, utan Schlaug får ha vilka åsikter han vill om biståndet
            framöver i den delen.
          </note>
          <note>
            Sakligt är det så - det är det viktigt att vi är överens om,
            och jag hoppas att hela riksdagen skall vara det - att vi vet
            att det måste göras stora insatser i
          </note>
          <note>
            Kosovo. Vi måste då sakligt hantera dem och se till att vi har
            finansiering för det också. Det får vi komma tillbaka till riksdagen
            med senare. Jag vill inte nu ge mig in i en fråga om utgiftstak,
            därför att det är inte det frågan handlar om. Frågan handlar om
            att vi ytterst ser till att vi faktiskt har resurser för en mycket
            angelägen verksamhet.
          </note>
          <note>
            Olaga diskriminering
          </note>
          <note type="speaker">
            Anf. 55 BIRGITTA CARLSSON (c):
          </note>
          <note>
            Fru talman! Jag har en fråga till justitieminister
          </note>
          <note>
            Laila Freivalds.
          </note>
          <note>
            I fjol gjordes det 31 anmälningar om olaga diskriminering på
            restauranger i Stockholm, och året innan gjordes det 33 stycken.
            Enligt den rapport som har överlämnats här i Stockholm gäller
            de flesta anmälningar invandrare, dvs. nya svenskar, som med olika
            motivering nekats inträde. Det här är inte acceptabelt.
          </note>
          <note>
            Jag frågar då: Har justitieministern för avsikt att ändra lagstiftningen
            så att detta inte skall vara möjligt?
          </note>
          <note>
            Anf. 56 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Sedan ganska lång tid har det varit en diskussion
            om bristande effektivitet när det gäller tillämpningen av bestämmelser
            om olaga diskriminering. Mot den bakgrunden arbetar regeringen
            sedan en tid tillbaka med direktiv för en särskild utredning,
            som skall få i uppdrag att utvärdera hur diskrimineringsbestämmelserna
            fungerar och komma med förslag till hur man skulle kunna förändra
            lagstiftningen för att få en större effektivitet när det gäller
            att motarbeta diskriminering.
          </note>
          <note>
            Hot mot rättssäkerheten
          </note>
          <note type="speaker">
            Anf. 57 HILLEVI LARSSON (s):
          </note>
          <note>
            Fru talman! Jag skulle vilja ställa en fråga till justitieminister
            Laila Freivalds.
          </note>
          <note>
            Det har blivit ett allt större problem att kriminella ligor först
            begår brott och sedan hotar brottsoffer och eventuella vittnen.
            Detta leder till att brottsoffer drar tillbaka sin anmälan och
            att vittnen har "glömt" allt när de kommer till rätten. Det här
            ser jag som ett stort hot mot rättssäkerheten och förtroendet
            för samhället hos medborgarna. Det som är mest alarmerande är
            att t.o.m. vissa poliser visar motvilja mot att vittna sedan de
            blivit hotade av dessa ligor. Det man kommer att tänka på är att
            straffsatsen för den här typen av brott kanske skall höjas. Det
            kan vara en väg att gå.
          </note>
          <note>
            Jag skulle gärna vilja fråga Laila Freivalds vad regeringen avser
            att göra på det här området för att förhindra att de här ligorna
            får mer och mer makt.
          </note>
          <note>
            Anf. 58 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! På regeringens förslag höjde riksdagen förra året
            straffsatserna när det gäller övergrepp i rättssak, som det heter
            när man hotar vittnen. Frågan om hur vi bättre skall kunna stödja
            människor både som brottsoffer, målsägande och vittnen i rättegångarna
            har också varit föremål för utredning i den s.k.
          </note>
          <note>
            Brottsofferutredningen.
          </note>
          <note>
            Dessutom finns ett uppdrag till Domstolsverket att se över och
            införa särskild ordning i domstolarna när det gäller att skapa
            bättre förutsättningar för vittnen att känna trygghet när de skall
            uppträda i rättegång.
          </note>
          <note>
            Det finns bl.a. försök med särskilda vittnesstöd på flera håll
            i landet.
          </note>
          <note>
            Vi kommer att gå vidare med den typen av åtgärder, och i höst
            kommer en proposition som grundar sig på de förslag som fanns
            i Brottsofferutredningen.
          </note>
          <note type="speaker">
            Anf. 59 HILLEVI LARSSON (s):
          </note>
          <note>
            Fru talman! Jag tackar Laila Freivalds för detta.
          </note>
          <note>
            Det låter betryggande att regeringen prioriterar denna fråga,
            som är så avgörande för demokratin och förtroendet för samhället.
            Jag tror nämligen att vi har två valmöjligheter. Den ena är att
            ligorna får mer och mer makt. Den andra är att brottsoffer tar
            lagen i egna händer och eventuellt t.o.m. bildar medborgargarden.
          </note>
          <note>
            Ingenting av detta låter bra i ett civiliserat samhälle.
          </note>
          <note>
            Vi måste ge ett alternativ.
          </note>
          <note>
            Det låter som om regeringen verkligen prioriterar dessa frågor.
            Jag tackar för svaret.
          </note>
          <note>
            Anställningsvillkoren på universitet och högskolor
          </note>
          <note type="speaker">
            Anf. 60 ULF NILSSON (fp):
          </note>
          <note>
            Fru talman! Jag har en fråga till utbildningsminister Thomas
            Östros. När det gäller den svenska arbetsmarknadslagstiftningen
            brukar det gå en frontlinje mellan partier från den borgerliga
            sidan och socialdemokraterna vad beträffar möjligheter till provanställning,
            flexibilitet, undantag från turordningsregler osv. Därför vill
            jag fråga Thomas Östros om han anser det rimligt att helt andra
            principer skall gälla inom universitetsvärlden.
          </note>
          <note>
            I praktiken måste en person ofta ha undervisat i minst fem år
            innan han eller hon kan bli aktuell för fast anställning. På Lunds
            universitet, som jag känner till, sätter fakulteterna ofta upp
            ett antal timmars undervisning som krav för att en person skall
            kunna bli fast anställd. Det kan ofta motsvara två år. Om en person
            har undervisat under sin forskningstid går det i praktiken fyra
            fem år innan fast anställning är möjlig.
          </note>
          <note>
            Jag talar nu inte om vikariat, som är en helt annan sak.
          </note>
          <note>
            Min fråga till utbildningsministern blir om han anser att det
            finns någon rimlig anledning till att det är så stora skillnader
            mellan å ena sidan privata företag och kommuner och å andra sidan
            universiteten med staten som arbetsgivare.
          </note>
          <note>
            Anf. 61 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Ulf Nilsson tar naturligtvis upp en intressant fråga,
            som gäller anställningssituationen på våra universitet och högskolor.
            Det är där liksom på många andra ställen så att många av de fasta
            tjänsterna som finns besätts av personer födda någon gång på
          </note>
          <note>
            1940-talet eller tidigare. Vi har en situation där väldigt många
            som har disputerat eller på annat sätt meriterat sig för tjänster
            har svårt att få fasta tjänster.
          </note>
          <note>
            Det bli i grund och botten också en resursfråga för universitet
            och högskolor. Jag räknar med att vi framöver kommer att kunna
            stärka våra universitet och högskolor också när det gäller möjligheterna
            att bedriva god forskning, och därmed de tjänster som finns kopplade
            därtill.
          </note>
          <note>
            En egenhet i universitetsvärlden är att mycket av verksamheten
            när det gäller forskning sker i projekt som finansieras under
            en viss tid - ett forskningsprojekt som ofta har en extern finansiär.
            Det är en verklighet som är förknippad med forskningsvärlden på
            många sätt. Det är jag inte beredd att ändra på.
          </note>
          <note type="speaker">
            Anf. 62 ULF NILSSON (fp):
          </note>
          <note>
            Fru talman! Anställningstryggheten är inte enda orsaken till
            frågan. Det är också behovet av disputerade lärare på universitetet.
            Det är naturligtvis inte precis uppmuntrande att gå och vänta
            i så många år för dem som har alternativa arbetsgivare. Det undrar
            jag om inte Thomas Östros håller med om. Vill vi göra en satsning
            på att få disputerade lärare på universiteten är det nog viktigt
            att vi snart också förbättrar anställningsvillkoren.
          </note>
          <note>
            Anf. 63 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Det viktiga och grundläggande är att det finns resurser
            på våra universitet och högskolor för att utbilda och forska.
            Vi har i vårpropositionen, som i mycket är en utbildnings- och
            forskningsinriktad proposition, föreslagit resurser under de kommande
            åren för att bygga ut högskolan med ett antal nya studieplatser.
            Var och en av platserna åtföljs av pengar. Det sker också en satsning
            på grundforskning och forskarutbildning.
          </note>
          <note>
            Jag delar Ulf Nilssons åsikt att vi behöver fler forskarutbildade.
            I och med att vi har så höga ambitioner på utbildningsområdet
            och bygger ut så pass kraftigt som vi gör på högskolesidan kommer
            vi att behöva alltfler forskarutbildade för att vi skall kunna
            ha duktiga och bra lärare på alla våra högskolor över hela landet.
          </note>
          <note>
            Jag hoppas att Folkpartiet är berett att stödja den inriktning
            som vi har givit forsknings- och utbildningspolitiken framöver
            och att det ger avtryck också i de motioner som ni lägger fram.
          </note>
          <note>
            Handräckning från polisen
          </note>
          <note type="speaker">
            Anf. 64 MARGARETA ANDERSSON (c):
          </note>
          <note>
            Fru talman! Jag har en fråga till socialminister
          </note>
          <note>
            Lars Engqvist. Det rör psykiatrivården.
          </note>
          <note>
            Om man skall flytta en farlig patient från ett sjukhus till ett
            annat har man tidigare kunnat begära polishandräckning för att
            skydda både personal och omgivande människor från denna persons
            ibland farliga beteende. Som det ser ut i dag har polisen inte
            resurser till detta. Nu undrar jag vilka åtgärder socialministern
            kan tänkas vidta för att se till att hanteringen av människor
            med vårdbehov sker utan risk för omgivningen.
          </note>
          <note>
            Anf. 65 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Den ordning som har gällt tidigare skall naturligtvis
            också gälla framöver. I den mån man behöver stöd av polisen med
            sådant arbete skall man också kunna få det.
          </note>
          <note>
            Om uppgifterna om att polisen inte kan hjälpa till i sådana fall
            stämmer är det naturligtvis ett problem som jag inte har någon
            lösning på nu, men jag har inga uppgifter om att någon förändring
            har skett i regelverket för denna typ av insatser.
          </note>
          <note type="speaker">
            Anf. 66 MARGARETA ANDERSSON (c):
          </note>
          <note>
            Fru talman! Tyvärr har det uppenbarligen hänt.
          </note>
          <note>
            Detta exempel kommer från Värmland, där man inte fick någon handräckning
            från polisen.
          </note>
          <note>
            Frågan skall kanske ställas till justitieministern i stället.
            Hur skall vi hantera dessa frågor så att samhället kan få det
            skydd och den hjälp som behövs?
          </note>
          <note>
            Jag är heller inte övertygad om att det är just inom psykiatrin
            som man skall ha denna kompetens. Samarbetet kunde bli bättre.
            Det kan vara en gemensam fråga.
          </note>
          <note>
            Anf. 67 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Det pågår ett övervägande inom polisen när det gäller
            i vilken utsträckning man skall använda polisen för olika typer
            av serviceåtgärder i samhället. Det finns en benägenhet att det
            i slutändan blir polisen som får rycka ut om vissa sektorer i
            samhället inte klarar av en uppgift. Det är inte säkert att det
            är ett bra sätt att använda en polisresurs. Vi granskar nu i vilken
            utsträckning man borde avstå från att använda polis i vissa sammanhang.
          </note>
          <note>
            Samtidigt vill jag understryka att polisen är den yttersta resurs
            vi har i samhället när det gäller att t.ex.
          </note>
          <note>
            kunna ta till tvångsåtgärder och använda våld mot människor.
            Jag kan föreställa mig att psykvården är en sektor i samhället
            som ibland behöver polisens stöd och hjälp. Då skall den också
            ha det.
          </note>
          <note>
            Jag tror att man samtidigt skall överväga och granska huruvida
            man missbrukar denna mycket specifika resurs som är polisen.
          </note>
          <note>
            Jag utgår från att det fall som Margareta Andersson syftar på
            blir granskat, utrett och övervägt av de berörda myndigheterna.
          </note>
          <note>
            Neddragningen inom försvaret
          </note>
          <note type="speaker">
            Anf. 68 ROLF GUNNARSSON (m):
          </note>
          <note>
            Fru talman! Det är inte alla som lyckas få upp två ministrar
            på samma fråga. Den ambitionen har inte jag. Jag vänder mig med
            min fundering till försvarsminister Björn von Sydow.
          </note>
          <note>
            Jag sysslar med försvarsfrågor i försvarsutskottet här i riksdagen,
            så svaret borde kanske vara givet, men det är det inte. Det gäller
            försvarsekonomin. Jag tycker att svaret är långt ifrån givet.
          </note>
          <note>
            Om drygt en vecka skall vi få ett svar av ÖB på frågan hur han
            ser på vad som måste ske inom det svenska försvaret.
          </note>
          <note>
            Om man lyssnar på det parti som regeringen representerar och
            de stödpartier som har funnits med i uppgörelsen hör man att det
            pratas om 10 %. När ÖB
          </note>
          <note>
            går ut och nämner detta pratar han om en halvering.
          </note>
          <note>
            Om jag kommer ihåg rätt från skolan är en halvering av 100 %
            50 %. Det är denna differens som jag tänkte att ministern, som
            jag känner som en minister som brukar ge raka svar på frågor,
            kan ge lite klarhet omkring.
          </note>
          <note>
            Är det 10 % eller 50 %? Hur ser statsrådet på det?
          </note>
          <note>
            Anf. 69 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Överbefälhavaren har sagt, jag tror både i försvarsutskottet
            och offentligen, att den neddragning det handlar om är 10 % av
            pengarna.
          </note>
          <note>
            Han sade att det med det förslag som han nu arbetar med kan bli
            så att organisationen dras ned. Han kan ha använt uttrycket "med
            hälften". Men han har också lagt till att det emellertid innebär
            att stridskrafternas kvalitet och förmåga mycket väl kan öka.
            Den typen av uttalanden tror jag att överbefälhavaren har gjort
            inför försvarsutskottet och medierna.
          </note>
          <note>
            Den 19 maj får vi ÖB:s förslag om exakt hur utväxlingen kommer
            att bli i fråga om kvalitet och kvantitet när det gäller stridskrafterna
            och krigsförbanden. En knapp månad senare kommer han att presentera
            vilka materielsystem som behövs för den här inriktningen, och
            samtidigt kommer arbetet att accelerera när det gäller konsekvenserna
            för grundorganisationen i vårt land.
          </note>
          <note type="speaker">
            Anf. 70 ROLF GUNNARSSON (m):
          </note>
          <note>
            Fru talman! Jag har ett klipp ur en socialdemokratisk tidning.
            Det här har gått runt i de flesta tidningar. Det står att försvaret
            halveras. När man läser detta finner man att det pratas om en
            halvering av förbanden ute i landet och av verksamheten.
          </note>
          <note>
            Jag vet inte hur statsrådet fick detta med att kvaliteten skulle
            öka att gå ihop med den kraftiga besparing som skall göras. Det
            här får vi kanske diskutera vidare under det år som är och i början
            av nästa år.
          </note>
          <note>
            Men det låter inte riktigt som att den ekvationen går ihop.
          </note>
          <note>
            Vi hade hoppats på något annat i vårpropositionen när det gäller
            försvarssidan än det som blev. Vi hade ju en bred uppgörelse på
            gång strax före julafton; jag tror t.o.m. att det var dagen före.
            Den sprack tyvärr av olika anledningar. Det beklagar jag verkligen.
          </note>
          <note>
            Jag fick inget riktigt besked om procentsiffran.
          </note>
          <note>
            Jag hade hoppats att det skulle ligga närmare 30 % än
          </note>
          <note>
            50 %. Men jag får kanske nöja mig med det här. Jag förstår att
            ni kanske inte vill ge någon siffra på det.
          </note>
          <note>
            Anf. 71 Försvarsminister BJÖRN VON SY-
          </note>
          <note>
            DOW (s):
          </note>
          <note>
            Fru talman! Utskottet arbetar med detta som gäller inriktningen.
            Den exakta utformningen är nu på väg genom arbetet i högkvarteret,
            och jag refererade överbefälhavarens uttalanden.
          </note>
          <note>
            När vi i regeringen och de borgerliga partierna hade våra förhandlingar
            inriktade vi oss på att se vad den modell som man hade tagit fram
            inom det strategiska planeringsarbetet inom högkvarteret skulle
            kunna leda till. Vad behöver vi för stridskrafter? Det diskuterade
            vi på ett omsorgsfullt sätt samtidigt som vi sade att den exakta
            utformningen måste ske genom högkvartersarbetet. Detta gör att
            vi kommer att få ett underlag som ger oss goda möjligheter att
            ta ställning just till de mått som Rolf Gunnarsson använde när
            han ställde sin fråga.
          </note>
          <note>
            Arbetstiden
          </note>
          <note type="speaker">
            Anf. 72 WILLY SÖDERDAHL (v):
          </note>
          <note>
            Fru talman! Jag har en fråga till statsrådet Mona
          </note>
          <note>
            Sahlin.
          </note>
          <note>
            En kortare arbetsdag skapar en god cirkel med mindre sjukfrånvaro
            och ett bättre socialt liv. Vid ett projekt inom socialtjänsten
            har övertiden minskat samtidigt som personalen arbetar bättre.
          </note>
          <note>
            Det här är en beskrivning av en försöksverksamhet som har pågått
            under två år och omfattat fem arbetsplatser och sammanlagt 74
            anställda inom barn-, äldre- och handikappomsorgen i Stockholm.
          </note>
          <note>
            Utvärderingen är gjord av Birgitta Olsson på företagsekonomiska
            institutionen vid Stockholms universitet.
          </note>
          <note>
            Det visade sig också att fler deltidsanställda fick heltidsarbete,
            och åtta nya arbeten skapades. Det är en tioprocentig ökning.
          </note>
          <note>
            Jag tror också att det är så här. Jag undrar om statsrådet delar
            uppfattningen att det blir ett positivt samhällsekonomiskt resultat
            av en kortare arbetstid.
          </note>
          <note type="speaker">
            Anf. 73 Statsrådet MONA SAHLIN (s):
          </note>
          <note>
            Fru talman! Jag är mycket intresserad av arbetstiden, organisationen
            av arbetstiden och inflytandet för de anställda. Jag följer med
            spänt intresse många av de försök som görs i dag, inte minst inom
            äldreomsorgen, för att man just skall få bättre effektivitet och
            bättre inflytande för de anställda.
          </note>
          <note>
            Däremot är jag inte beredd att allmänt säga att kortare arbetstid
            medför dessa effekter. Vi har en gemensam arbetsgrupp som Inger
            Segelström leder som bl.a. just skall utvärdera alla försök som
            görs.
          </note>
          <note>
            Man skall titta på vad det har gett för utslag när det gäller
            avtalsrörelsen att många grupper har prioriterat kortare arbetstid.
            Mer generellt än så vill jag inte uttrycka mig i dag.
          </note>
          <note type="speaker">
            Anf. 74 WILLY SÖDERDAHL (v):
          </note>
          <note>
            Fru talman! Samma undersökning visar att kvinnor har ägnat fritiden
            åt släkt och vänner. Männen har börjat motionera mer, men de har
            också deltagit mer i hemarbetet.
          </note>
          <note>
            Jag menar att det här med sex timmars arbetsdag skulle kunna
            vara en del i kampen för ökad jämställdhet. Jag undrar om statsrådet
            håller med om det.
          </note>
          <note type="speaker">
            Anf. 75 Statsrådet MONA SAHLIN (s):
          </note>
          <note>
            Fru talman! Det är intressant; männen kanske motionerar genom
            att dammsuga och torka av golven oftare. Det kan ju få också de
            effekterna. Jag är medveten om arbetstidens betydelse för jämställdheten.
          </note>
          <note>
            Men jag skulle också önska att män och kvinnor, även i familjer
            där båda jobbar heltid, skulle dela lika på ansvaret i hemmet.
          </note>
          <note>
            Flyktingmottagandet
          </note>
          <note type="speaker">
            Anf. 76 LARS ÅNGSTRÖM (mp):
          </note>
          <note>
            Fru talman! Jag har en fråga till vice statsminister
          </note>
          <note>
            Lena Hjelm-Wallén. Den knyter an lite till tidigare frågeställning.
          </note>
          <note>
            Vi har en situation med en miljon flyktingar från
          </note>
          <note>
            Kosovo, varav 200 000 är barn. Mot bakgrund av det har många
            uttryckt en stark kritik mot regeringens snålhet. Man tar bara
            emot 5 000 av den miljon flyktingar som finns. Många tycker att
            det rimmar illa med det starka engagemang som finns inte minst
            bland våra skolungdomar i Sverige.
          </note>
          <note>
            Regeringen har försvarat den här hållningen med att UNHCR, FN:s
            flyktingkommissariat, har sagt att behovet bara gäller 5 000.
            Och det är UNHCR som har varit ledstjärna snarare än en självständig
            bedömning.
          </note>
          <note>
            I dag har vi hört att UNHCR kritiserar Sverige för att man inte
            tar emot hela kvoten av kvotflyktingar utan nu kommer att ta emot
            en del av Kosovoflyktingarna som kvotflyktingar. Det visar att
            det snarare är snålheten som är ledstjärna än UNHCR, om jag tolkade
            statsrådets svar alldeles nyss korrekt.
          </note>
          <note>
            Min fråga är: Kommer regeringen att ge dessa kvotflyktingar från
            Kosovo permanent uppehållstillstånd eller inte?
          </note>
          <note>
            Anf. 77 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Sverige är den fjärde största givaren till FN:s flyktingkommissariat,
            UNHCR. Det visar något var vi befinner oss på den här skalan.
            Tala därför inte om snålhet i det sammanhanget!
          </note>
          <note>
            Sverige tar också emot en relativt stor andel av både Kosovoflyktingar
            som de som är på plats bedömer att det är lämpligt att flytta
            och flyktingar som själva vill det. Merparten av Kosovoflyktingarna
            vill faktiskt vara kvar nära Kosovo så att de snart kan återvända.
            Vi skall inte i det internationella samfundet medverka i en politik
            som underlättar Milosevic etniska rensning. Det är det som hela
            den här politiken går ut på. Det är också därför som vi i Sverige
            har agerat som vi har gjort.
          </note>
          <note>
            UNHCR har inte riktat någon kritik mot Sverige.
          </note>
          <note>
            Jag vet inte vad enskilda handläggare kan ha sagt, men det finns
            ingen sådan kritik mot Sverige.
          </note>
          <note>
            Vårdnadstvister
          </note>
          <note type="speaker">
            Anf. 78 FANNY RIZELL (kd):
          </note>
          <note>
            Fru talman! Jag vill ställa en fråga till justitieministern.
          </note>
          <note>
            En man som mördar sina barns mor kan ändå efteråt begära att
            få vårdnaden om sina barn. Jag undrar om det finns regler som
            hjälper sociala myndigheter att hitta rätt. Är vår lagstiftning
            tillräcklig för att skydda barnen, de som har hand om barnen och
            anhöriga?
          </note>
          <note>
            Anf. 79 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Ja, vår lagstiftning är utformad på det viset att
            domstolen, när domstol har att ta ställning till vem som skall
            ha vårdnaden om barn, skall utgå från vad som är bäst för barnet.
            Då skall givetvis alla omständigheter beaktas i det enskilda fallet.
            Och det ena fallet är aldrig likt det andra.
          </note>
          <note>
            Jag tror att vi kan lita på att våra domstolar tar den här uppgiften
            på verkligt allvar. I bedömningen av vårdnadstvister utgår man
            från det som är bäst för barnet och dömer därefter.
          </note>
          <note type="speaker">
            Anf. 80 FANNY RIZELL (kd):
          </note>
          <note>
            Fru talman! Det tror jag också, men det är ju ett dilemma att
            det här kan bli en ganska långvarig process. Under tiden är barnen,
            familjen och barnens anhöriga osäkra, ovissa och undrande över
            det här.
          </note>
          <note>
            Kan man i domstolen, när dom utmäts för mordet, göra något ställningstagande,
            eller måste det fortsätta på det här sättet? Det är en fråga som
            många ställer sig i dag.
          </note>
          <note>
            Anf. 81 Justitieminister LAILA FREI-
          </note>
          <note type="speaker">
            VALDS (s):
          </note>
          <note>
            Fru talman! Det finns ingen anledning till att en vårdnadstvist
            av det här slaget skall behöva ta extra lång tid. Domstolen kan
            ta ställning i frågan så snart den är utredd av de myndigheter
            som ofta är inblandade i den här typen av ärenden. Det här behöver
            inte på något vis vara långdraget.
          </note>
          <note>
            Enklare regler för företagare
          </note>
          <note type="speaker">
            Anf. 82 BIRGITTA SELLÉN (c):
          </note>
          <note>
            Fru talman! Jag tänkte ställa en fråga till statsrådet
          </note>
          <note>
            Mona Sahlin.
          </note>
          <note>
            Det sades vid regeringsförklaringen i höstas att det skulle vara
            mycket enkelt att vara företagare därför att man skulle göra enklare
            regler.
          </note>
          <note>
            En företagare i ett familjeföretag visade mig en papperslunta
            med regler som gäller från den 1 januari
          </note>
          <note>
            1999. Där står det så här: Publika aktiebolag och privata aktiebolag
            med två eller flera styrelseledamöter är skyldiga att upprätta
            en skriftlig arbetsordning.
          </note>
          <note>
            Därefter följer fyra blad, rad upp och rad ned, med vad den här
            företagaren skall göra. Han är vd i sitt företag, hans fru är
            styrelseledamot och ansvarig för ekonomin. Sonen sköter det löpande
            arbetet. För att han skall leva upp till de här bestämmelserna
            måste han i praktiken fråga frun hur ekonomin ser ut, sedan rapportera
            till henne hur företaget skall drivas osv.
          </note>
          <note>
            Det verkar inte som om reglerna har blivit enklare. Jag undrar
            om statsrådet är redo att ta itu med den problematiken.
          </note>
          <note type="speaker">
            Anf. 83 Statsrådet MONA SAHLIN (s):
          </note>
          <note>
            Fru talman! Jag är mycket medveten om den situation som frågeställaren
            beskriver. Det är mycket lätt att krångla till regler. Det är
            betydligt svårare att förenkla dem.
          </note>
          <note>
            Vi har påbörjat ett arbete, som på inga vis är färdigt ännu,
            med att göra det enklare att starta företag och enklare att driva
            företag. Vi jobbar mycket intensivt tillsammans med myndigheterna
            för att också hjälpa dem - för att uttrycka mig milt - att på
            ett annat sätt serva och underlätta för företagen.
          </note>
          <note>
            Jag har själv haft företag några år och möttes också av blanketter
            som jag inte förstod. Jag tycker att jag är normalbegåvad i alla
            fall, men jag hade många gånger problem att förstå vad som förväntades
            av mig.
          </note>
          <note>
            Vi har nu lämnat ett antal uppdrag till våra myndigheter. Vi
            kommer att ta fram enklare regler. Vi har också inrättat en särskild
            stab i Näringsdepartementet som skall granska alla kommande regler,
            skatter och lagar så att de är tillämpliga också för den lille
            företagaren. Vi tänker inte ge oss i detta arbete.
          </note>
          <note type="speaker">
            Anf. 84 BIRGITTA SELLÉN (c):
          </note>
          <note>
            Fru talman! Det känns betryggande att det är någonting på gång.
            Men vad skall jag säga till de företagare som har drabbats av
            den nya ordningen? Det kanske går ett år och sedan kommer nya
            regler igen.
          </note>
          <note>
            Skall de praktisera civil olydnad?
          </note>
          <note type="speaker">
            Anf. 85 Statsrådet MONA SAHLIN (s):
          </note>
          <note>
            Fru talman! Man kanske skall vara lite försiktig med att i riksdagens
            kammare uppmana till civil olydnad. Men jag kanske kunde få titta
            på de exempel som du har tagit upp här. Längre än så kan jag inte
            gå i dag. Det tror jag också frågeställaren inser. Vi skall förenkla.
          </note>
          <note>
            Mänskliga rättigheter i Turkiet
          </note>
          <note type="speaker">
            Anf. 86 STEN LUNDSTRÖM (v):
          </note>
          <note>
            Fru talman! Jag skulle vilja ställa en fråga till utrikesminister
            Anna Lindh. Murad Artin lämnade för ett tag sedan in en skriftlig
            fråga angående valkampanjen i Turkiet och förföljelsen av Hadep,
            det kurdiska partiet. Svaret var ganska allmänt hållet, som jag
            tolkade det.
          </note>
          <note>
            Nu har vi fått rapporter om vad som hänt på valdagen. Vi kan
            konstatera att man i flera kurdiska områden bröt mot tanken om
            valhemligheten. Man tvingade folk att rösta öppet med hot om misshandel,
            med hot om brännande av hem och med genomförande av misshandel
            om det visade sig att människor trots den öppna omröstningen tänkte
            rösta på
          </note>
          <note>
            Hadeppartiet.
          </note>
          <note>
            I staden Erzurum visade det sig att man efter en öppen omröstning
            rev de valsedlar som folk hade lämnat in med Hadeps partibeteckning
            på och ersatte dem med blankröster.
          </note>
          <note>
            Jag undrar om utrikesminister Anna Lindh nu är beredd att officiellt
            protestera mot den brist på demokrati som den turkiska regeringen
            har visat.
          </note>
          <note type="speaker">
            Anf. 87 Utrikesminister ANNA LINDH (s):
          </note>
          <note>
            Fru talman! Jag har också flera gånger tidigare sagt att när
            det gäller mänskliga rättigheter och kurdernas situation i Turkiet
            är det fullständigt oacceptabelt att agera som den turkiska regeringen
            gör. Vi vet att kurdernas rättigheter inte respekteras. Vi vet
            att man inte respekterar mänskliga rättigheter på ett sådant sätt
            som Sverige kräver.
          </note>
          <note>
            Senast tog jag, och därmed även den svenska regeringen, upp kurdernas
            situation i Turkiet som huvudfråga, vid sidan av Kosovofrågan,
            vid Kommissionen för mänskliga rättigheter i Genève.
          </note>
          <note type="speaker">
            Anf. 88 STEN LUNDSTRÖM (v):
          </note>
          <note>
            Fru talman! Utrikesminister Anna Lindh! Jag kan konstatera att
            det som har hänt i Turkiet i rimlighetens namn borde leda till
            en officiell protest från den svenska regeringens sida. Jag accepterar
            gärna att man avvaktar ambassadens utredning innan man gör det,
            men Sverige borde officiellt protestera mot att man konsekvent
            hindrar t.o.m. de legala partierna att fungera i Turkiet.
          </note>
          <note type="speaker">
            Anf. 89 Utrikesminister ANNA LINDH (s):
          </note>
          <note>
            Fru talman! Vi har alltså vid upprepade tillfällen protesterat
            mot bl.a. att man har förbjudit kurdiska partier i Turkiet. Vi
            har också pekat på att flera av de partier som har förbjudits
            inte heller har någon anknytning till PKK. Det går alltså inte
            att använda terroristargument för att de partierna är förbjudna.
          </note>
          <note>
            Detta har framförts av den svenska regeringen vid flera tillfällen.
            Ett tillfälle då det uppmärksammades mycket internationellt var
            bl.a. när vi agerade vid kommissionen i Genève för några veckor
            sedan.
          </note>
          <note>
            Ämnet Mänskliga rättigheter i den högre utbildningen
          </note>
          <note type="speaker">
            Anf. 90 CARINA HÄGG (s):
          </note>
          <note>
            Fru talman! Jag har en fråga till statsrådet Thomas
          </note>
          <note>
            Östros.
          </note>
          <note>
            Vi har tidigare i dag i kammaren diskuterat frågor som har bäring
            på mänskliga rättigheter. Det understryker hur viktigt vi i Sverige
            tycker att det är för att kunna hantera frågor inom landet, men
            också för att ha kunskap när vi gör insatser utanför landets gränser
            och för att vi skall kunna tolka vad som händer i vår omvärld.
            Därför är det viktigt att vi har en hög utbildningsnivå och har
            god kunskap i de här frågorna.
          </note>
          <note>
            Jag vet att det har funnits en utredning som har undersökt frågorna
            om mänskliga rättigheter. Jag vet också att den utredningen kom
            fram till vissa förslag som sedan har remissbehandlats. Men jag
            vet inte hur man från Thomas Östros sida har tänkt sig att hantera
            de här frågorna, vad man har kommit fram till och när det kommer
            ett beslut. Jag skulle gärna vilja få ett svar av statsrådet på
            de frågorna.
          </note>
          <note>
            Anf. 91 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Studier kring mänskliga rättigheter i den högre utbildningen
            ser jag som en mycket viktig fråga. Vi har också en del intressanta
            exempel i högskolevärlden, där man på ett nytt sätt har angripit
            frågorna.
          </note>
          <note>
            Teologiska högskolan i Stockholm är ett exempel.
          </note>
          <note>
            Man bedriver en 40-poängskurs i ämnet Mänskliga rättigheter som
            har rönt stor uppskattning och som har ett ganska högt sökandetryck.
            Det handlar om studenter som vill komplettera sin vanliga grundläggande
            utbildning, där 20 eller 40 poäng i mänskliga rättigheter passar
            väl in. Det handlar också om yrkesverksamma som vill ha detta
            i sin vidareutbildning.
          </note>
          <note>
            Teologiska högskolan har begärt att få ökade medel för att utvidga
            denna utbildning. Vi kommer att se mycket positivt på den begäran,
            därför att jag ser att här finns en lucka som behöver fyllas i
            högskolevärlden. Och det är en utbildning som kan föra mycket
            positivt med sig.
          </note>
          <note type="speaker">
            Anf. 92 CARINA HÄGG (s):
          </note>
          <note>
            Fru talman! Det är som Thomas Östros säger. Det finns ett mycket
            starkt intresse för de här kurserna inom alltfler yrkesgrupper.
            Jag tror att det är så många som fem sökande på varje plats. Det
            är ju mycket imponerande i den här typen av frågor, tycker jag.
            Och det bådar gott för framtiden när vi skall jobba aktivt med
            de här frågorna.
          </note>
          <note>
            Man föreslog också i utredningen att man skulle ha nätverksbyggande.
            Vissa platser skulle kunna fungera som några slags centrum i uppbyggnaden
            av kunskap kring de här frågorna. Är det någonting som har föranlett
            ett ställningstagande från statsrådets sida fram till i dag? Jag
            skulle vilja höra något mer om hur man har tänkt.
          </note>
          <note>
            Anf. 93 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Jag menar att det finns anledning att göra ytterligare
            insatser. När det gäller just den konkreta frågeställningen vill
            jag återkomma när vi har behandlat utredningens förslag.
          </note>
          <note>
            I går besökte jag en av våra nya högskolor, Malmö högskola. Det
            är en högskola som betyder väldigt mycket i den staden och i den
            regionen, och som även har en möjlighet att förnya utbildningen
            på ett alldeles unikt sätt. Också där diskuterar man möjligheterna
            att stärka utbildningen och studierna kring mänskliga rättigheter
            i samband med de kurser som behandlar integration, immigration
            och andra för hela landet viktiga frågor. Det ser jag som en mycket
            positiv utveckling. Jag är beredd att fortsätta att stödja en
            sådan utveckling.
          </note>
          <note>
            Reglering av spelmarknaden
          </note>
          <note type="speaker">
            Anf. 94 JOHAN PEHRSON (fp):
          </note>
          <note>
            Fru talman! Jag har en fråga till idrottsminister
          </note>
          <note>
            Messing som gäller de ekonomiska förutsättningarna för idrottsrörelsen
            i vårt land. I den proposition som nyligen presenterades annonserades
            det och flaggades det stort för 200 miljoner kronor extra från
            automatspel. Automaterna skall placeras ut i föreningarnas egna
            bingohallar. De skall vara statliga, och pengarna till föreningarna
            skall fördelas centralt. Men i dessa hallar finns det i dag värdeautomater
            som ger en hel del pengar lokalt till föreningarna.
          </note>
          <note>
            Min fråga är om ministern tror att det verkligen blir 200 miljoner
            kronor och om hon tror att det är bra med centralt styrda pengar
            i stället för lokalt styrda pengar.
          </note>
          <note type="speaker">
            Anf. 95 Statsrådet ULRICA MESSING (s):
          </note>
          <note>
            Fru talman! Ja, jag tror att det är viktigt att reglera spelmarknaden
            centralt. Vi kan bara titta på hur det är i Norge och dra paralleller
            med den stora svarta marknad som finns för spel i Norge. Resultatet
            och slutsatserna av det är bara negativa och ökar kostnaderna
            för samhället i stort när vi ser att t.ex. missbruket av olika
            former av spel också ökar.
          </note>
          <note>
            De beräkningar som Svenska Spel och andra har gjort i fråga om
            de nya värdeautomater som nu skall placeras ut visar att det kommer
            att bli mer än 200
          </note>
          <note>
            miljoner kronor. Vi har gjort en realistisk bedömning av det
            överskott som jag har fått möjlighet att fördela till idrottsrörelsen
            av det totala belopp kring spel som ligger under Finansdepartementet.
            Bedömningen är att det då blir 200 miljoner kronor, och dessa
            pengar skall vi rikta lokalt. Vi stärker det lokala aktivitetsstödet
            för barn och ungdomar. I och med de 200 miljoner kronor som angavs
            i idrottspropositionen så fördubblar vi det s.k. LOK-stödet för
            unga.
          </note>
          <note type="speaker">
            Anf. 96 JOHAN PEHRSON (fp):
          </note>
          <note>
            Fru talman! Dessa automatspel utgör ju inte direkt någon svart
            spelmarknad. Det är de lokala bingoallianserna och de lokala föreningarna
            som har den bästa lokala kännedomen om idrottsrörelsens förutsättningar
            i respektive område. Deras möjligheter att fördela pengar måste
            väl ändå minska? Det är ju helt riktigt som ministern säger, att
            pengarna skall fördelas centralt men att de skall gå till lokalt
            aktivitetsstöd, men det är ju inte föreningslivet som fördelar
            detta.
          </note>
          <note type="speaker">
            Anf. 97 Statsrådet ULRICA MESSING (s):
          </note>
          <note>
            Fru talman! Johan Pehrson frågade mig om jag tyckte att det var
            viktigt att reglera spelet centralt, och jag svarade ja. Jag tycker
            att det är oerhört viktigt att vi har en politik för spelandet
            i vårt land och att vi också har en politik för hur vi skall minska
            riskerna för olika former av spelmissbruk.
          </note>
          <note>
            I den idrottspolitiska propositionen har jag fått möjligheten
            att fördela en del av överskottet från värdeautomaterna till föreningslivet.
          </note>
          <note>
            Finansdepartementet ansvarar för spelmarknaden, och i synen på
            denna ingår mycket mer. De automater som vi nu ställer ut kommer
            att generera ett stort överskott. De 200 miljonerna är en del
            av det. Genom detta stöd vill jag försöka skapa jämlika och jämställda
            villkor för idrottsrörelsen. Då vill jag styra pengarna till barnen,
            så att idrotten inte skall bli en klassfråga. Vi ser tydligt att
            kostnaderna ökar i dag för de olika idrotterna. Det utestänger
            en del barn och ungdomar att prova på alla de idrotter som de
            tycker är roliga. Vi vill försöka underlätta för dem att prova
            på detta, så att det inte skall finnas ett klassperspektiv inom
            idrotten. Idrotten skall vara tillgänglig för alla.
          </note>
          <note>
            Jag har fått möjlighet att fördela en del av detta stöd, och
            då har jag lagt detta på det lokala aktivitetsstödet.
          </note>
          <note>
            Äldre läkares yrkesförbud
          </note>
          <note type="speaker">
            Anf. 98 BERIT ADOLFSSON (m):
          </note>
          <note>
            Fru talman! Jag vill ställa en fråga till socialministern. Tidigare
            i vår ställde jag en fråga till socialministern angående äldre
            läkares yrkesförbud, alltså de läkare som är äldre än 65 år. Jag
            frågade om det inte var viktigt att tillvarata dessa människors
            kunskaper. Vi var rörande överens den gången. Då hade jag en förhoppning
            om att ministern skulle ta bort det yrkesförbudet, särskilt nu
            när det är väldigt ont om läkare i Västsverige och speciellt i
            Göteborg. Jag undrar om socialministern har tänkt färdigt i den
            frågan.
          </note>
          <note>
            Anf. 99 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Svaret kan vara mycket kort. Vi håller på att bereda
            den frågan. Det pågår ett arbete i departementet om vilka åtgärder
            som vi kan vidta för att förbereda förslaget till riksdagen.
          </note>
          <note type="speaker">
            Anf. 100 BERIT ADOLFSSON (m):
          </note>
          <note>
            Fru talman! Jag tackar för detta.
          </note>
          <note>
            Åtgärder för arbetshandikappade
          </note>
          <note type="speaker">
            Anf. 101 STEFAN ATTEFALL (kd):
          </note>
          <note>
            Fru talman! Jag har en fråga till statsrådet Mona
          </note>
          <note>
            Sahlin om åtgärder för de arbetshandikappade. I vårbudgeten kunde
            vi läsa att anslaget för lönebidrag skulle öka med 90 miljoner
            kronor, vilket bl.a. vi kristdemokrater välkomnade, eftersom vi
            har föreslagit satsningar på den gruppen. Vid arbetsmarknadsutskottets
            behandling av detta började vi titta närmare på saken. Då upptäcker
            vi att via andra icke redovisade besparingar blir dessa ytterligare
            90 miljonerna för lönebidrag och arbetshandikappade minus 200
            miljoner kronor.
          </note>
          <note>
            Min fråga till statsrådet är: Är detta avsikten med den ökade
            satsningen som det skrivs om i propositionen, och varför redovisas
            i så fall inte den faktiska totala besparingen via bl.a. anslagsbesparingar
            och på annat sätt?
          </note>
          <note type="speaker">
            Anf. 102 Statsrådet MONA SAHLIN (s):
          </note>
          <note>
            Fru talman! Jag är ledsen, men detta område ansvarar inte jag
            för i departementet. Det är Björn Rosengren som ansvarar för det.
            Jag kan därför inte till fullo svara detaljerat och korrekt på
            detta. Jag får därför be frågeställaren att återkomma i andra
            former för att reda ut detta.
          </note>
          <note>
            Självklart har avsikten varit att stärka arbetsmarknadsmöjligheterna
            för de arbetshandikappade som är en stor och utsatt grupp på svensk
            arbetsmarknad.
          </note>
          <note>
            Men detaljkunskapen om detta område besitter jag inte.
          </note>
          <note>
            Lördagsöppet på Systembolaget
          </note>
          <note type="speaker">
            Anf. 103 BARBRO WESTERHOLM (fp):
          </note>
          <note>
            Fru talman! Min fråga riktar sig till socialminister
          </note>
          <note>
            Lars Engqvist och handlar om lördagsöppet på Systembolaget. Den
            diskussionen har ju gått lite av och an. Det kommer en alkoholpolitisk
            proposition senare i vår, det vet jag. Men i morse stod det i
            en av de stora dagstidningarna att det nu skall bli lördagsöppet.
          </note>
          <note>
            Då vill jag fråga: Är det fallet? Och hur tänker man i så fall
            följa upp eventuella negativa konsekvenser av ett sådant öppethållande?
          </note>
          <note>
            Anf. 104 Socialminister LARS
          </note>
          <note type="speaker">
            ENGQVIST (s):
          </note>
          <note>
            Fru talman! Barbro Westerholms fråga ger mig tillfälle att även
            från denna talarstol rikta en smula kritik mot en annan ledamot
            i denna riksdag, nämligen Miljöpartiets representant i de samtal
            som vi har fört om den proposition som vi skall lägga fram den
          </note>
          <note>
            28 maj. Vi för en ganska noggrann diskussion om hur vi skall
            möta den restriktiva alkoholpolitik som vi kommer att presentera
            med att samtidigt införa en större service och i viss mån en ökad
            tillgänglighet i den delen av alkoholförsäljningen som vi kontrollerar.
            Vi diskuterar möjligheten av att också pröva ett öppethållande
            på lördagar. Vi har inte bestämt oss för att vi skall göra ett
            sådant prov. Vi vet inte vilka förutsättningar det skall vara.
            Det håller vi på att diskutera. Därför är det högst olämpligt
            att en representant för Miljöpartiet försöker framställa det som
            att vi har lagt fram ett sådant förslag. Det har vi inte gjort
            än.
          </note>
          <note>
            Vi har inte ens bestämt om vi skall lägga fram något sådant förslag.
          </note>
          <note>
            Biståndet
          </note>
          <note type="speaker">
            Anf. 105 MARIANNE ANDERSSON (c):
          </note>
          <note>
            Fru talman! Jag har en fråga till vice statsministern som gäller
            begränsningsbeloppet i tilläggsbudgeten för i år som drabbar biståndet
            alldeles särskilt hårt. Vi får dagligen signaler från organisationer,
            t.ex.
          </note>
          <note>
            Röda korset i Kosovo och andra frivilligorganisationer, om konsekvenserna
            av detta. I utrikesutskottet har vi fått en viss information om
            hur man skall kunna klara de åtaganden som finns på något sätt
            någorlunda hjälpligt genom att senarelägga projekt och skjuta
            på utbetalningar över årsskiftet. Det var precis det som Sida
            gjorde vid förra årsskiftet. Nu står man där med de tuffa begränsningstalen.
            Det var alltså 700
          </note>
          <note>
            miljoner som man sköt över och betalade i år.
          </note>
          <note>
            För två veckor sedan frågade jag biståndsministern här i kammaren
            hur det blir med dessa begränsningar nästa år. Då sade han: Det
            skall inte bli så nästa år, utan det var ett tillfälligt utgiftstak
            om begränsning just för biståndet.
          </note>
          <note>
            Min fråga till vice statsministern är: Kan vice statsministern
            bekräfta att det blir på det sättet, att det är tillfälligt och
            att det inte blir så nästa år utan att både reservationer och
            det som anslås för det året kan betalas ut nästa år?
          </note>
          <note>
            Anf. 106 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Jag tänker inte gå in i några detaljer i fråga om
            biståndsbudgeten, och för övrigt vet jag att utskottet just nu
            behandlar den frågan. Jag tycker därför att man får föra den diskussionen
            direkt i utskottet.
          </note>
          <note>
            Beträffande utgiftsbegränsningar för ett år kände vi att vi nu
            måste besluta om det som gäller för 1999, annars fanns det risk
            för att vi skulle slå igenom utgiftstaket. Och det gäller alltså
            1999. Hur det blir år
          </note>
          <note>
            2000 vet vi inte. Men hela tanken är ju att man förskjuter utbetalningar
            till nästa år för att klara det år som utgiftsbegränsningen avser.
            Något ytterligare kan jag inte säga, eftersom några andra beslut
            inte har fattats.
          </note>
          <note type="speaker">
            Anf. 107 MARIANNE ANDERSSON (c):
          </note>
          <note>
            Fru talman! Det är väl ungefär som jag trodde att det var. Jag
            var lite förvånad över att biståndsministern här så prompt kunde
            uttala sig för att det gällde ett år och att det inte kommer att
            ske igen. Således kan vi konstatera att det kommer att bli så
            att vi skjuter belopp framför oss år efter år efter år, vilket
            i praktiken egentligen innebär att biståndet minskar.
          </note>
          <note>
            Det är något som riksdagen inte har beslutat om.
          </note>
          <note>
            Detta är synnerligen allvarligt med tanke på situationen - vi
            har ju oerhört stora åtaganden - i Kosova där vi skulle behöva
            göra mycket mer än vi gör. Vidare har vi åtaganden i Centralamerika.
            Vi har också lovat att vi skall öka biståndet till Asien t.ex.
            Dessutom har vi stora åtaganden i Afrika. Det är verkligen bekymmersamt.
            Nu har vi fått bekräftat att det som biståndsministern sade i
            denna kammare för två veckor sedan inte stämmer.
          </note>
          <note>
            Anf. 108 Vice statsminister LENA HJELM-
          </note>
          <note type="speaker">
            WALLÉN (s):
          </note>
          <note>
            Fru talman! Jag klargör hur beslutsprocessen är och uttalar mig
            om det beslut som vi har fattat, och det gäller år 1999. Vad som
            sker år 2000 kan jag inte säga i dag. Det här är alltså inte en
            budgetfråga på det viset, utan det är en fråga om hur användningen
            av pengarna ser ut det året.
          </note>
          <note>
            Vad vi kan konstatera är att det bistånd som får användas under
            det här året är precis den summa pengar som riksdagen har beslutat
            om. Det är vad det handlar om. Sedan skall det inte användas mera
            pengar än det. Det är det vi i år har utrymme för.
          </note>
          <note>
            Inom den ramen skall vi naturligtvis klara våra åtaganden vad
            gäller den stora katastrofen i Centralamerika, Kosovo osv. Man
            håller nu på med ett omprioriteringsarbete inom Sida just för
            att man skall kunna klara det.
          </note>
          <note>
            Antisemitiska uttalanden i Ryssland
          </note>
          <note type="speaker">
            Anf. 109 TUVE SKÅNBERG (kd):
          </note>
          <note>
            Fru talman! Jag vill till utrikesminister Anna
          </note>
          <note>
            Lindh ställa en fråga som handlar om den tilltagande antisemitismen
            i Ryssland. Under hösten och vintern har vi nåtts av de mest bisarra
            uttalanden som ledamöter av den ryska duman har fällt, t.ex. att
            judarna skall avrättas en efter en i bokstavsordning eller att
            judar är blodsugare. En ledamot har sagt att han gladeligen skulle
            ta något dussin av dem med sig i graven när han dör, osv. Det
            är alldeles fruktansvärda uttalanden.
          </note>
          <note>
            Hur har den svenska regeringen agerat med anledning av den ökande
            antisemitismen? Det gäller då dels i vår attityd i fråga om att
            ta emot flyktingar, dels i vår attityd gentemot den ryska duman.
            Hur har vi markerat?
          </note>
          <note>
            Anf. 110 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Det är precis som Tuve Skånberg säger, nämligen att
            det har varit helt horribla uttalanden från en del politiska representanter
            i Ryssland. Dels har vi tagit upp oron över det här i de bilaterala
            kontakter som vi har haft med representanter för den ryska regeringen.
            Dels har EU genom sin ordförande framfört EU:s oro över den här
            typen av uttalanden.
          </note>
          <note>
            Vad vi dock har sett som har varit positivt är att representanterna
            för den ryska regeringen, med president Jeltsin i spetsen, väldigt
            hårt, tydligt och kraftfullt har markerat att den här sortens
            uttalanden inte står för Ryssland och att det är helt oacceptabelt
            att den här typen av uttalanden görs.
          </note>
          <note type="speaker">
            Anf. 111 TUVE SKÅNBERG (kd):
          </note>
          <note>
            Fru talman! Förvisso är det så att uttalandena från
          </note>
          <note>
            Jeltsins sida har varit hårda. Men räknar man på fingrarna är
            det bara en femtedel av duman som har stött uttalanden tagna i
            november förra året och i mars i år om att fördöma de här kommunisternas
            hätska angrepp mot judarna. Ett hundratal av dumans ledamöter
            har alltså varit beredda att tillsammans med liberalerna fördöma
            sådana män som t.ex. förre generalen
          </note>
          <note>
            Albert Makasjov och ordföranden i Dumans säkerhetsråd Viktor
            Iljuchin.
          </note>
          <note>
            Detta är alldeles för lite. Vad kan vi ytterligare göra för att
            stödja den lilla 20-procentiga minoritet som fördömer gjorda uttalanden?
          </note>
          <note>
            Anf. 112 Utrikesminister ANNA
          </note>
          <note type="speaker">
            LINDH (s):
          </note>
          <note>
            Fru talman! Framför allt tror jag att vi vid sidan av de direkta
            politiska kontakterna också kan se till att vi bidrar till folkupplysning.
            Det kan vi göra genom kontakterna med olika organisationer, genom
            de organisationskontakter som svenska organisationer har med ryska
            organisationer och genom att vi t.ex.
          </note>
          <note>
            översätter Om detta må ni berätta även till ryska. Det tror jag
            kommer att bidra väldigt positivt till den fortsatta debatten.
            Självklart skall vi hela tiden fördöma och markera att vi aldrig
            kan acceptera den här sortens horribla uttalanden som vi har sett
            i Ryssland.
          </note>
          <note>
            CSN:s återbetalningsregler
          </note>
          <note type="speaker">
            Anf. 113 HELENA BARGHOLTZ (fp):
          </note>
          <note>
            Fru talman! Min fråga riktas till utbildningsminister Thomas
            Östros och handlar om huruvida
          </note>
          <note>
            CSN:s återbetalningsregler är förenliga med EG-
          </note>
          <note>
            lagen. Frågan bygger på uppgifter som jag har fått från bekymrade
            studenter.
          </note>
          <note>
            Om en person med studielån arbetar i Sverige betalar den personen
            4 % av den lön som han eller hon hade två år tidigare. Om samma
            person däremot väljer att efter examen åka utomlands för att arbeta
            är kravet på återbetalning 5 % av den totala skulden. Det här
            gör att det blir väldigt höga utgifter för dem som väljer att
            arbeta utomlands.
          </note>
          <note>
            Min fråga till utbildningsministern blir därför:
          </note>
          <note>
            Borde det inte vara samma regler som gäller för återbetalning
            av studiemedel oavsett om man väljer att arbeta inom EU-området
            eller om man väljer att arbeta i Sverige?
          </note>
          <note>
            Anf. 114 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! I grund och botten har vi ett väldigt generöst studiestödssystem.
            Vi har valt att lägga en stor del av subventionen i att det finns
            en trygghet vid återbetalningen. Alla vet att man, när man börjar
            sitt arbetsliv, om man inte vill heller inte betalar mer än en
            viss andel av inkomsten.
          </note>
          <note>
            Det finns anledning att göra reformer i studiestödssystemet.
            Då ser vi över alla olika delar av det studiestödssystem som vi
            i dag har. I vårpropositionen finns medel avsatta för den här
            typen av reformer. Till hösten återkommer vi med ett förslag till
            nytt studiestödssystem. Jag är inte beredd att säga vilka delar
            som kommer att förändras innan vi har en samlad proposition. Det
            finns ingen uppgift hos mig om att det skulle finnas något problem
            med vårt nuvarande studiestödssystem i förhållande till EG-
          </note>
          <note>
            rätten.
          </note>
          <note type="speaker">
            Anf. 115 HELENA BARGHOLTZ (fp):
          </note>
          <note>
            Fru talman! Jag får lämna mina bekymrade vänner detta besked
            och hoppas att det rättar till sig. Vi ser ju väldigt gärna att
            våra ungdomar också arbetar utomlands.
          </note>
          <note>
            Anf. 116 Utbildningsminister THOMAS
          </note>
          <note type="speaker">
            ÖSTROS (s):
          </note>
          <note>
            Fru talman! Vi har nog, om vi jämför länder emellan, ett av de
            mest generösa studiestödssystemen när det gäller att uppmuntra
            våra ungdomar att ge sig ut. Det har gjort att det fullkomligt
            har exploderat.
          </note>
          <note>
            Väldigt många av våra ungdomar läser en eller annan termin utomlands.
            Det stimulerar vi via studiestödssystemet. Dessutom tycker jag,
            precis som frågeställaren, att det är väldigt positivt om man
            också efter studierna väljer att arbeta utomlands under några
            år.
          </note>
          <note>
            Det är bra för Sverige, och det skall vi alls inte motarbeta
            på något sätt.
          </note>
          <note type="speaker">
            Anf. 117 ANDRE VICE TALMANNEN:
          </note>
          <note>
            Jag får därmed förklara dagens frågestund avslutad och tacka
            regeringens företrädare och kammarens ärade ledamöter, liksom
            åhörarna, för deltagandet.
          </note>
          <note>
            7 § Förskoleverksamhet
          </note>
          <note>
            Föredrogs
          </note>
          <note>
            Utbildningsutskottets betänkande 1998/99:UbU10
          </note>
          <note>
            Förskoleverksamhet
          </note>
          <note type="speaker">
            Anf. 118 ANDERS SJÖLUND (m):
          </note>
          <note>
            Fru talman! Förskoleverksamheten, eller barnomsorgen som var
            den tidigare beteckningen, är en viktig del i familjernas vardag.
            1998 fanns 720 000 barn i åldern 1-6 år inskrivna i någon form
            av förskoleverksamhet. Det betyder att tre fjärdedelar av den
            aktuella gruppen barn berörs av organiserad omsorg, detta oftast
            i kommunal regi och till en totalkostnad på ca 43 miljarder kronor.
            Föräldrarna själva bidrar med i genomsnitt 16 ½ % av dessa avgifter.
            Över landet varierar dessutom kostnaden ganska rejält, ungefär
            från 40 000 kr till 80 000 kr beroende på vilken kommun man talar
            om. Det betyder med andra ord att en fjärdedel av barnen inte
            får del av den stora skattesubvention som finns i systemet.
          </note>
          <note>
            Fru talman! Det är viktigt och nödvändigt med stöd till barnfamiljerna
            så att dessa kan få en reell möjlighet att göra val av vital betydelse
            för den enskilda familjen. Därför är det rimligt att det gemensamma
            delfinansierar barnomsorgskostnaderna så att de blir möjligt att
            kombinera föräldraskap med en yrkeskarriär.
          </note>
          <note>
            Vad som däremot är utomordentligt oroande är regeringens syn
            på förskolans roll kontra familjens.
          </note>
          <note>
            Ett grundläggande perspektiv borde vara att uppmuntra och stärka
            föräldrarnas ambitioner att vara just föräldrar, och detta sker
            inte genom att inta en ståndpunkt som undergräver den möjligheten.
          </note>
          <note>
            Nu är ju föräldrar ingen homogen grupp som har lika önskemål
            om hur barnen skall uppfostras, utbildas eller bli föremål för
            omsorg. Därför borde även här honnörsorden vara valfrihet, mångfald
            och alternativa former vad gäller förskoleverksamheten. Man frågar
            sig onekligen vad regeringen är rädd för. Vari består hotet från
            den alternativa rörelsen?
          </note>
          <note>
            Med den utgångspunkten känns regeringens tankar om maxtaxa och
            allmän förskola som ett direkt hot mot familjernas önskemål om
            inte vi får se en öppnare attityd mot alternativa former.
          </note>
          <note>
            De signaler detta sänder och som är en fortsättning på den inslagna
            vägen ger onekligen eko från historien. "Barnen är alltför viktiga
            för att omsorgen om dessa skall kunna överlämnas till föräldrarna",
            kunde vi läsa en gång i tiden. Är detta verkligen den metod som
            skall gälla för 2000-talet? Barnfamiljerna måste sättas i fokus
            på ett helt annat sätt än som vi nu gör. Detta är en helt fel
            väg att gå, och jag hoppas att riksdagsmajoriteten så småningom
            avslår förslaget om maxtaxa som beskrivs kort i betänkandet.
          </note>
          <note>
            Fru talman! Vi föreslår i vår motion att de bestämmelser om barnomsorgen
            som gällde före 1995
          </note>
          <note>
            återinförs. Det betyder ett lagstadgat skydd och rätt för alternativa
            former av barnomsorg som garanteras den kommunala ersättningen.
            Det är ett högst rimligt förhållningssätt, tycker vi. Eller menar
            socialdemokraterna, precis som statsministern sade någon gång
            inför valet, att hemmavarande inte bidrar till tillväxten? Är
            det detta som får avspegla den familjepolitik som ni går in för?
          </note>
          <note>
            Jag hoppas att vi skall kunna få en sansad debatt om hur vi sammantaget
            bäst stöder barnfamiljerna i det här landet. Det får inte bara
            handla om bidragsnivån i alla dess former utan om välfärdspolitiken
            i ett bredare fält, en välfärdspolitik som är värd namnet.
          </note>
          <note>
            En sådan rimlig utgångspunkt borde vara att göra familjerna mindre
            beroende av bidrag så att de kan verka på sina egna villkor. Så
            vill de flesta familjer i dag. Man vill kunna försörja sig och
            göra val i livet som passar den enskilda familjen. När man tillfrågar
            familjer som har barn upp till tre år säger hela 80 %
          </note>
          <note>
            av dessa att de vill vara hemma med sina barn, om det finns ekonomiska
            möjligheter för det. Här kommer maxtaxan återigen in i bilden
            och kommer att fungera som en inlåsningsfaktor och försvåra möjligheterna
            till alternativa livsformer.
          </note>
          <note>
            Fru talman! Vi tar avstånd från en politik som vill låsa in barnen
            i ett system som mer har till uppgift att tillfredsställa politiska
            syften och som motarbetar den goda ambitionen att ge föräldrarna
            en verklig möjlighet att välja sin omsorgsform. Den stora ideologiska
            debatten om statens roll och kommunernas roll i förhållande till
            familjerna kommer att återkomma när regeringen gör verklighet
            av det förslag till maxtaxa och allmän förskola som man förespeglar.
          </note>
          <note>
            Jag nöjer mig med detta och yrkar bifall till reservation 2 under
            mom. 3.
          </note>
          <note type="speaker">
            Anf. 119 ERLING WÄLIVAARA (kd):
          </note>
          <note>
            Fru talman! Vi debatterar betänkandet UbU10
          </note>
          <note>
            som behandlar förskoleverksamheten. För en tid sedan besökte
            jag ungdomsenheten vid socialförvaltningen i Luleå kommun, en
            enhet som är hårt belastad med många och ofta mycket besvärliga
            fall. Antalet ungdomar med alkohol- och drogproblem ökar, samtidigt
            som problemen kryper allt lägre ned i åldrarna. Ofta döljer sig
            besvärliga uppväxtförhållanden bakom problemen. Personalen på
            ungdomsenheten framhöll att det redan under de tidigaste förskoleåren
            framkom signaler hos somliga barn som tydde på att de skulle få
            det svårt och hamna snett längre fram i livet. Liknande signaler
            har jag mött på många andra håll i landet. Mobbning, våld och
            brist på allmänt hyfs är allvarliga signaler som når oss. Man
            kan med rätta fråga sig: Varför har utvecklingen blivit så här?
          </note>
          <note>
            Detta trots att vi fått en bättre och mer utvecklad pedagogik
            i barnomsorgen, eller förskoleverksamheten. Är det som vi nu ser
            egentligen ett rop på hjälp, eller är det ett sökande efter gränser
            och normer? Är det ett rop efter uppmärksamhet eller ett uttryck
            för en otrygghet som våra barn och ungdomar känner?
          </note>
          <note>
            Fru talman! Låt oss först slå fast att det yttersta ansvaret
            för barnens fostran vilar på föräldrarna. Vi kristdemokrater tror
            också att föräldrarna själva bäst vet vilken omsorgsform som passar
            just deras barn.
          </note>
          <note>
            Rättigheten att välja förskoleform eller barnomsorg måste föräldrarna
            själva ha. Det är en demokratisk rättighet. Vår uppgift som politiker,
            fru talman, är att presentera och erbjuda alternativen. I stället
            för att ensidigt framhålla en viss typ av omsorg talar allt för
            att vi i stället bör vara öppna för olika barnomsorgsalternativ
            och satsa på kvalitet i de olika alternativen.
          </note>
          <note>
            Familjedaghemmen är ett alternativ som behöver uppmärksammas
            och lyftas fram. Tyvärr vill regeringen osynliggöra familjedaghemmen.
          </note>
          <note>
            Den öppna förskolan är ett annat alternativ som har speciell
            betydelse för nyblivna föräldrar som känner behov av hjälp och
            stöd. Den öppna förskolan är ett bra stöd i föräldrarollen. Den
            har särskilt stor betydelse för de familjer vars sociala nätverk
            är svagt, där arbetslösheten är hög och där barn och föräldrar
            har långt till andra barnfamiljer. Tyvärr väljer många kommuner
            att lägga ned den öppna förskolan när de ekonomiska resurserna
            blir knappa.
          </note>
          <note>
            Fru talman! Barnomsorgen eller förskolan har också en viktig
            uppgift i att förmedla normer och värderingar. Alltfler av oss
            börjar nu att inse vikten av en hållbar värdegrund i såväl förskolan
            som i grundskolan.
          </note>
          <note>
            Regeringen, och i synnerhet skolministern, har uppmärksammat
            behovet av en hållbar värdegrund, och hon har också tillsatt en
            värdegrundsgrupp vars uppgift är att på olika sätt stärka läroplanens
            värdegrund. Det anser vi är bra. Det är ett krav som kristdemokraterna
            har drivit under många år och som vi kommer att fortsätta att
            driva. Men vi frågar oss i dag: Vilken värdegrund skall vi ha?
          </note>
          <note>
            Demokratiska värderingar blir ett tomt uttryck om de hänger i
            luften och inte kopplas till ett etiskt rotsystem. Ett demokratiskt
            synsätt är en åskådning som bygger på alla människors lika värde.
            Vi kristdemokrater tror att det är viktigt att den åskådningen
            aktivt förmedlas och lärs ut också i förskolans och i de olika
            omsorgsformernas verksamhet.
          </note>
          <note>
            Att stärka barns identitet är ett viktigt uppdrag i förskolan,
            heter det i läroplanen, men det står mycket vagt att de skall
            få ta del av det egna kulturarvet. Vi kristdemokrater anser att
            man i likhet med läroplanen för det obligatoriska skolväsendet
            skall hänvisa till den kristna traditionen i vårt land och den
            etik som bygger på denna tradition. Vi anser att det är olyckligt
            att den formuleringen inte finns med i läroplanen för förskolan,
            men vi hoppas att den beaktas i värdegrundsgruppens pågående arbete.
          </note>
          <note>
            Fru talman! Det kan inte vara rimligt att vi har olika värdegrund
            i förskolan och i grundskolan. Det bidrar bara till att skapa
            villrådighet både hos elever och hos lärare. Kristdemokraterna
            förordar en gemensam värdegrund som skall gälla för förskolan,
            familjedaghemmen, öppna förskolan och den obligatoriska skolan.
          </note>
          <note>
            Fru talman! Till sist vill jag säga några ord om vårdnadsbidraget
            eller ersättningen för vård av egna barn i åldrarna 1-5 år. Vi
            har länge hävdat att kommunerna skall ges möjlighet att ge de
            föräldrar som heller vill ha det kontant stöd i stället för dagisplats.
          </note>
          <note>
            Svaret till dessa föräldrar har oftast varit att barnomsorgen
            är utbyggd till i det närmaste full behovstäckning - ett besynnerligt
            svar.
          </note>
          <note>
            För någon tid sedan kunde vi läsa vad en journalist på Dagens
            Nyheter skrev, och jag citerar: "För föräldrar som vill sätta
            barnen på kommunens daghem från ett års ålder fungerar systemet
            bra. För andra är det ett tvång. Den avgörande frågan är: Med
            vilken rätt bestämmer riksdagsmajoriteten hur barnen skall tas
            om hand? Med vilket argument tar riksdagen över föräldrarnas rätt?
            Enda svaret kan vara: makten
          </note>
          <note>
            - vi vill använda makten att tvinga vår vilja på andra."
          </note>
          <note>
            Socialdemokraternas ovilja och kraftfulla motstånd mot att ge
            föräldrarna den självklara rätten att välja vilken barnomsorgsform
            som man vill ha för sitt/sina barn kan knappast belysas bättre.
            Det som är möjligt i våra grannländer Finland, Norge och Danmark
            är omöjligt i socialdemokraternas Sverige.
          </note>
          <note>
            Fru talman! Jag står självfallet bakom alla kristdemokraternas
            ställningstaganden som finns redovisade i reservationerna, men
            för tids vinnande nöjer jag mig med att yrka bifall till reservation
            nr 4 vid mom. 5 och dessutom till yrkande 4 i motion Ub243, vilket
            vi på grund av ett förbiseende i ett tidigare skede missat att
            yrka på.
          </note>
          <note type="speaker">
            Anf. 120 BIRGITTA SELLÉN (c):
          </note>
          <note>
            Fru talman! Förskoleverksamheten är ett viktigt komplement till
            föräldrarnas omsorg för sina barn.
          </note>
          <note>
            Samarbetet mellan föräldrar och förskolan kan bilda en trygg
            och bra miljö för barnen och leda till en mycket värdefull process
            i det livslånga lärandet. Det är viktigt att alla barn som bor
            i Sverige har rätt att ta del av förskoleverksamheten. Det gäller
            alla, oavsett om föräldrarna har ett arbete eller inte.
          </note>
          <note>
            Det är dessutom viktigt att det finns alternativa förskoleverksamheter.
            Centerpartiet anser därför att kraven på kommunerna bör skärpas
            så att de uppmuntras till alternativa verksamheter. Förskolor,
            familjedaghem och öppna förskolor fyller alla viktiga funktioner,
            och föräldrarna skall erbjudas möjligheter att välja verksamhet
            för sina barn. En mångfald av förskoleformer med olika organisationsformer
            innebär att de olika verksamheterna kan stimulera varandra och
            bidra till en utökad utveckling av hela förskoleverksamheten i
            Sverige.
          </note>
          <note>
            I dag när kommunernas budgetar är ansträngda kan vi se tendenser
            till att exempelvis öppna förskolor stängs, precis som Erling
            Wälivaara tog upp i sitt inledningsanförande. Det är olyckligt
            på grund av att de föräldrar som väljer den öppna förskolan är
            hemma med sina barn, kanske för att de valt det av egen fri vilja
            eller för att de är arbetslösa. För dessa föräldrar och deras
            barn är det oerhört viktigt att ha en mötesplats att gå till där
            barnen träffar andra barn och där föräldrarna har möjlighet att
            samtala med andra vuxna.
          </note>
          <note>
            Jag har mött föräldrar under min tid som kommunpolitiker som
            har vädjat och sagt: Rör inte vår vitamininjektion! Den öppna
            förskolan ses som ett sätt att träffa andra människor, och det
            betyder oerhört mycket. Detta bör uppmärksammas, eftersom neddragningarna
            ute i kommunerna i dag innebär ett hot mot valfriheten.
          </note>
          <note>
            Den 1 augusti 1998 infördes en läroplan för de kommunala förskolorna.
            Vi i Centerpartiet välkomnade den, men vi påtalade samtidigt att
            det finns brister i det regelverk som gäller för förskolan.
          </note>
          <note>
            Regeringen föreslår att de enskilda förskolorna, familjedaghemmen
            och den öppna förskolan inte skall omfattas av läroplanen. Vi
            instämmer i att läroplanen inte bör göras obligatorisk för dessa
            verksamheter, men vi föreslår att riksdagen hos regeringen begär
            förslag till regler som gör det möjligt för enskilda förskolor
            och familjedaghem som uppfyller kraven att ansluta sig till läroplanen.
          </note>
          <note>
            Det är också oroande att regeringen menar att läroplanen kommer
            att ligga till grund för bedömningen om den enskilda förskolan
            uppfyller det krav på god kvalitet som föreskrivs. Enskilda förskolor
            skall inte omfattas av läroplanen, men de skall ändå bedömas enligt
            den. Hur går det ihop?
          </note>
          <note>
            Det får inte bli så att man betonar skillnaderna mera än likheterna.
            Det viktiga är att förskolorna lever upp till värdegrunden och
            de allmänna målen, anser vi i Centerpartiet.
          </note>
          <note>
            Fru talman! Jag yrkar bifall till reservation 3 under mom. 3
            och 6 i betänkandet.
          </note>
          <note>
            I betänkandet uppmärksammas också det pedagogiska ansvaret för
            att läroplanens mål uppnås.
          </note>
          <note>
            I Centerpartiets motion betonar vi att avgörande för den pedagogiska
            verksamhetens kvalitet självfallet är personalens kvalifikationer.
            Personal med utbildning för pedagogisk verksamhet med barn kan
            ta till vara barns inneboende nyfikenhet och lek för en pedagogisk
            uppgift.
          </note>
          <note>
            Alla personalkategorier har en viktig uppgift att fylla i förskolan
            för att barnen skall bli trygga och harmoniska. Det pedagogiska
            ansvaret för att läroplanens mål skall uppnås anser vi i Centerpartiet
            skall ligga på förskolläraren.
          </note>
          <note>
            Med detta, fru talman, yrkar jag bifall till reservation 3. Jag
            står givetvis bakom våra andra reservationer, men för tids vinnande
            yrkar jag inte på dem.
          </note>
          <note type="speaker">
            Anf. 121 BARBRO WESTERHOLM (fp):
          </note>
          <note>
            Fru talman! Ansvaret för förskoleverksamheten och skolbarnsomsorgen
            flyttade ju 1996 från Socialdepartementet och Socialstyrelsen
            till Utbildningsdepartementet respektive Skolverket. Denna förändring
            hade föregåtts av väldigt mycket diskussion och även en del konflikter.
            Men förändringen markerade ju på ett tydligt sätt vad man ville
            med förskoleverksamheten. Tidigare såg man den ju enbart som ett
            komplement till hemmets och familjens insatser för barn, men nu
            blev vikten av den pedagogiska verksamheten tydliggjord.
          </note>
          <note>
            Det är ju så att barn har ett obetvingligt behov av att lära
            och lära nytt, och människors förmåga att lära och lära nytt är
            ju som bäst vid tre års ålder. För barn är lek lärande, och lärande
            är lek. Verksamheten vid t.ex. Montessoriförskolor visar tydligt
            vad det betyder att man lägger in pedagogik när barn är som mest
            sugna på att lära.
          </note>
          <note>
            Alla barn måste beredas möjligheten att delta i förskoleverksamheten.
            Det blir annars ett handikapp för barn som inte har haft den möjligheten
            senare i livet.
          </note>
          <note>
            I dag utestängs en del barn från förskoleverksamhet. Det kan
            vara barn som allra mest skulle behöva den, nämligen barn till
            arbetslösa föräldrar eller barn till föräldrar för vilka avgifterna
            har lagt hinder i vägen. Föräldrarna anser att de inte har råd.
          </note>
          <note>
            Det finns deltidsskolor i projektform, men projekt är en kortsiktig
            lösning. Regeringen säger i sin proposition att det skall ske
            en stegvis utbyggnad, men intill dess vi har sett att så blir
            fallet kommer vi att hålla fast vid yrkandet om att alla barn
            skall beredas denna möjlighet.
          </note>
          <note>
            Förskolepersonalens kvalitet är en annan fråga att ta upp nu
            när förskolan har ett tydligt pedagogiskt ansvar. Vi anser att
            de som har det pedagogiska ansvaret skall ha en treårig högskolelutbildning
            som förskollärare och att barnskötare som så vill skall ha en
            möjlighet till påbyggnadsutbildning. Jag vet att
          </note>
          <note>
            Lärarutbildningskommittén arbetar med denna fråga, men jag återupprepar
            att intill dess vi har sett resultaten kommer vi att hålla fast
            vid detta yrkande, som jag också hoppas bifalls.
          </note>
          <note>
            Vi tar också upp att det skall vara tydliga mål för förskolan.
            Det är två typer av mål för barnen, dels ett allmänt mål, dels
            ett individuellt mål. Detta avvisas med att det inte går att mäta,
            att man inte kan betygssätta barn. Men det är ju inte det som
            vi avser, utan vi avser att varje barn skall bli sett och att
            man skall se vilka förutsättningar och behov ett barn har. Det
            skall finnas en plan för att varje barn skall få den stimulans
            som är bäst för barnet i förskolan. Det gäller inte minst barn
            med funktionshinder av olika slag. Tydligast blir det kanske när
            det gäller barn med lätta funktionshinder att man bortser från
            betydelsen av dessa i samband med barns lärande och lek.
          </note>
          <note>
            Vi menar också att det skall finnas ett tydligt ledarskap i förskolan
            och att ansvaret bör ligga på den som har den pedagogiska utbildningen.
            Också detta är föremål för översyn i samband med översynen av
            skollagen.
          </note>
          <note>
            Det sista jag tänkte ta upp är samarbetet mellan förskola och
            föräldrar. Det fungerar väldigt väl på många håll. Men det finns
            ändå skäl att understryka vikten av detta samarbete och att Lärarutbildningskommittén
            tar sig an frågan. Det handlar ju ändå om ett samspel mellan föräldrarna
            och förskolan för att samarbetet skall fungera väl.
          </note>
          <note>
            Med detta, fru talman, yrkar jag bifall till reservation 6 under
            mom. 12. Vi står bakom de övriga reservationerna från Folkpartiets
            sida, men jag upprepar, som alla andra, att för tids vinnande
            begränsar vi oss till att yrka bifall till denna reservation.
          </note>
          <note type="speaker">
            Anf. 122 NALIN PEKGUL (s):
          </note>
          <note>
            Fru talman! De närmare 50 motionsyrkanden som har skrivits om
            förskolan visar vilket engagemang det finns i riksdagen för förskolan.
          </note>
          <note>
            Ansvaret för förskoleverksamheten ligger sedan den 1 juli 1996
            på Utbildningsdepartementet. Anledningen till att ansvaret flyttades
            från Socialdepartementet är att vi alltmer börjar att få upp ögonen
            för hur viktig pedagogisk verksamhet för de allra minsta barnen
            är för det livslånga lärandet. Detta har bl.a.
          </note>
          <note>
            resulterat i att riksdagen för första gången våren 1998
          </note>
          <note>
            har godkänt en läroplan för förskolan, som sedan den
          </note>
          <note>
            1 augusti 1998 gäller i de förskolor där kommunen är huvudman.
          </note>
          <note>
            På senare tid har många kommuner skärpt reglerna för barns rätt
            till barnomsorg. Reglerna utformas mer utifrån föräldrarnas behov
            av barnpassning än av barnens behov av pedagogisk verksamhet.
            För mig är alla barns tillgång till en bra förskola en ideologisk
            fråga.
          </note>
          <note>
            Barns förutsättningar att klara av skolan och därmed deras frihet
            att utvecklas efter sin förmåga påverkas i den tidiga barndomen.
            Föräldrar har olika förmåga att påverka barnens förutsättningar.
            Med en bra pedagogik kan dessa skillnader utjämnas. För att även
            barn med de trassligaste hemförhållandena skall garanteras förskoleverksamhet
            är det viktigt att förskolan verkligen är öppen för alla.
          </note>
          <note>
            Utskottet stöder regeringens förslag om att fr.o.m.
          </note>
          <note>
            år 2001 stegvis genomföra en allmän förskola och införa maxtaxa
            i barnomsorgen.
          </note>
          <note>
            För övrigt yrkar jag avslag på samtliga motioner och bifall till
            utskottets hemställan i betänkandet.
          </note>
          <note type="speaker">
            Anf. 123 ANDERS SJÖLUND (m) replik:
          </note>
          <note>
            Fru talman! Detta var ett tydligt inlägg. Det sägs här att det
            pedagogiska arbetet i förskolan är till för att utjämna de skillnader
            som finns mellan familjerna och mellan barnen. Vad står detta
            för egentligen? Det låter för mig väldigt illavarslande. Det är
            en syn som går ut på att det är staten som skall ta över ansvaret
            för utbildningen av våra barn.
          </note>
          <note>
            Det betyder också att föräldrarnas insatser läggs åt sidan. Föräldrarnas
            roll erkänns inte på det sätt som jag vill att den skall erkännas.
            Man duger inte som förälder, utan här är det staten eller kommunen
            som skall ta över ansvaret. Det tycker jag låter förfärligt.
          </note>
          <note type="speaker">
            Anf. 124 NALIN PEKGUL (s) replik:
          </note>
          <note>
            Fru talman! Anders Sjölund fantiserar hur mycket som helt och
            lägger in precis vad som helst i mitt tal.
          </note>
          <note>
            Vad jag försöker säga är att det faktiskt finns barn som råkar
            illa ut i det här landet, och det kan väl inte ens Anders Sjölund
            förneka. Jag försöker också säga att förskolan skall vara öppen
            för alla, även för dessa barn, just genom lägre avgifter. Det
            är ju inte fråga om tvång, men möjligheten skall finnas för alla.
            Personalen på förskolan skall kunna se att det finns barn som
            far illa.
          </note>
          <note>
            Jag har försökt att säga att förskolan skall vara öppen för alla
            och att det skall vara lägre avgifter, punkt slut.
          </note>
          <note type="speaker">
            Anf. 125 LENNART GUSTAVSSON (v):
          </note>
          <note>
            Fru talman! Rätten att delta i förskoleverksamhet har varit en
            av de frågor som Vänsterpartiet har drivit i många år. Förskolan
            spelar en nyckelroll för barns utveckling och lärande. Den utgör
            en viktig förberedelse för skolan och är den första grundstenen
            i det livslånga lärandet. Det är en rättvisefråga att låta alla
            barn få del av förskolans verksamhet.
          </note>
          <note>
            I och med vårpropositionen har vi nu lyckats komma överens med
            Socialdemokraterna och Miljöpartiet om en allmänna förskola med
            låga avgifter.
          </note>
          <note>
            För mig som vänsterpartist är det glädjande att vi nu avsätter
            resurser för en utbyggnad av förskolan. Det är också bra att vi
            nu diskuterar betydelsen av låga avgifter inom barnomsorgen. Sammantaget
            innebär det här att stora steg tas mot att inlemma förskolan i
            den generella välfärden.
          </note>
          <note>
            Genom en allmän förskola ger vi nu även barn med arbetslösa eller
            föräldralediga föräldrar en rätt som nekats dem i många av landets
            kommuner.
          </note>
          <note>
            Grundinställningen måste vara att det inte är föräldrarna som
            har rätt till barnomsorg utan att det är alla barn som har rätt
            till barnomsorg och förskola.
          </note>
          <note>
            Kopplingen mellan den allmänna förskolan och den s.k. maxtaxan
            är mer än en politisk kompromiss. En förskola öppen för alla barn
            blir inte en allmän förskola förrän avgifterna kommer ned på en
            sådan nivå att de inte utgör ett hinder för barns deltagande i
            verksamheten.
          </note>
          <note>
            Det återstår nu ett arbete med att lösa frågor om förskolereformens
            konkreta utformning. I det arbetet är vi från Vänsterpartiet naturligtvis
            beredda att ta ett stort ansvar. Vi har dels i vår motion, dels
            i andra sammanhang pekat på några av de frågor som för oss har
            en speciell betydelse. Jag vill kort bara nämna några.
          </note>
          <note>
            För det första: En garanti för rätten till plats i förskola för
            barn till arbetslösa och föräldralediga bör vara det första som
            genomförs. För det andra bör avgiftstaket och de nya barnomsorgstaxorna
            utformas så att den sammantagna effekten blir fördelningspolitiskt
            rättvis. För det tredje måste utformningen av kompensationen till
            kommunerna ta hänsyn till de olika lokala förhållandena.
          </note>
          <note>
            Fru talman! I betänkandet behandlas bl.a. frågor om personalen
            i förskolan. Vänsterpartiet har i sin motion fört en diskussion
            om den pedagogiska kompetensen i arbetslaget i förskolan. Vi har
            pekat på betydelsen av vidareutbildning och skissat på en pedagogisk
            grundutbildning på högskolenivå för all pedagogisk personal inom
            förskolan. Det bör också finnas möjligheter för förskolepersonalen
            till forskning och fördjupning.
          </note>
          <note>
            Vi har valt att inte formulera en reservation i frågan utan konstaterat
            dels att utskottet delar våra åsikter om vikten av fortbildning
            och vidareutbildning för förskolans personal, dels att Lärarutbildningskommittén
            skall lämna förslag till förnyelse av alla lärarutbildningar med
            utgångspunkt från de förändringar som har skett inom förskola,
            skola, vuxenutbildning och högskola samt i samhället i övrigt.
            Vi följer naturligtvis med stort intresse arbetet i kommittén
            och ser med tillförsikt fram emot dess förslag.
          </note>
          <note>
            Jag kan också konstatera att utskottet delar Vänsterpartiets
            uppfattning om modersmålets betydelse som grund för språk- och
            identitetsutveckling och att elever med flerspråkig bakgrund bör
            erbjudas undervisning i modersmål från förskolan t.o.m. gymnasieskolan.
          </note>
          <note>
            I fråga om en lagreglering som skulle tydliggöra rätten till
            modersmålsstöd i förskolan hänvisar utskottet till den kommitté
            som skall se över skollagen.
          </note>
          <note>
            Den kommittén kommer att ha en mängd olika viktiga frågor att
            hantera. Det syns oss mer meningsfullt att lyfta fram bl.a. den
            frågan i arbetet i kommittén än att här och nu reservera oss.
          </note>
          <note>
            Fru talman! Jag vill gärna ta tillfället i akt att lyfta fram
            förskolans betydelse ur ett jämställdhetsperspektiv. För oss är
            det viktigt att främja kvinnors förvärvsarbete. Vi tror att ett
            eget arbete och en egen inkomst är grundläggande för såväl kvinnors
            självständighet och oberoende som kvinnors möjligheter att utvecklas
            som individer och samhällsmedborgare.
          </note>
          <note>
            Vi menar att en sådan kvinnofrigörelse också gynnar barnen. Om
            inte kvinnor ges möjlighet att dela makten i samhället och omsorgsansvaret
            för barnen med männen, tillvaratas inte heller barnens intresse
            på bästa sätt. En allmän förskola och en väl fungerande barnomsorg
            är mycket bra när det gäller att kombinera pedagogisk stimulans
            och kvinnors förvärvsarbete.
          </note>
          <note>
            Avslutningsvis får jag konstatera att tanken om vårdnadsbidrag
            lever. I kristdemokraternas reservation lyfts frågan fram. Kristdemokraterna
            tar upp vårdnadsbidraget som en ökad kostnad i sitt budgetalternativ.
            Samtidigt påstår man att det vore en stor samhällsekonomisk vinst
            för både stat och kommun om föräldrarna stannade hemma med barnen
            i minst tre år.
          </note>
          <note>
            Det här måste grundas på något slags synsätt där kvinnors förvärvsarbete
            ses som en belastning för samhället och på en föreställning om
            att det inte bara är trevligare - eller moraliskt mer högtstående
            - utan också effektivare och billigare om var och en sköter sitt,
            i det här fallet barnen, än om vi samarbetar.
          </note>
          <note>
            En förutsättning för kvinnors tillgång till arbetsmarknaden är
            en väl fungerande och utbyggd förskola. Ett återinförande av vårdnadsbidrag
            skulle hota detta. Som vänsterpartist arbetar jag hellre för en
            bra och väl utbyggd barnomsorg och förskola, en stark föräldraförsäkring
            och en arbetstidsförkortning. Jag yrkar bifall till hemställan
            i utbildningsutskottets betänkande.
          </note>
          <note type="speaker">
            Anf. 126 ANDERS SJÖLUND (m) replik:
          </note>
          <note>
            Fru talman! Det vore konstigt om vi inte fick en jämställdhetsdiskussion
            kring det här ärendet. Personligen tycker jag nog att det inte
            bara är kvinnorna som äger ansvaret för barnen utan även männen.
          </note>
          <note>
            Jag har några frågor till Lennart Gustavsson. På den förra dagordningspunkten
            talade sig Gustavsson varm för det kommunala självstyret. Då gällde
            det frågor kring detta. I det här fallet, när det gäller maxtaxa
            på dagis som det populärt kallas, innebär det ju en direkt kostnadsövervältring
            på kommunerna. Det blir självklart en nettokostnad för dessa,
            även om
          </note>
          <note>
            Gustavsson försöker säga att staten skall kompensera.
          </note>
          <note>
            Hittills har vi inte sett något enda exempel på detta att staten,
            när den lägger ett ansvar på kommunerna, skickar med pengar fullt
            ut. Jag undrar hur Gustavsson tänker där.
          </note>
          <note>
            Det andra gäller att det här i och för sig blir ett välkommet
            bidrag till höginkomsttagarna i landet. De kommer att tjäna alldeles
            rysligt mycket pengar netto varje månad på ett sådant system.
            Det uppskattas säkert av dessa grupper, men jag vet inte hur det
            stämmer med den politik som Vänsterpartiet brukar föra.
          </note>
          <note>
            Det tredje som jag vill ta upp är att det här ju innebär ytterligare
            en kraftig påspädning av subventionerna till de tre fjärdedelar
            av våra barn som i dag befinner sig i omsorg på något sätt. Ser
            inte Vänsterpartiet något problem med att vi sätter av så här
            mycket pengar till bara tre fjärdedelar av gruppen medan en fjärdedel
            går helt lottlös?
          </note>
          <note type="speaker">
            Anf. 127 LENNART GUSTAVSSON (v) replik:
          </note>
          <note>
            Fru talman! Om jag börjar med kostnadsövervältringen vill jag
            säga att om Anders Sjölund lyssnade på mitt anförande sade jag
            att det återstår ett arbete med att lösa frågor om förskolereformens
            konkreta utformning. Där är vi beredda att ta ett stort ansvar.
          </note>
          <note>
            Jag pekade på tre punkter som jag lyfte fram som viktiga. Bl.a.
            lyfte jag fram att avgiftstaket och de framtida barnomsorgstaxorna
            måste utformas på ett sådant sätt att den sammantagna effekten
            blir fördelningspolitiskt rättvis.
          </note>
          <note>
            Det här är inga enkla frågor. Men det är naturligtvis frågor
            som vi skall diskutera och lösa. På samma sätt är det när det
            handlar om kompensationen till kommunerna, där vi pratar om att
            man skall ta hänsyn till olika lokala förhållanden. Vi vet att
            det ser olika ut i de olika kommunerna. Men det är viktig att
            påpeka att det här arbetet nu skall genomföras, och att det skall
            genomföras omsorgsfullt. Vi är beredda att ställa upp och bidra
            i det arbetet.
          </note>
          <note type="speaker">
            Anf. 128 ANDERS SJÖLUND (m) replik:
          </note>
          <note>
            Fru talman! Om jag förstår Gustavsson rätt betyder den idé som
            Vänsterpartiet har att effekten av maxtaxan inte skall slå fullt
            ut.
          </note>
          <note>
            Gustavsson säger att det är mycket arbete kvar att göra och att
            man skall ta ett fördelningspolitiskt ansvar för detta. Man kan
            ju inte tolka det på annat sätt än att det blir ett annat resultat
            för dem som i dag har högre inkomster än för dem som har lägre
            inkomster.
          </note>
          <note>
            Hur menar Gustavsson egentligen?
          </note>
          <note>
            Ser inte Vänsterpartiet någon fördel i att föräldrarna själva
            tar ansvar för sina barn?
          </note>
          <note type="speaker">
            Anf. 129 LENNART GUSTAVSSON (v) replik:
          </note>
          <note>
            Fru talman! Jag börjar med den sista frågan. Som fyrabarnsfar
            ser jag naturligtvis föräldrarnas stora ansvar för sina barn och
            ansvar för barnens uppväxt och fostran. Jag ser dessutom samhällets
            insatser som ett stöd och ett komplement.
          </note>
          <note>
            Därför är jag en varm förespråkare för den allmänna förskolan
            som ett komplement till föräldrarna.
          </note>
          <note>
            Den kan aldrig ersätta föräldrarna. Det är viktigt att påpeka.
          </note>
          <note>
            När det gäller diskussionen om hur den s.k. maxtaxan skall utformas
            vill jag säga att jag är väldigt ödmjuk. Frågan är inte lätt.
            Frågan löses inte genom att jag står här i talarstolen och pekar
            ut åt vilket håll det skall göras.
          </note>
          <note>
            Vi har sagt att vi är villiga att gå in och ta ett stort ansvar
            i det arbete som skall göras. Vi har pekat ut att det är viktigt
            att utformningen sker på sådant sätt att den får rimliga fördelningspolitiska
            konsekvenser.
          </note>
          <note type="speaker">
            Anf. 130 ERLING WÄLIVAARA (kd) replik:
          </note>
          <note>
            Fru talman! Jag vill fråga Lennart Gustavsson:
          </note>
          <note>
            Hur avser Vänsterpartiet att lösa förskolefrågan i glesbygden?
          </note>
          <note>
            Vi vet att daghemmen är nedlagda på många glesbygdsorter på grund
            av resursbrister i kommunerna.
          </note>
          <note>
            Lennart Gustavsson tog också upp frågan om vårdnadsbidraget.
            Det avslöjar Vänsterpartiets inställning. Man underkänner föräldrarnas
            möjlighet att själva välja vad de vill ha.
          </note>
          <note>
            Jag vill erinra Gustavsson om att när vårdnadsbidraget, det blygsamma
            på 2 000 kronor, genomfördes var det 67 % av de bidragsberättigade
            som valde vårdnadsbidraget.
          </note>
          <note>
            Det är mycket anmärkningsvärt att Vänsterpartiet kan ställa upp
            på maxtaxan och dess utformning.
          </note>
          <note>
            Skall Vänsterpartiet vältra över de här kostnaderna på kommunerna?
            Var finns rättvisan i den här tanken?
          </note>
          <note>
            Vi vet att den kommer att genomföras etappvis. Det är klart utsagt.
            De rikaste, de mest bemedlade, blir de som gynnas i första hand.
          </note>
          <note>
            Genomför man det inte till fullo kommer de som använder förskola
            eller dagisplats i dag aldrig någonsin att få ta del av detta.
          </note>
          <note>
            En stor grupp människor som aldrig får del av den här rena subvetioneringen
            är ju de föräldrar som själva vill ta hand om sina barn.
          </note>
          <note type="speaker">
            Anf. 131 LENNART GUSTAVSSON (v) replik:
          </note>
          <note>
            Fru talman! Jag kan återigen kommentera diskussionen om maxtaxa.
            Det blir väl ungefär samma argument som när jag replikerade på
            Anders Sjölund.
          </note>
          <note>
            Frågan skall lösas. Frågan skall lösas i överläggningar då vi
            skall diskutera hur förskolereformen konkret skall genomföras.
            Vi har från Vänsterpartiet sagt att vi går in och är beredda att
            ta ett stort ansvar för att den här stora fina och generella välfärdsreformen
            kan genomföras på ett bra och klokt sätt.
          </note>
          <note>
            Men frågan är inte problemfri. Därför menar jag att det är viktigt
            att peka ut vilken ingång vi som vänsterpartister har.
          </note>
          <note>
            Vi har sagt att den s.k. maxtaxan måste utformas på sådant sätt
            att effekten blir fördelningspolitiskt rättvis.
          </note>
          <note>
            När det gäller frågan om hur detta skulle slå i glesbygd, vill
            jag säga att glesbygd är något som jag känner väl till eftersom
            jag kommer från glesbygd.
          </note>
          <note>
            Det finns naturligtvis problem när det gäller hur vi skall lösa
            frågan om förskola i glesbygd.
          </note>
          <note>
            Jag känner väl till att det finns ett antal lösningar som är
            möjliga. Här i debatten har man nämnt familjedaghem och den öppna
            förskolan. I utbildningsutskottets betänkande diskuteras ju faktiskt
            i förhållandevis positiva ordalag - om man nu vill läsa med de
            ögonen - både familjedaghemmen och den öppna förskolan.
          </note>
          <note>
            Jag har stor erfarenhet av öppen förskola och vet vad den kan
            betyda för barn och föräldrar.
          </note>
          <note>
            Jag ser att min tid börjar ta slut, så jag får komma tillbaka
            till detta.
          </note>
          <note type="speaker">
            Anf. 132 ERLING WÄLIVAARA (kd) replik:
          </note>
          <note>
            Fru talman! Problemet är att maxtaxan gynnar höginkomsttagarna.
            Det kan vi inte komma ifrån.
          </note>
          <note>
            När Lennart Gustavsson säger att vi har alternativet familjedaghem
            ute i glesbygden, är min direkta fråga: Gäller maxtaxan också
            familjedaghemmen?
          </note>
          <note type="speaker">
            Anf. 133 LENNART GUSTAVSSON (v) replik:
          </note>
          <note>
            Fru talman! Den frågan kommer jag inte att svara på för det vet
            jag inte, ärligt sagt.
          </note>
          <note>
            Jag kommer då tillbaka till frågan om maxtaxan.
          </note>
          <note>
            Det finns olika exempel på hur man har löst detta och diskuterat
            det i landets kommuner. Det finns kommuner där man är intresserad
            av att gå före i fråga om maxtaxa. Jag har så sent som i dag fått
            idéer från kommuner som gärna vill gå före som pilotkommuner i
            fråga om maxtaxa. De visar på system som har en fördelningspolitiskt
            acceptabel effekt. Det är viktigt att påpeka.
          </note>
          <note>
            Arbetet med att konkretisera förskolereformen tror jag är öppet
            även för Kristdemokraterna att delta i. Men Kristdemokraterna
            har ju valt att vara negativa, och avvisa tanken på en allmän
            förskola med låga avgifter.
          </note>
          <note type="speaker">
            Anf. 134 BIRGITTA SELLÉN (c) replik:
          </note>
          <note>
            Fru talman! Lennart Gustavsson började sitt inlägg väldigt bra.
            Han talade om valfrihet osv. och jag tänkte: Bra, det är ungefär
            som om jag stod där. Men när Lennart Gustavsson hade fått upp
            ångan började det komma in en del som jag reagerade över.
          </note>
          <note>
            Lennart Gustavsson talade bl.a. om kvinnors jämställdhet och
            betonade det väldigt mycket. Jag tycker att det också handlar
            mycket om männens jämställdhet.
          </note>
          <note>
            När vi kom in på frågan om maxtaxa var det verkligen att stånga
            huvudet i väggen, som det kändes. Jag kan inte riktigt förstå
            att Vänsterpartiet ställer upp bakom maxtaxan som gynnar dem som
            redan har det gott ställt.
          </note>
          <note>
            Det förslag som vi har, som är en utveckling av vårdnadsbidraget
            och som vi kallar för barnkontot, är oändligt mycket mer jämställt.
            Mannen och kvinnan kan välja hur de vill sköta om sitt barn. De
            kan välja om de vill vara hemma några år, och ta ut en viss summa
            från barnkontot, eller om de vill gå ut i arbetslivet ganska tidigt.
            De bestämmer själva vem som skall vara hemma och ta hand om barnet.
          </note>
          <note>
            Det är ju oändligt mycket mer valfrihet.
          </note>
          <note>
            Det Lennart Gustavsson talar om verkar vara mycket mer likriktat.
            Var finns då den valfrihet som
          </note>
          <note>
            Lennart Gustavsson så fint pratade om från början?
          </note>
          <note>
            Frågan om förskoleverksamheten skall lösas, sade
          </note>
          <note>
            Lennart Gustavsson. Men med Vänsterpartiets politik verkar likriktningen
            öka och ansvaret tas bort från föräldrarna. Med barnkontot ger
            vi föräldrarna valfrihet i stället.
          </note>
          <note type="speaker">
            Anf. 135 LENNART GUSTAVSSON (v) replik:
          </note>
          <note>
            Fru talman! Jag skall börja med att klarlägga en del i frågan
            om kvinnor och kvinnors möjlighet, om jag var otydlig och det
            kunde framstå som att jag inte anser att männen har ett stort
            ansvar i sammanhanget när det gäller att fostra barn. Jag vill
            understryka att männen naturligtvis har ett stort ansvar.
          </note>
          <note>
            Åter tillbaka till diskussionen om den s.k. maxtaxan. Jag har
            ett antal gånger redogjort för Vänsterpartiets inställning i frågan.
            Vad jag har svårt att förstå - i det här fallet har jag svårt
            att förstå Centerpartiet - är varför man motsätter sig en allmän
            förskola med inriktning på låga avgifter. Jag kan inte förstå
            det. Det vore bra om jag fick det förklarat för mig.
          </note>
          <note type="speaker">
            Anf. 136 BIRGITTA SELLÉN (c) replik:
          </note>
          <note>
            Fru talman! Det är som jag sade förut. Vi anser att enbart de
            rika gynnas av maxtaxan. Man har inte heller en valfrihet på samma
            sätt, utan samhället tar ansvar för alltihop. Med det barnkonto
            som jag skissade på skulle det verkligen skapas valfrihet för
            föräldrar som har barn i åldern 1-6 år. Jag skulle kunna lägga
            mycket tid på att förklara utförligt hur det skulle fungera om
            det bara fanns möjlighet till det här.
          </note>
          <note type="speaker">
            Anf. 137 LENNART GUSTAVSSON (v) replik:
          </note>
          <note>
            Fru talman! I fråga som maxtaxan - för sista och femtioelfte
            gången - skall vi som vänsterpartister gå in i överläggningarna,
            vilket jag tror att jag har sagt fem gånger i dag, med ambitionen
            att utforma maxtaxan på ett sådant sätt att det har bra fördelningspolitiska
            effekter. Det kan innebära samråd och samverkan med andra delar.
          </note>
          <note>
            Jag kan avsluta med att säga följande. Man talar om valfrihet,
            det fria valet, osv. I förlängningen handlar det om att vi hanterar
            gemensamma resurser.
          </note>
          <note>
            Vi har skilda åsikter. Som vänsterpartist är jag mer övertygad
            om att vi utvecklar välfärden gemensamt med ett demokratiskt styre
            och ett demokratiskt förvaltande av resurserna.
          </note>
          <note>
            Jag accepterar och respekterar att andra har andra värderingar
            där man mer vill se att det är det privata och det individuella
            som står för utvecklingen. Då handlar det om marknadsanpassade
            lösningar och tankar om att konkurrens bäst utvecklar verksamheten.
            Där vill jag som vänsterpartist inte höra hemma.
          </note>
          <note type="speaker">
            Anf. 138 GUNNAR GOUDE (mp):
          </note>
          <note>
            Fru talman! Eftersom jag är sist på talarlistan kan jag väl passa
            på att påminna lite grann om historiken bakom utvecklingen av
            förskoleverksamheten. Det var inte så länge sedan och inte så
            många mandatperioder sedan vi hade en barnomsorg ute i kommunerna
            som var väldigt eftertraktad och alldeles för liten i formatet.
          </note>
          <note>
            Socialdemokraterna gick för jag tror det var fem mandatperioder
            sedan till val på en utbyggnad av barnomsorgen till full behovstäckning.
            Behovet var då ganska lättdefinierat. Det var köerna i kommunerna
            där föräldrarna väntade på att få plats för sitt barn i barnomsorg.
            Jag hörde själv till köbildarna på den tiden.
          </note>
          <note>
            Köbildarna var naturligtvis inte inaktiva. Vi fick möjligheter
            att starta olika typer av föräldrakooperativ eller liknande. Resurserna
            var mycket små till dessa enheter. Vi fick ungefär hälften av
            vad kommunerna gav till kommunala dagis. Men alla var överens
            om att utbyggnaden måste ske och att den måste ske relativt snabbt.
            Socialdemokraterna fick t.o.m. en svekdebatt på sig eftersom det
            inte gick att genomföra utbyggnaden på en mandatperiod. Men man
            har kommit långt på vägen, och nu är vi nästan framme, men inte
            riktigt.
          </note>
          <note>
            Det är fortfarande grupper som står och knackar på dörren och
            inte har tillgång till barnomsorg. I cirka hälften av landets
            kommuner har t.ex. barn till arbetslösa föräldrar inte tillgång
            till förskolan. Nu har vi fått en ändring på det. Vi vet att den
            delen kommer att åtgärdas i samverkan mellan s, mp och v.
          </note>
          <note>
            Det har också skett mycket annat på vägen. En ekonomisk om inte
            kris så i varje fall en ordentlig svacka har gjort att man i kommunerna
            har prutat på bl.a. förskolan. De gamla normerna som Socialstyrelsen
            gav att det skulle vara 3,5 barn per vuxen för barn under tre
            års ålder i förskolan eller barnomsorgen och lite drygt fem barn
            per vuxen lärare i förskolan för barn i åldern 3-5 år låter som
            en saga eller en himmelsk påminnelse om hur det kunde vara. Nu
            är bilden en helt annan. Nedskärningarna har varit drastiska.
            Barngrupperna är alldeles för stora. Det behövs mer pengar till
            kommunerna.
          </note>
          <note>
            Också där tycker jag att det känns bra att Miljöpartiet är tillsammans
            med Vänstern och Socialdemokraterna i samverkan, tre partier som
            alla tre eftersträvar att skjuta till mer pengar till kommunerna
            för att få bättre stöd, högre kvalitet och ta sig ur svackan när
            det gäller skola, förskola, och äldreomsorg skall naturligtvis
            också nämnas i det här sammanhanget.
          </note>
          <note>
            Nåväl. Nu tillhör jag ett parti som anser att förskoleverksamheten
            skall ha mångfald och stort utrymme för föräldrainitiativ. Jag
            delar en del av föregående talares synpunkter på förskolan i den
            bemärkelsen. Det måste finnas kvar alternativ av många slag. Det
            skall också finnas alternativet att kunna ha barnen hemma. Om
            barnen är ett, två eller tre år gamla kan man inte ur utvecklingspsykologiskt
            perspektiv säga att barnen mår bättre av att gå i förskola.
          </note>
          <note>
            Men det finns många andra skäl.
          </note>
          <note>
            Erling Wällivaaras sätt att uttrycka saken är lite främmande
            för mig. Han sade att det yttersta ansvaret ligger hos föräldrarna.
            Jag tror att man får vara lite grann försiktig där. Det finns
            ett ansvar för barnen hos samhället som är mycket stort och som
            är mycket väl redovisat. Det gäller t.ex. FN:s barnkonvention.
          </note>
          <note>
            De som har läst den senaste budgeten vet att vi har kommit överens
            om att alla beslut som berör barn som fattas här i riksdagen eller
            i kommuner och landsting skall ha en barnkonsekvensanalys. Vilka
            effekter får beslutet för barn?
          </note>
          <note>
            Detta är naturligtvis en annan aspekt på det yttersta ansvaret
            som är viktig. Samhället har ett tydligt ansvar, och vi måste
            se till att det finns. Jag tycker att det återspeglas i det som
            nu händer. Man ökar kvalitetskraven på förskolan. Ett steg var
            när man gick över från barnomsorg till förskola och flyttade över
            hela förskolan till skolan och från Socialdepartementet.
          </note>
          <note>
            Tyvärr fick vi då en läroplan för förskolan som var slarvig och
            ytlig. Kanske var det förståeligt. Det var ett steg in i en ny
            del av skolvärlden, och man ville gå fram försiktigt. Den utredning,
            BOSK, som låg till grund för regeringens förslag till läroplan
            för förskolan hade ett mycket bättre förslag. Den hade gått mycket
            längre i detaljerna.
          </note>
          <note>
            Det vi från Miljöpartiets sida saknar är sådana viktiga delar
            som t.ex. inskolning. Det är en oerhört viktig del av verksamheten
            i en förskola. Det gäller också observationerna och utvecklingssamtalen.
            De skulle varit inskrivna precis som de är i grundskolan.
          </note>
          <note>
            Det finns också väldigt mycket att säga om det pedagogiska arbetet.
            Det gäller t.ex. krav på att observationer görs i anslutning till
            utvecklingssamtalen med föräldrarna osv, dvs. att utnyttja förskollärarnas
            kompetens på området.
          </note>
          <note>
            Man skrev heller inte in någonting om ansvaret för personalen.
            Skall det finnas en föreståndare på en förskola? Enligt läroplanen
            eller skollagen skall det finnas en pedagogiskt ansvarig. Vem
            skall det vara?
          </note>
          <note>
            Vi kräver att förskollärarna skall ha det pedagogiska ansvaret
            och att det skall vara en föreståndare.
          </note>
          <note>
            Dessa brister för med sig att den tillsyn som Skolverket och
            kommunen har tyvärr blir bristfällig av det enkla skälet att man
            inte vet vad det är man skall kräva. I och med att det inte är
            specifierat har vi inte tillräckligt bra kvalitetsgaranti för
            förskolan.
          </note>
          <note>
            Jämför man med grundskola och gymnasium blir skillnaden lite
            plågsam. Det är just de små barnen som skall ha den sämsta kvalitetsgarantin.
            Läroplan för gymnasium och grundskola är långt före förskolans
            läroplan när det gäller garantier för kvaliteten. Vi vill arbeta
            för att vi får en bra utveckling. Vi hoppas att läroplanen kommer
            att kunna tas upp relativt snart för en förbättring.
          </note>
          <note type="speaker">
            Anf. 139 ANDERS SJÖLUND (m) replik:
          </note>
          <note>
            Herr talman! Först vill jag nämna en iakttagelse.
          </note>
          <note>
            Gunnar Goude säger att mer pengar till kommunerna är viktigare
            än mer pengar till medborgarna. Det är den slutsats man kan dra
            av de synpunkter som framfördes här. Det är en iakttagelse som
            jag noterar.
          </note>
          <note>
            Jag har en konkret fråga. Vi var inne på den i det förra inlägget
            från Lennart Gustavsson. Den handlar om maxtaxan. Hur ställer
            sig egentligen Miljöpartiet till den frågan? Kan vi få en redogörelse
            för det?
          </note>
          <note>
            Överensstämmer er uppfattning med Vänsterpartiets, som säger
            att det skall vara rimliga fördelningspolitiska konsekvenser och
            att det skall vara rättvist med den terminologi som Vänsterpartiet
            brukar förorda?
          </note>
          <note>
            Låt oss säga att vi har en riksdagsledamot som har två barn och
            bor i en Stockholmsförort och tjänar
          </note>
          <note>
            3 000-4 000 kr netto per månad på att övergå till det system
            som Socialdemokraterna förespråkar. Det är väl trevligt. Det motsvarar
            en bruttoökning av inkomsten på ungefär 8 000 kr. Då frågar jag
            mig: Hur ställer sig Miljöpartiet till det systemet? Om ni har
            samma inställning som Vänstern, hur vill ni då finansiera detta?
            Är det genom att höja marginalskatterna för den här inkomstkategorin?
          </note>
          <note type="speaker">
            Anf. 140 GUNNAR GOUDE (mp) replik:
          </note>
          <note>
            Herr talman! Lennart Gustavsson påpekade att vi i förhandlingarna
            - det framgår tydligt i budgeten -
          </note>
          <note>
            inte har kommit i land när det gäller maxtaxan. Det är ännu inte
            formulerat hur den skall se ut - om den nu över huvud taget kommer.
          </note>
          <note>
            De pengar som kan föras över till kommunerna skall naturligtvis
            användas så att de kommer barnen till del, dvs. att vi får en
            kvalitetshöjning. Det bör vi göra på bästa möjliga sätt. Vi har
            naturligtvis en viss hjälp av att det beslut som skall fattas
            också skall barnkonsekvensutredas. Vi får väl se vilka alternativ
            som är bäst i det avseendet.
          </note>
          <note>
            Jag tycker att den skillnad som Anders Sjölund gör mellan medborgare
            och kommun är lite talande.
          </note>
          <note>
            Vi tycker att just förskolan är en gemensam angelägenhet som,
            bl.a. på grund av de nedskärningar som har varit, bör få pengar
            för att få upp kvaliteten. Att dela ut de pengarna till enskilda
            medborgare är väl inte det rätta sättet att få upp kvaliteten
            i förskolan, i alla fall inte i dagsläget.
          </note>
          <note type="speaker">
            Anf. 141 ANDERS SJÖLUND (m) replik:
          </note>
          <note>
            Herr talman! Jag konstaterar att Miljöpartiet ansluter sig till
            Vänstern i grundidén och säger sig vilja återkomma när det gäller
            de rent tekniska formerna.
          </note>
          <note>
            Men jag fick inget svar på frågan hur ni vill finansiera detta.
            Hur vill ni kompensera det inkomstbortfall som kommunerna får
            på det här sättet? Ser ni inget problem med att gruppen höginkomsttagare
            får en så kraftigt reducerad kostnad?
          </note>
          <note type="speaker">
            Anf. 142 GUNNAR GOUDE (mp) replik:
          </note>
          <note>
            Herr talman! Jag kanske uttryckte mig otydligt. I
          </note>
          <note>
            valrörelsen hade vi ett förslag om maxtaxa från Socialdemokraterna
            och ett aktivt motstånd från Miljöpartiet. Jag tror att de argument
            som fördes fram då har en viss bärkraft. Vår synpunkt på maxtaxan
            är i dagsläget att den fördelningspolitiskt inte är något bra
            instrument. Ur vår synpunkt gynnar den fel grupper.
          </note>
          <note>
            Nu vet vi inte hur det kommer att se ut i detalj.
          </note>
          <note>
            Men om man tar en maxtaxa väldigt grovt löper man en risk att
            pengarna inte används optimalt. Det är inte säkert att barnen
            i förskolan gynnas av att man vidtar dessa åtgärder när det gäller
            taxorna, dvs. det som föräldrarna betalar. Det kan hända att det
            skulle vara en mer angelägen uppgift att fylla behovet av fler
            vuxna i förskolan eller i grundskolan.
          </note>
          <note>
            Men låt oss se vad framtiden utvisar där! Vi får väl också se
            vad pengarna kommer att räcka till framöver.
          </note>
          <note type="speaker">
            Anf. 143 BIRGITTA SELLÉN (c) replik:
          </note>
          <note>
            Herr talman! Gunnar Goude inledde med att tala om hur bra det
            har gått att samarbeta med Socialdemokraterna och Vänsterpartiet.
            Man har kunnat ge mer pengar till kommunerna, och vi vet alla
            att det behövs pengar till omsorg, skola och vård.
          </note>
          <note>
            Han talade också om att alternativen skall finnas och att man
            skall kunna välja vem som skall vara hemma. Men köp då vårt barnkonto!
            Där finns verkligen valfriheten. Den finns definitivt inte i maxtaxan.
          </note>
          <note>
            Det känns lite grann som Gunnar Goude pratar mot sig själv. Vi
            i Centern vill ha valfrihet. Det skall vara valfrihet för föräldrar
            och barn. Barnen skall känna ett engagemang och att de behövs
            i samhället.
          </note>
          <note>
            Jag säger nej tack till den likriktning som skapas av den gipsform
            som blir när ni samarbetar med Socialdemokraterna och Vänstern.
          </note>
          <note type="speaker">
            Anf. 144 GUNNAR GOUDE (mp) replik:
          </note>
          <note>
            Herr talman! Jag känner inte något behov av att angripa Birgitta
            Sellén på de här punkterna. En del får väl stå för henne när det
            gäller maktfrågorna.
          </note>
          <note>
            För det första är vi eniga när det gäller mångfalden inom förskolan.
            Jag tror att det är viktigt att vi får det tydliggjort i kammaren.
            Det finns en bred opinion för att man behåller en mångfald i förskolan.
            Det gäller bl.a. föräldraaktivitet. Vi arbetar också för föräldraaktivitet
            i kommunala skolor. Vi vill bl.a. att det skall ändras i skattesystemet
            så att man som förälder kan få gå in och göra en arbetsinsats
            i den kommunala skolan utan att bli skattskyldig för arbetsinsatsen.
          </note>
          <note>
            Låt mig återkomma till möjligheterna att stanna hemma med barnen
            när de är små. Vi tycker att man skall kunna vara kommunal dagbarnvårdare
            för eget barn. Skälet till det är inte att det är vår vision i
            Miljöpartiet. Vi vill ha grundtrygghet för alla så att man fritt
            kan välja vad som är bäst för t.ex. barnen i livets olika skeden.
            Men på vägen dit får vi finna oss i att vi har ett socialförsäkringssystem
            som är knutet till lönearbetet. Det skulle vara en stor fördel
            framför allt för kvinnorna om man fick en möjlighet att tillgodogöra
            sig de sociala förmåner som är knutna till lönearbetet. Om man
            kan bli kommunal dagbarnvårdare för eget barn har man rätt till
            pension, till det sociala försäkringssystemet osv. Det är en lösning
            som vi har tyckt skulle kunna vara bra. Jag tycker att den är
            bättre än Socialdemokraternas. Den är framför allt möjlig att
            genomföra ekonomiskt, till skillnad från
          </note>
          <note>
            Kristdemokraternas förslag.
          </note>
          <note type="speaker">
            Anf. 145 BIRGITTA SELLÉN (c) replik:
          </note>
          <note>
            Herr talman! Jag tror att Gunnar Goude måste förklara detta med
            kommunala dagbarnvårdare. Vad innebär det för valfrihet? Jag förstår
            inte riktigt resonemanget. Gunnar Goude får utveckla det lite.
          </note>
          <note type="speaker">
            Anf. 146 GUNNAR GOUDE (mp) replik:
          </note>
          <note>
            Herr talman! Valfriheten innebär att man kan vara hemma med egna
            barn om man skulle vilja det. Man skulle helt enkelt kunna få
            en formell anställning i kommunen. Det skulle naturligtvis inte
            ge någon stor lön. Den kan man förhandla fram, och det skulle
            man göra precis som dagbarnvårdarna har förhandlat fram sina löner.
            Man skulle kunna utvidga det till ett familjedaghem och ta emot
            flera barn om man så vill.
          </note>
          <note>
            Men möjligheten för en förälder, man eller kvinna, att vara hemma
            med eget barn skall alltså finnas. Det skall också finnas möjlighet
            att få tillgodoräkna sig den tiden som pensionsgrundande osv.
          </note>
          <note type="speaker">
            Anf. 147 ERLING WÄLIVAARA (kd) replik:
          </note>
          <note>
            Herr talman! Gunnar Goude hyllar samverkan mellan Socialdemokraterna,
            Miljöpartiet och Vänsterpartiet.
          </note>
          <note>
            Jag skulle vilja veta Miljöpartiets syn på maxtaxan och rättvisan
            i den. Jag vill också fråga hur ni avser att finansiera den här
            reformen. Skall ni vältra över kostnaderna på kommunerna? Ni talar
            mycket om alternativ och mångfald här i kammaren, men när det
            gäller det praktiska politiska arbetet ute på fältet lyser alla
            förslag och reformer med sin frånvaro.
          </note>
          <note>
            Jag blev också lite beklämd under Gunnar Goudes anförande. Jag
            hörde inte ordet förälder nämnas.
          </note>
          <note>
            Existerar föräldrar i Miljöpartiet över huvud taget?
          </note>
          <note>
            Min fråga är också: Är Miljöpartiet verkligen för valfrihet för
            föräldrar och för familjer? Uppfattade jag Gunnar Goude rätt när
            jag tyckte att han i sin senaste replik sade att ni egentligen
            stöder vårdnadsbidraget? Då borde ni ju rösta med Kristdemokraterna.
          </note>
          <note>
            Sedan uppfattade jag inte riktigt vem som har det pedagogiska
            ansvaret i förskolan enligt Miljöpartiet.
          </note>
          <note type="speaker">
            Anf. 148 GUNNAR GOUDE (mp) replik:
          </note>
          <note>
            Herr talman! Jag kan börja bakifrån, för det är lättast att komma
            ihåg.
          </note>
          <note>
            Vi kräver att förskollärarna skall få ett tydligt pedagogiskt
            ansvar, att det skall tydliggöras. Det har vi krävt tidigare i
            flera motioner och vi har gjort det i debatterna här i talarstolen.
            Det är vi inte ensamma om. Det är väl ganska naturligt att man
            har det kravet.
          </note>
          <note>
            Nu vet jag inte hur Erling hör vad jag säger. Men det kanske
            är som med min dator. När jag söker på ordet förälder får jag
            inga svar därför att det finns i kombinationer med sådant som
            t.ex. föräldraaktiv förskola. Men det är väl alldeles solklart
            att Miljöpartiet på många olika sätt arbetar för att öka möjligheterna
            för föräldrar att aktivt delta på många sätt, t.ex. i föräldraaktiva
            förskolor, i föräldrakooperativ, osv. Mångfalden är viktig. Det
            är ingenting nytt.
          </note>
          <note>
            När det gäller maxtaxan vill jag inte upprepa argumenten. Jag
            drog dem som vi hade i valrörelsen.
          </note>
          <note>
            De gäller så länge maxtaxan inte har tagit form. Vi har alltså
            inte fått något beslut om det. Inte heller i budgeten är beslut
            fattat. Samverkan har inte gått så långt. Vi har en gemensam skrivning
            om att medel skall anvisas. De finns anvisade i budgeten till
            kommuner, öronmärkta för förskola och maxtaxa. Sedan får vi se
            hur mycket som kommer till det ena eller det andra och vilken
            form taxeändringen kommer att ha.
          </note>
          <note>
            Vår inställning är klar, och den har jag redan deklarerat.
          </note>
          <note type="speaker">
            Anf. 149 ERLING WÄLIVAARA (kd) replik:
          </note>
          <note>
            Herr talman! Det visade sig i den senaste repliken att orden
            inte stämmer överens med verkligheten för
          </note>
          <note>
            Miljöpartiet.
          </note>
          <note>
            Om ni hävdar att förskollärarna har det pedagogiska ansvaret
            i förskolan, varför har ni då inte ställt upp på vår reservation?
            Det är reservation 6 under mom. 12 och 18 i betänkandet.
          </note>
          <note type="speaker">
            Anf. 150 GUNNAR GOUDE (mp) replik:
          </note>
          <note>
            Herr talman! Det finns många motioner i de här sammanhangen.
            I den här debatten tror jag att det var över 50 motioner. Vi kommer
            snart till en debatt där det är 166. Det finns inte heller något
            regeringsförslag. Däremot vet vi att regeringen har annonserat
            att man skall göra en översyn. Man kommer med ett förslag, en
            proposition om allmän förskola, vilket är en sak. Man slutför
            just nu en utredning om hur lärarutbildningen skall se ut, där
            förskollärarna ingår. Man har en utredning på gång när det gäller
            värderingarna i grund- och förskolan.
          </note>
          <note>
            Det här är alltså inte rätta ögonblicket att försöka gå samman
            om någon liten detalj och pressa igenom det i en motion. Det är
            inte så vi arbetar här. Försök inte använda det mot Miljöpartiet
            att vi inte stöder reservationen. Det är alldeles solklart var
            vi står. Vi arbetar för att vi skall få ett tydligt pedagogiskt
            ansvar, ett tydligt ledningsansvar och en läroplan som mycket
            mer i detalj - naturligtvis inte en detaljreglering - ger kvalitetsgarantier
            för den pedagogiska verksamheten i förskolan.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 10 §.)
          </note>
          <note>
            8 § Skolfrågor
          </note>
          <note>
            Föredrogs
          </note>
          <note>
            Utbildningsutskottets betänkande 1998/99:UbU11
          </note>
          <note>
            Skolfrågor
          </note>
          <note type="speaker">
            Anf. 151 TOMAS HÖGSTRÖM (m):
          </note>
          <note>
            Herr talman! Jag skall börja med att yrka bifall till reservation
            6 under mom. 15. Som alla har kunnat konstatera när det gäller
            det här betänkandet behandlas 166 motionsyrkanden. Det visar på
            vilken stor betydelse skolfrågor har i Sveriges riksdag och bland
            samtliga partier. Det förtjänar att betonas att så många engagerar
            sig i den situation som den svenska skolan befinner sig i.
          </note>
          <note>
            Låt mig säga att jag vill ha en renässans för ordning och reda
            i skolan. Vi behöver mer av ordning och reda i skolan. Då ger
            vi skolorna de bästa förutsättningarna för lärande och fostran.
            Då ger vi lärare och elever en bra arbetsmiljö. Att inte ta itu
            med de ordningsproblem som i dag finns i många skolor är ett svek
            mot dem som är verksamma i skolan.
          </note>
          <note>
            Ordningsproblemen är av olika slag och tar sig olika uttryck.
            Gemensamt är att de skapar otrivsel för alla, att de drabbar alla.
            Men de drabbar på olika sätt.
          </note>
          <note>
            Dock är det de svagaste eleverna som drabbas värst.
          </note>
          <note>
            De som redan innan hade problem utsätts och på värsta sätt.
          </note>
          <note>
            Varför är det då så här? Varför har skolan hamnat i en sådan
            situation att Sveriges riksdag, Sveriges regering och riksdagsledamöter
            från olika partier ägnar mycket tid åt att diskutera och föreslå
            åtgärder för att komma till rätta med ordningsproblemen, var och
            en utifrån sin ideologi, var och en utifrån sin syn på lösningar?
            Jag tror att vi skall ägna lite tid just åt den frågan.
          </note>
          <note>
            Jag tror att det är fråga om en utveckling som har pågått under
            ganska lång tid och som tar avstamp i flumskolan. Sedan har det
            fortsatt i en urholkning av lärarens yrkesroll, för att därefter
            knyta an till de diskussioner och förslag som har lagts och som
            visar att familjens ställning, föräldrarnas ställning, i allt
            högre grad har urholkats. Det har lett till ordningsproblem.
          </note>
          <note>
            Vi måste få stopp på den här negativa utvecklingen. Normer, regler
            och värderingar är honnörsord som måste ges innehåll. I betänkandet
            skriver utskottet att värderingsfrågor skall utgöra basen för
            arbetet i skolan. Det kan vi instämma i. Men vi moderater anser
            att det behövs förtydliganden av läroplanens skrivningar om värdegrund.
          </note>
          <note>
            I dagens tidning kan vi läsa i en artikel:
          </note>
          <note>
            Lärare misshandlad av elev. En manlig lärare på
          </note>
          <note>
            Rönninge gymnasium misshandlades på onsdagen så allvarligt av
            en elev att han fick föras i ambulans till sjukhus.
          </note>
          <note>
            Det skall inte vara så, men det är så. Skall lärare och elever
            vara rädda, lärarna för att gå till arbetsplatsen och eleverna
            också?
          </note>
          <note>
            Jag kan ta ett exempel från min hemstad Västerås.
          </note>
          <note>
            En elev knivskars. Eleven flyttades från skolan, den som utförde
            dådet var kvar. Vilka signaler skickar vi ut om vi hanterar de
            här frågorna på det sättet?
          </note>
          <note>
            Skolan måste ägna mer tid åt att lära människor att umgås med
            varandra och att respektera varandra, respektera att vi är olika.
            Men skolan måste också göra klart för dem som är i skolan vad
            som är rätt och vad som är fel.
          </note>
          <note>
            En konsekvens som vi tar upp i vår reservation är att vi anser
            att det behövs en översyn av bestämmelserna om disciplinära åtgärder
            mot elever, vilket också skall vara ett regeringsuppdrag från
            riksdagen.
          </note>
          <note>
            Ett exempel har jag just gett er, och det finns väldigt många
            fler.
          </note>
          <note>
            Det är många åtgärder som behövs. Jag har pekat på några som
            behövs för att skolans arbetsmiljö skall vara bättre. Här finns
            också betydelsen av att eleven är i centrum och av att det inte
            bara är tomma ord. Vi behöver en högre grad av individualisering
            i skolan, inte bara när det gäller eleverna utan också när det
            gäller läraren. Det tar sig nu förhoppningsvis uttryck i en reformering
            av lärarutbildningen.
          </note>
          <note>
            Men vi skall också betona betydelsen av valfrihet i skolan, av
            att man kan välja mellan skolor, av att man har möjlighet att
            välja mellan skolor. Då kanske vi också skall börja titta på hur
            vi finansierar den skola som vi i dag lägger så stor betydelse
            vid i den politiska debatten. Det är av strategisk betydelse för
          </note>
          <note>
            Sveriges välstånd hur vi lyckas med våra investeringar inom det
            utbildningspolitiska området.
          </note>
          <note>
            Vi skall också ställa frågor till oss själva om utvärdering och
            uppföljning, både av lärare och av elever, och då spelar enligt
            min mening betygen en självklar roll. De måste komma tidigare,
            de måste omfatta fler steg och de måste vara tydligare.
          </note>
          <note>
            Skriftlig dokumentation och sådana utvecklingssamtal som i dag
            förs är för mig en självklarhet. Information till föräldrarna
            om barns och elevers beteende i skolan måste ges en mer framträdande
            roll. Vi måste ge skolan tid att ägna sig åt detta.
          </note>
          <note>
            Vi måste synliggöra problemen, och det är först när vi har gjort
            det som vi kan föreslå och genomföra de rätta åtgärderna för att
            lösa dem. Jag anser att det är vad Moderata samlingspartiet gör
            i de partimotioner, kommittémotioner och enskilda motioner som
            vi redovisar.
          </note>
          <note type="speaker">
            Anf. 152 KALLE LARSSON (v):
          </note>
          <note>
            Herr talman! Jag inledde för en dryg månad sedan en debatt här
            i kammaren med att ge stöd till de elever som strejkade i Skåne
            och som krävde mer pengar till skolan. Sedan dess har fler elever
            varit ute i protester och strejker mot nedskärningar och för att
            göra sina röster hörda i frågor som angår dem. Vänsterpartiet
            ser positivt på att skolelever själva organiserar sig och står
            upp för sina rättigheter och för det självklara kravet på mer
            pengar till skolan. Jag är förstås medveten om att det här inte
            är en budgetdebatt, men jag vill ändå än en gång understryka att
            även om jag ser positivt på det samarbete som har etablerats mellan
            Vänsterpartiet, Socialdemokraterna och Miljöpartiet, och som innebär
            att mer pengar ges till kommuner och landsting både i år och kommande
            år, så räcker inte detta. De som säger att skolan inte behöver
            mer resurser utan bara ett förändrat arbetssätt har fel, även
            om sådana förändringar är nog så viktiga.
          </note>
          <note>
            När detta är sagt vill jag gå över till att ge några synpunkter
            på det betänkande som vi i dag diskuterar. Vi har dels i en egen
            reservation, dels i en med
          </note>
          <note>
            Miljöpartiet gemensam reservation redogjort för våra synpunkter.
            Jag vill redan från början säga att jag självfallet står bakom
            samtliga Vänsterpartiets reservationer men nöjer mig med att yrka
            bifall till reservation 4 under mom. 5 och reservation 5 under
            mom. 43 för att vinna en del tid här i kammaren.
          </note>
          <note>
            Det som vi i dag behandlar spänner över ett brett område, och
            jag har här inte utrymme för att redogöra för alla de tankar som
            ligger bakom våra reservationer utan får koncentrera mig på några
            av dem. Låt mig börja med den principiella synen på det som vi
            kallar den flexibla och sammanhållna ungdomsskolan, som tar sin
            utgångspunkt i hur vi nu skall kunna dra fördel av att vi i dag
            i stor utsträckning har en tolvårig och, om vi räknar in förskoleklassen,
            en trettonårig skola. Vi menar att all utbildning i skolan skall
            vara arbetslivsförberedande och ge behörighet till högskolestudier,
            eftersom alternativet är att en del som man inte förmår motivera
            för tillfället hamnar i återvändsgränder.
          </note>
          <note>
            Den utredning som vi föreslår skall se över hur skolan skall
            kunna anpassas till ungdomars olika utvecklingsstadier. Mer av
            konkret och praktiskt skolarbete utförs under den period då ungdomarna
            är mest mogna för sådant arbete, och de mer teoretiska studierna
            skjuts upp tills man har nått mognadsnivån för sådana studier.
            Utgångspunkter för ett sådant arbete måste vara att undvika olika
            former av nivågruppering och att samtidigt ge varje elev det stöd
            som behövs för att utvecklas i sin egen takt och för att motverka
            utslagning.
          </note>
          <note>
            Vi ser betygen som ett hinder i arbetet för ökad skoldemokrati
            och för möjligheten att skapa en likvärdig skola för alla. Vi
            vet att betygen är ett sätt att sortera elever också utifrån klassbakgrund
            och att betygssystem, faktiskt oavsett hur de utformas, därmed
            återskapar klassamhällets uppdelning mellan människor.
          </note>
          <note>
            I betänkandet anges också att "varje betygssystem, oavsett utformning,
            påverkar arbetet i skolan och att det perfekta betygssystemet
            sannolikt inte finns".
          </note>
          <note>
            Men betygen behövs ändå, menar utskottsmajoriteten, dels för
            att ge ett intyg på uppnådda kunskaper, dels som instrument för
            urval till högre studier.
          </note>
          <note>
            Min fråga till majoriteten - och egentligen till alla de partier
            som inte står bakom yrkandet om en utredning om hur en betygsfri
            skola skall kunna genomföras - måste då bli: Finns det verkligen
            inga bättre sätt att visa hur bra en elev klarar sig i skolan?
            Vad anser ni att de obligatoriska utvecklingssamtalen annars syftar
            till? Och vidare: Menar ni att det är motiverat att använda betyg
            som - oavsett hur de utformas -
          </note>
          <note>
            "påverkar arbetet i skolan" bara därför att man skall kunna sålla
            mellan elever till vidare studier? Varför kan inte varje nivå
            i utbildningssystemet få sköta sin egen antagning i stället för
            att tidigare skolår skall hämmas?
          </note>
          <note>
            Herr talman! Segregationen mellan olika skolor i
          </note>
          <note>
            Sverige ökar alltmer. Det visar i stort sett varje bild som ges
            av skolan. Det finns många orsaker till detta, och dit hör bostadssegregation,
            arbetslöshet och särskild problematik i storstadsområdena. Men
            vi menar att en bidragande orsak också är framväxandet av privata
            - s.k. fristående - skolor. Samtidigt som de offentliga skolorna
            i många kommuner fortfarande får mindre pengar för varje år startar
            alltfler privatskolor.
          </note>
          <note>
            Det innebär att många föräldrar som har tillräckligt socialt
            kapital flyttar sina barn från de offentliga till de privata skolorna
            i stället. Det betyder att många av de viktiga impulser som skolan
            faktiskt behöver i form av ny pedagogik hänvisas till de privata
            initiativen. Det innebär dessutom att makt successivt förs från
            det gemensamma till det privata, en genomgående trend i hela samhällsutvecklingen,
            en trend som
          </note>
          <note>
            Vänsterpartiet vill bryta.
          </note>
          <note>
            Vi får en typ av skolor för dem som har och en annan för dem
            som inte har. Vi får en uppdelning utifrån klassbakgrund, etnicitet
            och religiös uppfattning, en uppdelning mellan elever som egentligen
            har allt att vinna på att faktiskt mötas. Det är knappast fruktsamt
            om man vill skapa en demokratisk, likvärdig och sammanhållen skola
            för alla.
          </note>
          <note>
            Det är mot den bakgrunden som vi har föreslagit att inga nya
            privata - s.k. fristående - skolor tillåts etableras. Att Folkpartiet
            påstår sig vilja använda skolan som "en murbräcka mot segregation",
            som man skriver i sin reservation, och samtidigt anger att man
            vill ha fler fristående skolor visar med all önskvärd tydlighet
            att man intet har förstått av mekanismerna bakom segregationen,
            eller också blandar man ihop en murbräcka med en säck gödningsmedel.
            Men det är klart: Folkpartiet är inte representant för vare sig
            arbetarrörelsen eller bonderörelsen, så det må kanske vara det
            förlåtet.
          </note>
          <note>
            Vi har också föreslagit att det i skollagen bör anges en lägsta
            nivå för elevvårdspersonal som kommunerna är skyldiga att hålla.
            Vi menar att varje elev måste garanteras rätten att ha tillgång
            till skolpsykolog, kurator och skolsköterska. Det vore att ge
            ett viktigt verktyg till varje skola att använda i arbetet för
            att undvika att elever slås ut, ger upp och passiviseras. I betänkandet
            hänvisas till en pågående utredning, men vi menar att det redan
            nu står klart att denna lägsta gemensamma nivå måste garanteras
            alla elever.
          </note>
          <note>
            Avslutningsvis vill jag kommentera några av de borgerliga partiernas
            reservationer. Man kan ana att det i synen på skolan - och i någon
            mening också i synen på människan - finns kvar en grundläggande
            skillnad mellan höger och vänster. Både Centern och
          </note>
          <note>
            Moderaterna skriver i sina reservationer om behovet av att skärpa
            de disciplinära åtgärder som skall kunna vidtas mot eleverna.
            Centern och Kristdemokraterna talar vidare om hur en "nollvision"
            bör upprättas i skolan. Jag måste säga att jag ställer mig smått
            undrande, för att uttrycka det milt, till om det är hårdare tag,
            fler kränkningar av den personliga integriteten, strängare regler
            och tätare kontakt mellan skolan och polisen som verkligen uppmuntrar
            och motiverar fler unga människor att trivas i skolan. Jag trodde
            att det var uppmuntran, möjlighet till personligt ansvar, demokratiskt
            inflytande och social samvaro som skapar växande människor, inte
            repression. Min fråga till de partier som jag nu har nämnt måste
            alltså bli:
          </note>
          <note>
            Har jag fel?
          </note>
          <note type="speaker">
            Anf. 153 TOMAS HÖGSTRÖM (m) replik:
          </note>
          <note>
            Herr talman! Visst skall eleverna utvecklas och övas i social
            samvaro, men samtidigt handlar det också om att de regler som
            finns i skolorna skall upprätthållas. Vi för en diskussion om
            detta och vill lämna ett uppdrag till regeringen, vilket jag också
            har redovisat här i kammaren.
          </note>
          <note>
            Jag måste säga att jag blir beklämd när jag lyssnar på en uttalad
            kommunist i Sveriges riksdag.
          </note>
          <note>
            Vi kan från talarstolen höra att inga nya privata skolor skall
            tillåtas. Det är ett eko av det förgångna. I
          </note>
          <note>
            utredning efter utredning konstaterar man att det är just med
            hjälp av alternativen som skolan och barnomsorgen har utvecklats.
            Det är ett erkännande som lämnas av fackliga organisationer och
            av lärare -
          </note>
          <note>
            både enskilt och i grupp.
          </note>
          <note>
            Då borde det rimliga vara att även Vänstern bejakar den positiva
            utveckling som de privata skolorna har inneburit.
          </note>
          <note type="speaker">
            Anf. 154 KALLE LARSSON (v) replik:
          </note>
          <note>
            Herr talman! Tomas Högström tar i sin replik åter igen upp frågan
            om disciplin. Som en inledning på denna replik måste jag få ställa
            en fråga. I moderaternas reservation framgår det att man anser
            att samtidigt som skolans ansvar för att fostra barn och ungdomar
            har ökat, har en del av de verktyg som skolan har haft försvunnit
            eller blivit kraftlösare. Jag skulle gärna vilja veta vad Tomas
            Högström menar. Vilka verktyg är det han vill ha tillbaka?
          </note>
          <note>
            Tomas Högström säger att vi i Vänstern borde bejaka de saker
            de fristående, privata skolorna har kommit med. Problemet är att
            i den verklighet där många elever och lärare lever - men kanske
            inte i utredning efter utredning, som Tomas Högström hänvisar
            till - ökar segregationen mellan skolor. De som har socialt kapital,
            de som har akademisk utbildning och bakgrund, flyttar sina barn
            till de skolor som finns t.ex. i Stockholms innerstad eller som
            redan är goda skolor. Resten av eleverna får finna sig i undermåliga
            skolor.
          </note>
          <note>
            Jag tar nog snarare intryck av verkligheten än av
          </note>
          <note>
            Tomas Högström.
          </note>
          <note type="speaker">
            Anf. 155 TOMAS HÖGSTRÖM (m) replik:
          </note>
          <note>
            Herr talman! Vi kan konstatera att många av de alternativ som
            har vuxit fram finns i de socialt utsatta områden som Kalle Larsson
            påstår att man flyttar från. Varför flyttar man från de socialt
            utsatta områdena där inga alternativ erbjuds? Jo, just beroende
            på den samhällssyn som Kalle Larsson representerar.
          </note>
          <note>
            Den har tillåtit och svarat för planeringen och uppförandet av
            dessa bostadsområden.
          </note>
          <note>
            Kalle Larsson bör mer granska sitt eget fögderi, och han bör
            bejaka den positiva utveckling som de privata alternativen har
            erbjudit. Jag konstaterar att
          </note>
          <note>
            Kalle Larsson inte med ett ord ger ett erkännande för en faktisk
            utveckling. Det visar på svagheten i den politik Kalle Larsson
            företräder.
          </note>
          <note type="speaker">
            Anf. 156 KALLE LARSSON (v) replik:
          </note>
          <note>
            Herr talman! Jag ger gärna ett erkännande till att det behövs
            mer alternativ pedagogik i skolan. Det finns ett tänkande i de
            privata och i de fristående skolorna såväl som i många av de offentliga
            skolorna som vi måste ta större hänsyn till. Tänkandet skall användas
            för att utveckla skolan. Nu är det sagt - om det nu måste sägas.
          </note>
          <note>
            Problemet i dag är snarare att de som vill använda sig av alternativ
            pedagogik och nya former av undervisning hänvisas till de privata
            skolorna i stället för att den gemensamma offentliga skolan omformas.
            På så sätt bidrar privatskolesystemet till att cementera pedagogiken
            i den offentliga gemensamma skolan.
          </note>
          <note>
            Jag konstaterar att Tomas Högström inte vill tala om för mig
            vilka verktyg skolan tidigare har haft, som har försvunnit, och
            som moderaterna vill införa.
          </note>
          <note>
            Låt mig sända med en förhoppning om att det inte är svingen och
            spänsten i pekpinnen som fattas för Moderata samlingspartiet.
          </note>
          <note type="speaker">
            Anf. 157 YVONNE ANDERSSON (kd):
          </note>
          <note>
            Herr talman! Den värdegrund som är antagen i samband med läroplanen
            efterlevs inte överallt. Tomas Högström gav flera exempel på detta.
            Det är därför med tillfredsställelse vi kristdemokrater har uppmärksammat
            skolministerns arbete med frågor om värdegrunden.
          </note>
          <note>
            Jag är dock ibland orolig över att det inte tydligt anges vilken
            värdegrund som avses. På min direkta fråga i kammaren svarade
            skolministern att det var den värdegrund som finns framskriven
            i läroplanen
          </note>
          <note>
            Lpo 94, dvs. med utgångspunkt i västerländsk humanistisk människosyn
            och kristen etik. I läroplanen för förskolan anges dock inte så
            tydligt vilken värdegrund som avses. Jag tycker att det är synd.
          </note>
          <note>
            En värdegrund finns, tydlig eller otydlig, i varje verksamhet
            och hos varje individ. Det intressanta är vilken värdegrund som
            får prägla den kultur som finns i en verksamhet. Det är den som
            sedan visar sig i handlingar, beteenden, tankar och tal. Därför
            kan vi kristdemokrater aldrig bli nöjda med att man arbetar med
            en värdegrund som sådan. Vi är måna om att arbetet utgår från
            den värdegrund som vi anser att ett gott samhälle bygger på, dvs.
            med den kristna etikens förtecken.
          </note>
          <note>
            Utifrån vår grundsyn, som också är den som finns framskriven
            i nu gällande läroplan, följer ett antal ställningstaganden till
            frågor som föreliggande betänkande tar upp. Nu hoppas jag innerligt
            att föregående talare lyssnar. Det här gäller synen på människor.
          </note>
          <note>
            Varje barn är unikt och har rätt att bli bemött utifrån sina
            möjligheter och behov. Det är något annat än att stöpas i samma
            form, och det får andra följder. Därmed kan inte undervisningen
            vara lika för alla. Flexibla möjligheter måste ges.
          </note>
          <note>
            Detta gäller också kunskapssynen. Vi har olika begåvningar och
            intressen. Såväl praktiskt som teoretiskt kunnande är värdefullt.
          </note>
          <note>
            Herr talman! I början av seklet var den praktiska kunskapen allmängods.
            På gårdarna, tillsammans med de stora familjerna, fick barnen
            och ungdomarna tidigt lära sig den vardagskunskap som rent praktiskt
            behövdes för att leva i samtidens samhälle. Den teoretiska kunskapen
            fanns för de besuttna, de som hade de ekonomiska tillgångar som
            krävdes för att få studera.
          </note>
          <note>
            Då tog folkbildarna sitt ansvar för att ombesörja teoretisk kunskap
            till alla. Hur är förhållandena i dag?
          </note>
          <note>
            Det omvända!
          </note>
          <note>
            Den teoretiska kunskapen är tillgänglig för alla.
          </note>
          <note>
            Det tycker vi är bra. Men hur är det med den praktiska? Vänsterpartiets
            Kalle Larsson säger att de som inte är mogna för det teoretiska
            skall ha praktisk kunskap. Det kan man börja med. Det är, tycker
            jag, en oerhört knepig inställning. Det är förvånande att
          </note>
          <note>
            Vänsterpartiet, tillsammans med Socialdemokraterna, kan inrikta
            en skola på i flera avseenden ensidigt teoretiska kunskaper och
            inte våga lyfta fram handens kunskap.
          </note>
          <note>
            Jag menar att den teoretiska kunskapen glorifieras i alltför
            hög grad. Det kommer att komma en situation framöver när vi inser
            att vi har förlorat något i samhället. Vi vet att välfärdens utveckling
            och människors välbefinnande behöver både handens och den s.k.
            andens kunskap.
          </note>
          <note>
            I skolans värld kan värderingar av kunskapens tyngd avläsas på
            den tid barn får till sitt förfogande för att lära.
          </note>
          <note>
            Vi kristdemokrater menar att en översyn av det totala antalet
            timmar i grundskolan, i syfte att öka antalet timmar i slöjd,
            idrott och hälsa, bild och hemkunskap, skall göras. Detta skall
            göras för att möta såväl den enskilde elevens behov som samhällets
            behov.
          </note>
          <note>
            Mobbning är ett problem som fortfarande framträder. Allt bekämpande
            till trots hör vi allt oftare talas om mobbning. Alla former av
            mobbning måste med kraft motverkas. Jag trodde att vi var eniga
            om det målet - ända tills jag hörde Kalle Larsson tala i talarstolen.
            På något sätt nonchalerar han vår nollvision.
          </note>
          <note>
            Visst har Kalle Larsson fel när han säger att vi vill ha nollvision
            på grund av disciplinära åtgärder. Vi talar om nollvision utifrån
            en värdegrund där eleverna praktiskt får öva sig i etik. Det handlar
            inte enbart om ord för oss. Det handlar inte om bestraffningar.
            Det handlar om social träning i människors utveckling.
          </note>
          <note>
            Vi kristdemokrater har med åsnans envishet betonat värdegrunden,
            i dag i samband med varje betänkande, och vi kommer att fortsätta
            att göra det. Att lära unga människor och oss själva, oavsett
            vilken ålder vi är i, att behandla andra som man själv vill bli
            behandlad, att praktiskt i det vardagliga arbetet omsätta det
            vi tror på, är det bästa sättet att motarbeta mobbning. Värdegrunden
            är tagen i riksdagen. Vi vill att värdegrunden skall följas upp
            i alla planer, också i skolplanerna i kommunen, i lokala arbetsplaner
            samt i
          </note>
          <note>
            Skolverkets uppföljningar och utvärderingar.
          </note>
          <note>
            En sak till som kan ses som en konsekvens av våra grundvärderingar
            är att vi ständigt måste pröva nya möjligheter för att möta människors
            behov där dessa finns. Därför är det viktigt att systemen blir
            flexibla.
          </note>
          <note>
            Varför tror tidigare talare här att privata skolor startas? Kanske
            de kan lyckas möta eleverna på ett bättre sätt, så att de utvecklas
            bättre. Ni kanske tror att de cementerar gamla rutiner från den
            vanliga skolan, men det tror inte jag. I stället är de privata
            alternativen en tillgång, om det offentliga vill ta vara på de
            erfarenheter man kan nå därifrån.
          </note>
          <note>
            Vi vill också lyfta fram vuxenutbildningens fördelar. Vuxna människor
            som inte har tillräckliga kunskaper i t.ex. läsförståelse och
            skrivförmåga har svårt, om ens någon möjlighet, att få arbeta
            eller studera på högre utbildning. Dem skall vi också ta ett ansvar
            för och erbjuda möjligheter att komma vidare i det livslånga lärandet.
          </note>
          <note>
            Här kan påpekas att Kristdemokraterna var det enda parti som
            i vårbudgeten var berett att satsa mer resurser på utbildning
            för dem som bäst behöver det.
          </note>
          <note>
            För mig är det obegripligt att socialdemokrater och vänsterpartister
            skär ned på den utlovade utbyggnaden. Det är ett svek. Eller vad
            säger Kalle Larsson om detta, herr talman?
          </note>
          <note>
            I en motion om gymnasieelever och deras svårigheter föreslår
            jag att en försöksverksamhet skall starta för att stödja dem som
            har svag social förankring och behöver hjälp och trygghet från
            vuxna. Alltför ofta möts man av att elever som inte följer med
            i undervisningen får hjälp med själva inlärandet. Och detta är
            en god hjälp för dem som har inlärningssvårigheter. Ofta är det
            emellertid inte inlärningen i sig som är problematisk, utan snarare
            ett slags grundtrygghet som saknas. Då är det andra insatser som
            behöver göras. Exempel på sådana är folkhögskolorna, som varit
            ett stort stöd för ungdomar som haft svårt att finna sina liv.
            Det vore rimligt att den vanliga gymnasieskolan skulle kunna förenas
            t.ex. med gruppboende eller liknande.
          </note>
          <note>
            Poängen med det jag säger är att ungdomars behov skall avgöra
            hur lösningen skall bli. Här har utskottet visat en positiv hållning
            och föreslår att en sådan försöksverksamhet bör komma till stånd
            genom frivillig samverkan mellan berörda kommuner och andra intressenter.
            Den skrivningen uppskattas.
          </note>
          <note>
            Herr talman! Jag står bakom samtliga yrkanden som är gjorda i
            utskottet, men för tids vinning yrkar jag här bifall till reservation
            3 under mom. 15.
          </note>
          <note type="speaker">
            Anf. 158 KALLE LARSSON (v) replik:
          </note>
          <note>
            Herr talman! Yvonne Andersson inleder med att uttala några, egentligen
            till intet förpliktande, meningar om att varje barn är unikt osv.
            Det är riktigt;
          </note>
          <note>
            det håller vi nog alla i denna kammare med om. Därefter går hon
            över till att säga att Vänsterpartiet vill stöpa alla i samma
            form. Låt mig då säga att det är helt fel uppfattat.
          </note>
          <note>
            Vi talar inte om valfrihet på det sätt som kristdemokraterna
            kanske gör, där det handlar om att välja en färdig form av undervisning
            och skolform. Vi talar om ett direkt inflytande för alla som finns
            i skolan över den egna vardagen. Vi talar definitivt inte om att
            stöpa alla i samma form.
          </note>
          <note>
            Jag tror att Yvonne Andersson missförstod, medvetet eller inte,
            vad jag sade när jag talade om den flexibla ungdomsskolan. Vi
            talar där om att saker som handlar om en högre abstraktionsnivå
            ibland kommer in för tidigt i skolan och kan behöva vänta några
            år. Men det handlar inte om att skilja teori och praktik. Nej,
            tvärtom är den bästa undervisningen den som förmår förena teori
            och praktik.
          </note>
          <note>
            Jag måste fråga Yvonne Andersson om nollvisionen, som hon diskuterar.
            Yvonne Andersson kan inte vara omedveten om likheten i ord mellan
            nollvision och nolltolerans. Nolltolerans inom brottsbekämpningen
            handlar om att man skall slå ned med hårdhet på varje liten förseelse.
            Om det är den uppfattningen
          </note>
          <note>
            Yvonne Andersson har om hur skolan skall fungera tror jag att
            hon är fel ute.
          </note>
          <note type="speaker">
            Anf. 159 YVONNE ANDERSSON (kd) replik:
          </note>
          <note>
            Herr talman! Det var intressanta frågor, måste jag säga. Hur
            skall människor ha inflytande över sin vardag? Hur skall man kunna
            få sina individuella behov tillgodosedda om det bara finns ett
            alternativ att välja på?
          </note>
          <note>
            Vad Vänsterpartiet och kommunisterna egentligen framhärdar i
            är tanken att det enbart skall finnas en typ av skola. Och om
            ni hade trott att denna typ av skola skulle kunna stå för alla
            alternativ som människor vill ha, skulle det aldrig ha funnits
            grogrund för privata alternativ. Men det visar sig ju att den
            skola som ni på vänsterkanten har samarbetat kring inte ger de
            alternativen. Den förmår tydligen inte ge de alternativen, eftersom
            alltfler väljer att låta sina barn gå i andra, alternativa skolformer.
            Om man skulle ta vara på de erfarenheter som de alternativa och
            privata skolorna ger skulle det naturligtvis räcka med det statliga
            och kommunala alternativet.
          </note>
          <note>
            När det gäller nolltolerans och nollvision, kan man använda olika
            ord på olika sätt beroende på vad det är fråga om. Men vi skall
            inte behöva tolerera någon mobbning, därför att den kommer aldrig
            att växa fram om unga människor tidigt lär sig att man skall behandla
            andra som man själv vill bli behandlad. Vem vill bli mobbad? Det
            här kommer naturligtvis att successivt avta, men det handlar inte
            enbart om barn utan också om vuxna.
          </note>
          <note>
            När det gäller det inflytande ni talar om: Har ni också där jobbat
            för det? Ändå kan utvärderingarna påvisa att man inte har reellt
            inflytande i skolan. Det är naturligtvis synd.
          </note>
          <note type="speaker">
            Anf. 160 KALLE LARSSON (v) replik:
          </note>
          <note>
            Herr talman! När man hör kristdemokraterna -
          </note>
          <note>
            och de kristna, får jag väl säga, med samma svepande formulering
            som Yvonne Andersson använder sig av
          </note>
          <note>
            - diskutera är det ofta mycket som låter väldigt bra.
          </note>
          <note>
            Men när man funderar över vad det egentligen är de vill förändra
            hittar man ganska mycket mindre och ibland inte så roliga saker.
          </note>
          <note>
            Nollvision måste ändå innebära att ni vill tillföra någonting
            nytt i den begreppsvärld som vi handskas med i skolan. Det kan
            inte bara handla om att vi inte tycker att elever, lärare och
            andra skall mobbas i skolan. Jag tror att inte ens Yvonne Andersson
            kan förmå sig att säga att någon annan här inne skulle vilja det.
            Jag undrar: Vad är det nya som Yvonne
          </note>
          <note>
            Andersson och Kristdemokraterna i så fall vill tillföra med begreppet
            nollvision? Jag tror personligen inte att fler uniformerade vakter
            på skolorna eller metalldetektorer i dörrarna är någonting som
            underlättar trivseln i skolan.
          </note>
          <note>
            Det påstås också att vi bara vill ha ett alternativ, en skola.
            Yvonne Andersson sade inte det, men jag får en bild av att den
            skolan är väldigt stor, grå och tråkig. Så är det förstås inte.
            Vi vill att man skall kunna välja vilken pedagogik man skall använda
            sig av, och vi vill därför få in mer alternativ pedagogik i den
            offentliga, gemensamma skolan. Vi vill inte heller bara ha en
            typ av skola, men vi vill att samhället gemensamt skall ha ansvaret
            för hur utbildningen fungerar och drivs och att det därför också
            är rimligt att de skolor som finns styrs och kontrolleras av oss
            tillsammans. Det är inte en överhöghet i form av någon stat som
            skall göra detta, utan det är vi gemensamt, med inflytande från
            föräldrar, elever och lärare men också från dem som vi väljer
            gemensamt i de val vi har i det här landet.
          </note>
          <note type="speaker">
            Anf. 161 YVONNE ANDERSSON (kd) replik:
          </note>
          <note>
            Herr talman! Jag måste säga att det är viktigt för en riksdagsledamot
            som Kalle Larsson att kunna skilja på parti och religion. Det
            är en klar fördel. Det önskar jag att han lär sig hädanefter.
          </note>
          <note>
            När det gäller det nya vi vill tillföra, handlar det om den sociala
            träningen för barn, att tidigt starta med att den värdegrund som
            man står upp för också skall iscensättas i övningar, värderingsövningar,
            och i träning. Sådant kanske t.o.m. periodvis skall få dominera
            framför kunskapsträning.
          </note>
          <note>
            Det är det vi vill ha. Det är det nya. Det nya är att den sociala
            träningen och det sociala samspelet är lika viktigt som matematikkunskaper
            för unga och äldre människor.
          </note>
          <note>
            Jag tycker också att det skall finnas fler alternativ i den skola
            som finns i våra kommuner och i statens regi. Där är vi helt överens.
            Men när de alternativen har startat - när utvecklingen har gjort
            att det har blivit så - har de privata alternativen kanske inget
            existensberättigande.
          </note>
          <note>
            Om det finns olika alternativ, på väldigt många olika sätt, kan
            alla de människor som väljer fritt hitta någonting som tillgodoser
            deras behov. Det är vår grunduppfattning.
          </note>
          <note type="speaker">
            Anf. 162 SOFIA JONSSON (c):
          </note>
          <note>
            Herr talman! Inför valet 1998 kom skolan i fokus mer än någonsin
            tidigare. I bakgrunden kunde vi se larmrapporter om underkända
            elever med underkända betyg i grundskolan och gymnasiet. Det beskrevs
            som att lärarna inte kunde hantera eleverna på vissa skolor. Man
            visste inte vad som hände i skolan, och det fanns ingen riktig
            kontroll. Nervositeten var stor, och bekymren sågs som väldigt
            stora.
          </note>
          <note>
            Nyligen presenterade skolan vissa resultat för
          </note>
          <note>
            1998. För oss som har läst dem var det en skrämmande läsning.
            Vi kunde se att ungefär var femte elev i grundskolan inte nådde
            kunskapsmålen i alla ämnen.
          </note>
          <note>
            Var tionde elev var inte behörig att gå vidare till ett nationellt
            program i gymnasieskolan. Av eleverna med invandrarbakgrund var
            det var femte som inte blev behörig.
          </note>
          <note>
            Alla som lyssnade på partiernas budskap i valrörelsen måste ha
            nåtts av beskeden att vi nu kommer att ta krafttag, att vi nu
            kommer att lyssna och att vi inte kommer att sänka eleverna i
            skolan. Förväntningarna på oss i riksdagsarbetet under denna period
            var stora, och de var så med rätta.
          </note>
          <note>
            Dystert nog har regeringen och dess medhjälpare inte lyckats
            ta något initiativ för en bättre skola. Efter alla löften från
            valrörelsen, och efter ett helt riksdagsår då skolan uppmärksammats
            kanske mer än någonsin tidigare av oss i oppositionen, lyser de
            konkreta åtgärderna fortfarande med sin frånvaro. Detta innebär
            att vi på nytt kan se fram emot en vår då många elever kommer
            att gå ur skolan med icke godkända kunskaper.
          </note>
          <note>
            Det hade varit intressant, och det hade varit bra för skolan
            och för eleverna, om vi i dag hade kunnat diskutera en proposition
            som hade varit framlagd av regeringen. Jag hoppas att den kommer
            snart och att vi får sätta i gång diskussionen.
          </note>
          <note>
            Detta innebär att behovet av en ny politik kvarstår. Det måste,
            som vi i Centerpartiet ser det, vara vi vuxna som har ett ansvar
            för barnens framtid. Man kan inte som lärare skylla på politiker
            när det gäller skolan, lika lite som vi som politiker kan skylla
            på skolledare eller på den konjunktur vi har i dag. Det är i grunden
            ett gemensamt ansvar. Som politiker har vi ansvar för att prioritera
            och peka ut målen. Det är dags för en ny politik. Vår ambition
            i Centerpartiet är att man i varje kommun och i varje regering
            skall kunna ta ansvar för den nya skolpolitiken.
          </note>
          <note>
            Herr talman! Jag tänkte nu ge en väldigt övergripande bild av
            den grund som Centerpartiet lägger för den nya skolpolitiken.
            Vi kallar det för vår femstegsplan.
          </note>
          <note>
            Vi anser att skolan skall vara en rättighet för alla -
          </note>
          <note>
            inte ett privilegium för några få. Alla barn kan lära, som vi
            ser det, och alla barn vill lära, men det kräver att undervisningen
            anpassas, är flexibel och utgår från varje elev. Vi kommer inte
            att acceptera misslyckanden. Det är skolans ansvar att se till
            att eleven uppnår kunskapsmålen. Politiken skall i första hand
            inriktas på kunskapsresultat, och inte på hur skolan organiseras.
            Skolans utveckling är slutligen inte bara en fråga för politiker.
            Det behövs ett nytt samhällskontrakt för skolan som engagerar
            lärare, föräldrar och det omgivande samhället.
          </note>
          <note>
            En huvuduppgift de kommande åren är därför att skapa en grundskola
            som ger eleverna godkända kunskaper. Ingen elev skall behöva lämna
            grundskolan underkänd. Vi i Centerpartiet välkomnar därför det
            förslag som har kommit om en översyn av skollagen. Grunden för
            en ny skollag skall som vi ser det vara just att alla elever skall
            ha rätten att gå ut grundskolan med godkända kunskaper. Därmed,
            herr talman, vill jag yrka bifall till reservation 1 under mom.
            1.
          </note>
          <note>
            Kraven på skolan måste också skärpas. Grunden till det livslånga
            lärandet och delaktigheten i samhället läggs just i unga år -
            i grundskolan. Det är förmågan att läsa, räkna och skriva och
            den kunskap man inhämtar i grundskolan som är basen för det fortsatta
            lärandet. Kunskapen är också en viktig faktor när det gäller att
            överbrygga de klyftor som finns i samhället.
          </note>
          <note>
            Resurserna till skolan är enormt viktiga, som flera har påpekat
            tidigare i debatten. Men vi är också medvetna om att det inte
            bara är resurserna som avgör skolans kvalitet. Den svenska skolan
            är i dag, kan vi se, dyrast i världen, men resultatet motsvarar
            inte de kostnaderna. Delvis beror det på att skolans resurser
            försvinner i andra verksamheter än undervisning -
          </note>
          <note>
            främst i väldigt dyra lokaler. På många håll genomförs det i
            dag också nya besparingar på undervisning, medan lokalkostnaderna
            fortsätter att skena.
          </note>
          <note>
            Utifrån detta vill vi att en utvärdering görs av hur kommunernas
            anslag till skolorna fördelas och av hur mycket av resurserna
            som faktiskt går till skolans huvuduppgift, dvs. att undervisa
            eleverna.
          </note>
          <note>
            Vi i Centerpartiet vill också lämna den fixering vid organisation
            och tidsstyrning som fortfarande präglar skolan och skolpolitiken.
            Utgångspunkten är att skolan och dess politik måste sätta elevernas
            rätt att få godkända kunskaper i fokus. Skolan skall därför bli
            flexibel, så att det är de uppnådda kunskapsmålen och inte antalet
            år eller dagar i skolan som räknas.
          </note>
          <note>
            Ett riktvärde bör, som vi ser det, vara tio års skolgång med
            början vid sex års ålder. Men det skall kunna vara olika för olika
            elever, med tanke på elevernas olika utgångspunkter.
          </note>
          <note>
            Efter det vill jag yrka bifall till reservation 1 under mom.
            4.
          </note>
          <note>
            Vi anser också att en individuell studieplan skall komma till,
            där undervisning i olika tempon tillåts, anpassad efter varje
            elev. För att det skall bli möjligt bör grundskoleförordningen
            ändras. I samma ändring bör också den centralt fastlagda timplanen
            avskaffas.
          </note>
          <note>
            Dessa individuella studieplaner anser vi skall tas fram genom
            att lärare, föräldrar och elever gemensamt går igenom och utvärderar
            det som uppnåtts i utvecklingssamtal.
          </note>
          <note>
            Herr talman! En ökad individualisering i skolan innebär också
            att resurserna anpassas individuellt efter varje elev. Det är
            inte statens uppgift att bestämma på vilket sätt resurserna skall
            fördelas till varje elev. Det måste vara upp till varje kommun
            och till varje skola att fördela resurser så att målet godkända
            kunskaper uppnås.
          </note>
          <note>
            Skolans huvuduppgift måste fokuseras i högre grad än i dag. Det
            är en huvuduppgift att se till att just elevernas förmåga att
            läsa, räkna och skriva kommer i fokus och ges särskilda resurser.
            Alla lärare skall också ha kunskaper om hur barns läs- och skrivutveckling
            går till, och utvecklingen i de viktigaste ämnena bör göras till
            allmänna mål för hela grundskolan.
          </note>
          <note>
            Centerpartiet anser också att lärarnas roll skall uppgraderas
            och uppvärderas. Det är ett av de viktigaste yrken vi har. Vi
            vill stärka lärarna genom att bl.a. se till att de får en professionell
            roll, inrätta karriärvägar för lärare och öppna möjligheten för
            lärare att vidareutbilda sig till specialister för att de t.ex.
          </note>
          <note>
            skall kunna undervisa elever med läs- och skrivsvårigheter. Centerpartiet
            vill också i samverkan med lärarnas organisationer införa en certifiering
            av lärare.
          </note>
          <note>
            Det behövs alltså, herr talman, ett målmedvetet kvalitetsarbete
            för att förbättra skolan. Staten har självklart ett stort ansvar,
            men genom utvärdering och uppföljning garanteras skolans likvärdighet
            i hela landet.
          </note>
          <note>
            Vi i Centerpartiet vill därmed inrätta ett oberoende kvalitetsinstitut
            och samtidigt ge stöd åt kommunernas eget kvalitetsarbete. Vår
            satsning på eleverna och kvaliteten i skolan kan vi t.ex. se i
            den vårmotion som vi väckte som innebär att vi vill satsa 1 miljard
            mer än regeringen och dess samverkanspartier på just kvalitetsutvecklingen
            i skolan.
          </note>
          <note>
            Slutligen, herr talman, vill jag också visa på att vi tycker
            att decentraliseringen i skolan skall fortsätta.
          </note>
          <note>
            Makten över det dagliga livet vid skolan bör flyttas ut till
            varje skola, dess ledning, lärare, elever och föräldrar. Vi vill
            att varje skola skall ha en egen lokal styrelse med ett tydligt
            avgränsat ansvar. Men den här decentraliseringen får inte enbart
            innebära att man får en plats i en styrelse. Den skall innebära
            ett engagemang och en äkta makt där det finns möjlighet till samverkan
            och utveckling.
          </note>
          <note>
            Vi kan ju se i dag hur skolledningarnas ansvar har urholkats
            och dragits tillbaka. Det pedagogiska ansvaret har försvunnit
            från skolledarna. Det här måste ändras. Vi i Centerpartiet förordar
            därför att kommunerna tecknar avtal med rektorerna där verksamhetsmål
            och resurser regleras.
          </note>
          <note>
            Herr talman! Starka grepp måste tas inom skolpolitiken. Vi från
            Centerpartiet har framfört en helhetssyn med grunden för hur vi
            vill att skolpolitiken skall förändras.
          </note>
          <note>
            Självfallet står jag bakom alla de yrkanden som jag har framställt
            i utskottet och som finns i betänkandet, men jag nöjer mig med
            att yrka bifall till den reservation som jag har talat om, nämligen
            reservation 1 under mom. 1 och 4.
          </note>
          <note>
            Tack!
          </note>
          <note type="speaker">
            Anf. 163 KALLE LARSSON (v) replik:
          </note>
          <note>
            Herr talman! Jag sade i mitt inlägg att en grundläggande skillnad
            mellan högern och vänstern kanske fortfarande kan anas när det
            gäller människosynen och synen på skolan.
          </note>
          <note>
            Centern har ju inte alltid samarbetat med högern utan ibland
            också med socialdemokraterna. Därför skulle jag vilja reda ut
            hur Sofia Jonsson och Centerpartiet egentligen ser på de disciplinära
            åtgärder som skall kunna stärka skolan, enligt den reservation
            som man har avgett. Jag uppfattade det som att dessa hårdare regler
            för tillrättaförande, som det heter, skall bestämmas centralt.
            Rätta mig gärna om jag har fel på den punkten! Därför vill jag
            fråga Sofia Jonsson om hon tror att hårdare regler och strängare
            straff, om vi uttrycker det så, gör att det blir ett bättre arbetsklimat
            i skolan. Om jag nu har uppfattat det här rätt undrar jag varför
            dessa skall fastställas centralt och inte arbetas fram på den
            enskilda skolan av lärare tillsammans med skolledning och, inte
            minst, eleverna själva.
          </note>
          <note>
            Min och Vänsterpartiets uppfattning är i alla fall att man har
            större benägenhet att följa de regler som man själv har varit
            med om att ta fram. Jag skulle vilja höra Sofia Jonssons åsikt
            om detta.
          </note>
          <note type="speaker">
            Anf. 164 SOFIA JONSSON (c) replik:
          </note>
          <note>
            Herr talman! På något sätt tycker jag att det verkar som att
            Kalle Larsson tycker att disciplinära åtgärder, hårdare tag i
            skolan och straff är något otroligt viktigt. Han verkar ju attraheras
            av det i varenda replikskifte.
          </note>
          <note>
            För mig och Centerpartiet handlar det om att bygga upp en ny
            skola, en skola där det finns ett samarbete mellan elever, föräldrar
            och lärare. Det är en flexibel skola som medverkar till att varje
            elev kommer i fokus, i centrum, och där varje elevs förutsättningar
            bejakas och kommer fram i god tid.
          </note>
          <note>
            Som vanligt pratar Kalle Larsson i gammal kommunistisk anda.
            Det handlar om devisen att kommunerna skall styra den kommunala
            skolan, en kommunal skola som han i ett tidigare inlägg motsatte
            sig.
          </note>
          <note>
            Men det är en kommunal skola som innebär att varje elev blir
            stöpt i samma form.
          </note>
          <note>
            Det här är inte min och Centerpartiets åsikt. Vi står för en
            flexibel skola där eleverna sätts i centrum.
          </note>
          <note type="speaker">
            Anf. 165 KALLE LARSSON (v) replik:
          </note>
          <note>
            Herr talman! Det är visserligen smickrande eller underhållande
            att det har kommit så många till del vad jag betecknar min politiska
            verksamhet med för ord. Men jag tror inte att kammaren är rätta
            stället för att diskutera vad jag attraheras eller inte attraheras
            av i skolpolitiken. Jag skulle snarare vilja att Sofia Jonsson
            svarar på mina frågor.
          </note>
          <note>
            Vad beror det på att ni uppenbarligen tycker att det behövs strängare
            regler och - jag säger det en gång till - hårdare straff i skolan?
            Ni motsäger ju inte det. Och varför skall dessa regler inte tas
            fram av den enskilda skolan av elever, lärare och personal tillsammans?
          </note>
          <note>
            Jag är medveten om att jag ställer samma frågor en gång till.
            Jag tror att det är uppenbart för de flesta att jag inte har fått
            något svar än. Det vill jag gärna ha, t.ex. nu.
          </note>
          <note type="speaker">
            Anf. 166 SOFIA JONSSON (c) replik:
          </note>
          <note>
            Herr talman! Centerpartiet står för en ökad decentralisering
            i skolan. Vi vill bl.a. att nya skolstyrelser skall finnas på
            varje grundskola. Det skall vara skolstyrelser där föräldrar,
            elever och lärare tillsammans samverkar med samhället.
          </note>
          <note>
            För att eleven skall utvecklas, för att man skall komma i ordning
            i skolan och för att man skall få ett bättre klimat vill vi att
            det skall finnas möjlighet för läraren att diskutera med föräldrarna
            kring eleven.
          </note>
          <note>
            Det skall finnas en sådan möjlighet i utvecklingssamtalen, och
            det skall finnas möjlighet att gå vidare och se hur man kan hjälpa
            den här eleven. Disciplinära åtgärder innebär inte att man, som
            Kalle Larsson sade i ett tidigare inlägg, går runt i polisuniform
            med en stor batong. Det är kanske Kalle Larssons fantasier, men
            det är inte mina. Det handlar om samtal, utveckling och den flexibla
            skolan, där eleven och elevens förutsättningar kommer fram.
          </note>
          <note type="speaker">
            Anf. 167 ULF NILSSON (fp):
          </note>
          <note>
            Herr talman! Den stora mängd elever som i dag slutar gymnasiet
            utan godkända betyg speglar grundskolans problem, inte bara gymnasieskolans.
          </note>
          <note>
            I det utskottsbetänkande som vi i dag diskuterar avstyrker majoriteten
            ett stort antal motioner om hur skolan skulle kunna hjälpa eleverna
            till en mer meningsfull skolgång. Inga elever skall gå vidare
            från grundskolan utan att vara godkända i svenska, engelska och
            matematik. Jag har redan hunnit säga det flera gånger här i kammaren,
            men det tål att upprepas.
          </note>
          <note>
            I dag använder vi ju det individuella programmet för att hjälpa
            elever som inte uppfyller kunskapskraven på de vanliga nationella
            programmen. Och man misslyckas allt oftare med att nå målet, nämligen
            att man sedan skall få över eleverna på ett nationellt program.
          </note>
          <note>
            En elev som kommer efter i skolan behöver tvärtom stöd och hjälp
            tidigt, långt ned i grundskolan.
          </note>
          <note>
            Vänsterpartiet föreslår i sin motion att man skall dela in eleverna
            efter något slags utvecklingsstadier som innebär att de först
            är mogna för det praktiska och sedan för det mera teoretiska.
            Det är absolut ingen lösning. Barn utvecklas ju faktiskt i helt
            olika takt. Ett barn kan vara intresserat av att läsa och räkna
            vid en viss ålder, och ett annat barn kan då vara intresserat
            av något helt annat. Varje barn måste mötas och hjälpas utifrån
            den nivå som hon eller han befinner sig på.
          </note>
          <note>
            Nu drabbas alltför många elever i det svenska skolsystemet av
            att skolan blundar för verkligheten.
          </note>
          <note>
            Det är uppenbart att många elever går vidare till gymnasiet med
            på papperet godkända betyg men utan tillräckliga kunskaper. Det
            ser kanske bra ut på papperet att så många går vidare till gymnasiet,
            men i verkligheten blir ingen elev hjälpt av att slussas vidare
            till en utbildning som den inte har förutsättningar att klara
            av.
          </note>
          <note>
            Det behövs en utvärdering för att skolan skall veta hur många
            elever som behöver extra hjälp. Regeringen avskaffade 1994 de
            obligatoriska nationella proven i årskurs 5. Det är viktigt för
            elevernas skull att dessa prov blir obligatoriska igen. Fungerande
            utvecklingssamtal med elever och föräldrar är viktiga för att
            man gemensamt skall kunna komma överens om hur man skall arbeta
            för att skolarbetet skall bli meningsfullt.
          </note>
          <note>
            Betygen måste sättas några år tidigare i grundskolan.
          </note>
          <note>
            Det är för sent när en elev på höstterminen i årskurs 8
          </note>
          <note>
            får reda på att han eller hon ligger efter i något ämne.
          </note>
          <note>
            Tyvärr vill inte majoriteten i utskottet diskutera några ändringar
            när det gäller dessa frågor.
          </note>
          <note>
            Herr talman! Folkpartiet har under senare år alltmer betonat
            att skolan skall ställa högre krav på ordning och reda. Närvaroplikt
            skall råda i gymnasiet.
          </note>
          <note>
            Det skall ställas krav på antimobbningsprogram på alla skolor.
          </note>
          <note>
            Det har redan framgått av debatten i dag att riksdagen förmodligen
            kommer att avslå flera motioner om kamp mot mobbning, om skolans
            skyldighet att anmäla brott som begås i skolan till polisen osv.
            Vi från Folkpartiet beklagar att inte riksdagen markerar en större
            tydlighet när det gäller de här frågorna.
          </note>
          <note>
            I debatten har vi liberaler ibland anklagats för att ta ett steg
            tillbaka när vi säger att skolan måste kräva mer av eleverna när
            det gäller respekt för medmänniskor och en värdig umgängeston
            i skolan. Det är ju precis tvärtom. Folkpartiet vill ha en skola
            där eleverna är självständiga och ifrågasättande, där de själva
            kan vara med och påverka och utveckla arbetssättet i skolan. Men
            just det förutsätter en miljö där människor respekterar varandra
            och där arbetsro råder.
          </note>
          <note>
            I det här sammanhanget hör också kampen mot droger hemma. Folkpartiet
            efterlyser i sin motion en nationell handlingsplan för hur kampen
            mot ungas missbruk av alkohol, narkotika och tobak skall intensifieras.
            Varje skola måste ha en plan för hur alkohol-, narkotika- och
            tobaksfrågor skall belysas. Projekt för nya metoder att närma
            sig de här frågorna måste startas. Det finns bl.a. mycket kunskap
            i folkrörelser som skulle kunna komma skolan till del om ett samarbete
            med världen utanför skolan utvecklas.
          </note>
          <note>
            Herr talman! I många år har vi haft en politik som har strävat
            efter att utjämna de sociala skillnaderna genom skolan. Vi kan
            genom en mängd undersökningar konstatera att den politiken har
            misslyckats.
          </note>
          <note>
            Statistiken visar att snedrekryteringen när det gäller att komma
            till högskolan nu förhåller sig på ungefär samma sätt till varifrån
            man kommer som för 40-50
          </note>
          <note>
            år sedan. Bl.a. tar Frykman upp detta i en intressant bok som
            heter Den ljusnande framtid. Där diskuterar han på ett mycket
            seriöst sätt vad det beror på att vi inte har lyckats få en större
            övergång mellan olika sociala miljöer när det gäller högre utbildning.
            Därför säger jag, vilket Kalle Larsson redan har läst - uppenbarligen
            i Folkpartiets motion - att skolan borde vara en murbräcka mot
            segregation. I dag är uppenbarligen inte skolan det. Eftersom
            bl.a. människors boende fungerar så att många invandrare bor för
            sig, många arbetslösa bor för sig i olika delar av en kommun och
            ytterst få föräldrar väljer en skola i ett annat bostadsområde
            för sina barn.
          </note>
          <note>
            Utifrån liberal utgångspunkt är inte valfrihet och mångfald något
            som skapar segregation och utanförskap. Tvärtom. Med fritt val
            mellan kommunala skolor och friskolor ökar engagemanget hos elever
            och föräldrar. Med en medveten politisk vilja skall kommunerna
            i utsatta bostadsområden göra särskilda satsningar på kvalitet,
            intressanta profilskolor och kvalificerade lärare. Just i de områdena
            skall det vara viktigt att skolorna har en sådan inriktning att
            många från andra områden väljer att gå i skolan där.
          </note>
          <note>
            Lärarbristen i skolan är inte längre ett hot utan ett faktum.
            Det är många elever i Sveriges skolor som just nu får läsa olika
            ämnen utan att ha någon lärare som undervisar. Ja, det finns naturligtvis
            alltid någon som efter bästa förmåga har ansvar för lektionerna.
          </note>
          <note>
            Men allt oftare är denna person inte lärare. När politikerna
            värderar vår skola så lågt att de tror att skolan fungerar utan
            utbildade lärare blir det ett tydligt bevis på att utbildning
            inte värderas på rätt sätt.
          </note>
          <note>
            För att vända den här utvecklingen behöver både stat och kommun
            vidta en rad åtgärder: fortbildning, karriärmöjligheter, löneutveckling.
            Allt måste drivas så att fler människor väljer läraryrket.
          </note>
          <note>
            Folkpartiet föreslår i sin motion att riksdagen skall göra ett
            tillkännagivande om elevers rätt att undervisas av behöriga lärare.
          </note>
          <note>
            Herr talman! Liberaler har alltid ansett att skolan är en nödvändig
            grund för ett fungerande demokratiskt samhälle. Skolan är samhällets
            kraftfullaste verktyg för att ge alla människor jämlika livschanser.
          </note>
          <note>
            Skolans uppgift är att ge alla människor sådana kunskaper att
            de kan delta i det demokratiska samhället och komma in i ett arbetsliv
            som kräver alltmer kvalificerad personal.
          </note>
          <note>
            Folkpartiet har lagt fram ett antal förslag som skulle kunna
            förändra och stärka skolans centrala och viktiga roll. Samtliga
            motioner i den riktningen från
          </note>
          <note>
            Folkpartiet och från andra partier avstyrks av majoriteten i
            utskottet. Visst debatteras skolan ofta här i riksdagen, men när
            jag läser detta betänkande drar i alla fall jag slutsatsen att
            den socialdemokratiska regeringen och dess stödpartier visar ett
            förvånande svagt intresse för att ta de aktuella problemen i skolan
            på allvar.
          </note>
          <note>
            Herr talman! Avslutningsvis ber jag att för tids vinnande yrka
            bifall endast till reservation 9 under mom. 44. Jag stöder naturligtvis
            i övrigt alla folkpartiyrkanden.
          </note>
          <note type="speaker">
            Anf. 168 KALLE LARSSON (v) replik:
          </note>
          <note>
            Herr talman! Jag är lite osäker på vad Ulf Nilsson menar i slutet
            av sitt anförande, men jag tror att han menade att alla de tre
            partier som nu har en överenskommelse på riksnivå inte tar de
            aktuella problemen i skolan på allvar. Jag tror att det var så
            det var formulerat.
          </note>
          <note>
            Det vill jag nog bestämt avvisa. Ett exempel på att vi faktiskt
            gör det är att vi satsar mer pengar på kommunerna och ser till
            att faktiskt försöka göra någonting åt den dåliga ekonomiska situation
            som många kommuner i dag befinner sig i och som drabbar skolan.
          </note>
          <note>
            Jag har i inledningen av mitt anförande sagt att jag inte tycker
            att det räcker och att vi i Vänsterpartiet inte anser att det
            räcker. Men nog gör vi något, och visst är våra förslag nog så
            goda som era på det området.
          </note>
          <note>
            Men jag skall fråga Ulf Nilsson lite grann om detta att skolan
            skall vara en murbräcka mot segregation. Den tanken utgår från
            att vi har en segregation i övrigt. Det kan vi vara överens om
            att vi har. Vi har en bostadssegregation, vi har problem med arbetslöshet
            och vi har, framför allt i storstadsregionerna, också problem
            med att många människor med invandrarbakgrund söker sig till vissa
            områden. I den situationen vill Ulf Nilsson uppmuntra friskolor.
            Tror
          </note>
          <note>
            Ulf Nilsson att det är de som har sociala problem som skall söka
            sig till andra skolor, eller tror Ulf Nilsson att det är de som
            blir kvar, medan de med en god social bakgrund söker sig till
            skolor som har alternativ pedagogik och där man aktivt måste välja
            den skolan? Min uppfattning torde vara klar efter mitt inlägg.
            Men jag skulle vilja att Ulf Nilsson reder ut lite grann hur han
            och Folkpartiet ser på detta.
          </note>
          <note type="speaker">
            Anf. 169 ULF NILSSON (fp) replik:
          </note>
          <note>
            Herr talman! Det är riktigt som Kalle Larsson säger att människor
            från olika yrkesgrupper och invandrare kontra svenskar ofta bor
            i olika områden i kommunerna. En möjlighet att välja över stadsdels-
            och kommundelsgränserna gör att fler människor väljer en annan
            skola.
          </note>
          <note>
            Det andra ledet i vår politik, att satsa på hög kvalitet med
            intressanta profiler i skolor som ligger i s.k.
          </note>
          <note>
            utsatta områden, gör att möjligheten ökar för människor från
            andra områden att välja dessa skolor.
          </note>
          <note>
            Det finns ingen annan väg att gå, Kalle Larsson.
          </note>
          <note>
            Vi måste skapa mångfald och stimulera människor att välja mellan
            olika typer av skolor. Alternativet är att det bara blir som det
            har varit.
          </note>
          <note>
            Kalle Larsson frågade också varför jag inte tyckte att regeringen
            och stödpartierna vidtog tillräckliga åtgärder. Jag konstaterar
            bara att man säger nej till de förslag som finns i motioner från
            Folkpartiet och andra oppositionspartier om kraftfulla åtgärder
            mot våld och mobbning i skolan, om att göra någonting åt avhoppen
            i gymnasieskolan, om att se över betygssystemet, som inte fungerar.
            Men det har inte väckt något gensvar. Det var det jag menade med
            ett visst ointresse för våra förslag.
          </note>
          <note type="speaker">
            Anf. 170 KALLE LARSSON (v) replik:
          </note>
          <note>
            Herr talman! Det är bra. Då har vi rett ut varför vi inte skulle
            ta de aktuella problemen i skolan på allvar.
          </note>
          <note>
            Det handlar helt enkelt om att vi inte röstar för Folkpartiets
            reservationer. Så enkelt var det. Det kommer vi nog att fortsätta
            att undvika om de är så pass undermåliga som jag uppfattar att
            de här faktiskt är.
          </note>
          <note>
            Men jag tycker nog att Ulf Nilsson slår lite grann knut på sig
            själv när han försöker resonera om segregation och friskolor.
            Menar Ulf Nilsson att det faktiskt är de elever som har en annan
            bakgrund än en väletablerad akademisk, typisk svensk miljö som
            söker sig till fristående skolor? Om det vore så då vore väl också
            privata och fristående skolor just en murbräcka mot segregationen.
            Då kunde man tänka sig att invandrarkillarna från Rinkeby faktiskt
            satte sig i Franska skolan i Stockholms innerstad. Men vi vet
            att så inte är fallet. Vi vet att det är de som har en god social
            hemmiljö som gör det. Var i de offentliga skolorna blir alla de
            andra? Jag kan inte se hur detta skulle kunna vara en murbräcka
            mot segregationen.
          </note>
          <note>
            Det är tvärtom gödsel åt segregationen som Folkpartiet föreslår.
          </note>
          <note type="speaker">
            Anf. 171 ULF NILSSON (fp) replik:
          </note>
          <note>
            Herr talman! Vi kanske skall passa oss för generaliseringar,
            att människor från olika sociala miljöer alltid kommer att handla
            på exakt lika sätt, enligt någon form av regelbok. Även om det
            vore så som
          </note>
          <note>
            Kalle Larsson säger skulle en satsning på attraktiva och intressanta
            - Kalle Larsson nämnde Franska skolan - språk-, konst- och kulturprofiler
            i Rinkeby göra att en hel del människor från andra delar av
          </note>
          <note>
            Stockholm flyttade dit eller satte sina barn i skolan där - det
            är jag ganska övertygad om.
          </note>
          <note>
            Jag beklagar att Kalle Larsson tycker att våra förslag föra att
            lösa problemen med våld, mobbning, avhopp i gymnasieskolan och
            droger är undermåliga och ointressanta. Det vore roligare att
            ha en levande debatt kring dessa frågor än att bara få dem avfärdade.
          </note>
          <note type="speaker">
            Anf. 172 GUNNAR GOUDE (mp):
          </note>
          <note>
            Herr talman! Den här debatten blir lite spretig, eftersom det
            är 166 motionsyrkanden vi har att ta ställning till, men jag tycker
            ändå att den är intressant. Vi har faktiskt fått lite ideologiska
            skillnader som smugit sig in i debatten. Det är trevligt.
          </note>
          <note>
            När man läser igenom motionerna ser man att det är väldigt många
            bra motioner. Det tycker jag skall sägas. Det får inte överbetonas
            att vi inte yrkar bifall till alla de 166 motionerna. Kanske 150
            av dem är riktigt bra. Det är inte så det går till, utan debatten
            får ske på andra sätt. Jag vill bara säga det så att Ulf
          </note>
          <note>
            Nilsson inte tror att det är något avståndstagande från det som
            står i motionen om t.ex. mobbning. Det skall inte tas för uttryck
            för att vi inte tycker att det är bra.
          </note>
          <note>
            Egentligen tycker jag att det är synd att man angriper varandra
            i den här typen av frågor. Miljöpartiet har drivit mobbningsfrågan
            under många år, och det är känt. Vi var det enda parti som krävde
            lagstiftning, och den gick igenom då Barnombudsmannen krävde lagstiftning.
            Men det skulle aldrig falla mig in att säga att de andra partierna
            envist motarbetade det.
          </note>
          <note>
            Det är fullständigt självklart att det inte finns något politiskt
            parti i Sverige som är för mobbning. Samtliga partier har lagt
            motioner med förslag för att på ett eller annat sätt komma till
            rätta med problemen.
          </note>
          <note>
            Låt oss fortsätta med den diskussionen och ständigt här i kammaren
            och överallt där det behöver påminnas hur viktigt det är att det
            vi har beslutat här också genomförs. Det är naturligtvis skälet
            till att vi har våra motioner. Miljöpartiet har också en motion
            om detta. Vi kräver att det skall finnas program på varje skola,
            att rektorn skall vara ansvarig, att det skall vara en uppföljning
            från kommunerna osv. Vi trycker alla på att Skolverket har ett
            tillsynsuppdrag som jag hoppas att de känner att vi kräver av
            dem och också lever upp till.
          </note>
          <note>
            Det är många av motionerna som har karaktären av otålighetsmotioner.
            Saker och ting händer långsamt, och det är irriterande när man
            vill ha någonting igenom. Det är väl bra, det kanske påskyndar
            det hela.
          </note>
          <note>
            För Miljöpartiets del har vi t.ex. tyckt att elevvårdsresurserna
            kommer för långsamt i skolorna. Vi har en motion och gemensamt
            med Vänstern ett yrkande på den punkten som jag tror att vi kanske
            inte kan yrka bifall till, för vi skall vara sparsamma med det.
            Där påpekar vi att behovet av speciallärare, skolpsykologer, kuratorer
            osv. är stort. Ett av skälen är det som Sofia Jonsson var inne
            på, att det finns för få lärare i skolorna. Flera andra har varit
            inne på det.
          </note>
          <note>
            Belastningen för de enskilda lärarna är för stor. Det beror naturligtvis
            på att kommunerna har haft för lite pengar. I botten handlar det
            om att få ut pengar till kommunerna. Men för att underlätta lärarnas
            arbetsuppgifter är det viktigt att vi får tillbaka de resurser
            som en gång fanns för att ta hand om de problem som inte är lärarnas
            huvuduppgift - elever med sociala problem, speciella behov av
            stöd osv. Det går naturligtvis långsamt. Pengar försöker vi skjuta
            till så långt man orkar ekonomiskt. Vi vill markera för kommunerna
            att det är det här som man vill ha gjort.
          </note>
          <note>
            Vi arbetar för en betygsfri skola. Det kan jag inte påstå att
            riksdagen gör enigt. Där har vi lite olika synpunkter. Vi får
            väl upprepa dem tills utvecklingen så småningom, mycket långsamt,
            går i rätt riktning, dvs. att vi får en betygsfri skola.
          </note>
          <note>
            En fråga som jag inte vill förbigå är dyslexifrågan.
          </note>
          <note>
            Den har vi haft uppe väldigt många gånger. Det går långsamt.
            Utvecklingen går i rätt riktning, men det finns en otålighet från
            flera partier. Centerpartiet har flera motioner på det området
            också. Vi måste alltså få en uppmärksamhet på den stora grupp
            elever som har specifika läs- och skrivsvårigheter och som behöver
            hjälp. En stor del av orsaken till att vi har elever som inte
            når godkänd i grundskolan ligger i brister i dessa elevers förmåga
            att läsa och skriva. Det är en angelägen uppgift.
          </note>
          <note>
            Jag skulle vilja ta upp en fråga som inte tillhör kategorin otålighetsmotioner.
            Det är Miljöpartiets motion om fortsatt utveckling av fristående
            skolor.
          </note>
          <note>
            Det är alltså så att vi har fått en friskolereform som faktiskt
            har gjort att friskolorna utvecklats snabbt. Vi har fått en tillväxt
            på området som åtminstone för vissa var oväntat stor, milt uttryckt.
            Nu handlar det naturligtvis om att tillgodogöra sig de vinster
            som det här innebär. Vi har fått i gång någonting som är en mångfald
            på skolområdet, inte bara bland de fristående skolorna utan också
            bland de kommunala. Hur tar man vara på det här? Skälen till att
            vi ville ha fristående skolor var just att mångfalden i pedagogik
            ger kreativitet och föder nya idéer, man prövar olika metoder
            och får en successiv förbättring av skolverksamheten.
          </note>
          <note>
            I våra förslag har vi några som jag tror kan vara av allmänt
            intresse. Ett sådant är ett förslag om att man skulle börja tänka
            i termer av inrättandet av utvecklingsfonder för fristående och
            kommunala skolor. Idén skiljer sig lite grann från den vanliga
            idén, att man lägger generella resurser för att höja kvaliteten
            i skolan.
          </note>
          <note>
            En annan idé som vi också kanske tror är svår att hantera är
            den man använder t.ex. i forskningssammanhang: Man anslår resurser
            som skolorna får söka för att genomföra ett projekt eller någonting
            sådant.
          </note>
          <note>
            Det blir ganska stora kostnader, men det finns ett billigare
            sätt att lösa det här problemet. Det är att titta efter: Var görs
            det bra saker? Var sker ett utvecklingsarbete som man kan stödja?
            Det är precis det som jag och Miljöpartiet tror skall in i systemet
            nu, alltså att stödja det som har växtkraft och som har möjlighet
            att utvecklas. Det är angeläget, för annars självdör det här.
            Det är ofta en liten grupp lärare i en skola som är entusiastiska,
            utvecklar en pedagogisk metod, ett organisatoriskt system. De
            blir uppmärksammade utifrån. Det kommer grupper och frågar hur
            de bär sig åt, vad de gör och om de har något skrivet om detta,
            om man kan få del av det undervisningsmaterial som de har tagit
            fram osv. En sådan grupp orkar med besöken, orkar ge sig ut för
            att tala på seminarier under en liten tid, något år, och sedan
            orkar man inte längre. Där skall stödet in, så att man får hjälp.
            Man skall kunna få ersättning t.ex. i samband med frånvaro, om
            man måste åka i väg på något seminarium eller en kurs och undervisa
            om det, ersättning för förlorade pengar, stöd att ta fram undervisningsmaterial
            så att det kan komma andra skolor till del.
          </note>
          <note>
            Vi tror att det är ett sätt att i synnerhet i tider av svag ekonomi
            få effektiva stödåtgärder.
          </note>
          <note>
            Bland de andra punkter jag skulle vilja nämna i den här motionen
            är några som berör allvarliga problem. Ett sådant är glesbygdsskolorna.
          </note>
          <note>
            I samband med friskolereformen fick vi inte någon lösning på
            problemen för glesbygdsskolorna. Det berodde naturligtvis på att
            de inte hörde hemma där.
          </note>
          <note>
            Det gick inte att göra inom den ramen. De flesta glesbygdsskolorna
            är dessutom kommunala skolor.
          </note>
          <note>
            Vi tror att den frågan måste behandlas separat. Jag tror personligen
            att det måste vara en utredning som har bara den enkla uppgiften
            att lämna förslag till lösning på glesbygdsskolornas problem.
            Hur räddar vi glesbygdsskolorna? Det är ett regionalpolitiskt
            problem som är mycket väsentligt.
          </note>
          <note>
            De fristående skolornas lärarutbildning håller på att utredas,
            så jag kan hoppa över den.
          </note>
          <note>
            Däremot är det några saker som jag kort skall beröra.
          </note>
          <note>
            Det är viktigt att de fristående skolorna kommer in i de internationella
            kontaktnät som man nu bygger ut för de kommunala skolorna, dvs.
            EU-samarbetet.
          </note>
          <note>
            Den organisation man har för stat och kommun där skolorna naturligt
            får information om vilka möjligheter som finns måste också komma
            de fristående skolorna till del. Det bör särskilt uppmärksammas.
          </note>
          <note>
            Vi vet att det har kommit många fristående skolor under de senaste
            åren som har utvecklat speciell pedagogik för barn med speciella
            behov. Det bör komma samhället till del. Jag skulle vilja föreslå
            att Skolverket får i uppdrag att särskilt göra en inventering
            över de skolor som av egen kraft har utvecklat sina metoder vid
            sidan av de kommunala så att man får en bra beskrivning av vad
            som pågår där. De framsteg som görs bör komma andra skolor till
            del.
          </note>
          <note>
            Jag avslutar med en del som jag tror är viktig när det gäller
            den fortsatta utvecklingen av de fristående skolorna. Det gäller
            finansieringen. Det handlar om den segregationsproblematik som
            vi har diskuterat här, dvs. möjligheten för envar i Sverige att
            vara med och starta och driva en fristående skola - grunden för
            mångfalden i ett demokratiskt samhälle. Den är för närvarande
            inte tillfredsställande. Det krävs ofta att man har rätt bra ekonomi.
            Bankerna t.ex. kräver ibland att varje förälder ställer borgen
            på 15 000 till
          </note>
          <note>
            20 000 kronor. Det är inte riktigt bra.
          </note>
          <note>
            Dessutom har kommunen besvär när det gäller att tilldela mark
            till skolbyggnader. Det är svårt att göra det om man inte vet
            att vederbörande verkligen kommer att få tillstånd att ha en skola.
            Det beror ju på ekonomin och om banken kan ge lån, vilket banken
            naturligtvis inte kan utan vidare om man inte ens vet om kommunen
            tilldelar mark osv.
          </note>
          <note>
            Det är alltså tre intressenter som borde föras samman. Vi föreslår
            från Miljöpartiet att man skulle få en sådan arbetsgrupp med representation
            från bank, kommun och friskolorna, och att man utarbetar en handlingsrutin
            för att klara av de här ärendena så att saker och ting kommer
            i rätt ordning och inte blir ett hinder för att starta nya fristående
            skolor.
          </note>
          <note>
            Herr talman! Jag stannar där och vill avslutningsvis yrka bifall
            till reservation 7 under mom. 52.
          </note>
          <note type="speaker">
            Anf. 173 YVONNE ANDERSSON (kd):
          </note>
          <note>
            Herr talman! Det är fullständigt paradoxalt att höra miljöpartisten
            Gunnar Goude stå här och tala om att han vill ha mer pengar till
            elevvårdsresurser och mer medel till vad han vill göra. Det gör
            han samtidigt som vi kan fundera över vad det är för skillnad
            mellan att vara i opposition och att vara i regeringsställning.
          </note>
          <note>
            Vi som är i opposition får stå här och motivera varför vi vill
            ha mer resurser till skolan. De enda som i kammaren i dag har
            talat om att vi vill ha mer resurser till skolan är de två partier
            som arbetar tillsammans med regeringen i regeringsställning, och
            detta ett par veckor efter det att vårbudgeten har lagts.
          </note>
          <note>
            Detta är väl ändå paradoxalt.
          </note>
          <note>
            Kan jag med detta konstatera att Miljöpartiet inte har haft något
            som helst inflytande på den budget som regeringen har lagt beträffande
            medel till skolans verksamhet?
          </note>
          <note type="speaker">
            Anf. 174 GUNNAR GOUDE (mp) replik:
          </note>
          <note>
            Herr talman! Jag vet inte vad jag skall svara på detta.
          </note>
          <note>
            För det första beklagar jag att jag inte sitter i regeringsställning.
          </note>
          <note>
            När det gäller resurserna till kommunerna ser man i budgeten
            att de tre partier som samverkar är de som månar om att kommunerna
            skall få ökade resurser.
          </note>
          <note>
            Alternativet i oppositionen skall ju inte försöka framställa
            sig som de som i budgetarna har satsat mer pengar till kommunerna.
          </note>
          <note>
            Vi har sagt att det är nödvändigt. Vi driver det och vi ser till
            att det går framåt så fort vi kan. Vänsterpartiet gör sammalunda
            och Socialdemokraterna också.
          </note>
          <note>
            Takten kan vi diskutera, och varifrån pengarna kommer diskuterar
            vi naturligtvis också. Där har vi olika uppfattningar.
          </note>
          <note>
            Faktum är att i årets budget finns det ökade anslag till kommunerna.
          </note>
          <note>
            Jag skulle nog känna mig mer orolig om det var de borgerliga
            partierna, med Moderaterna i ledningen, som hade lagt budgeten.
            Det är ingen hemlighet hur den hade sett ut då. Då hade minskningen
            varit stor.
          </note>
          <note>
            Vi kräver alltså mer pengar till kommunerna. Vi annonserar att
            vi i fortsättningen kommer att arbeta för ännu mer pengar till
            kommunerna. Det är resurser som behöver komma ut; inte en ny kurs,
            utan mer resurs.
          </note>
          <note type="speaker">
            Anf. 175 YVONNE ANDERSSON (kd) replik:
          </note>
          <note>
            Herr talman! Det är synd att Gunnar Goude inte har brytt sig
            om att studera Kristdemokraternas budget, för det är den vi har
            ansvar för. Vi lägger ännu mer pengar till kommunerna just för
            att bl.a. se till att våra hjärtefrågor som rör skola, vård och
            omsorg skall få mer medel.
          </note>
          <note>
            Den andra frågan som jag tänker ställa till Gunnar
          </note>
          <note>
            Goude gäller glesbygdsskolorna. Vi har arbetat för glesbygdsskolorna.
            Vi har haft en interpellationsdebatt här i kammaren, men inte
            har någon miljöpartist deltagit i den.
          </note>
          <note>
            Jag tror att det är allvarligt om man i samarbete med regeringen
            tar upp fråga efter fråga som man vill arbeta för, och samtidigt
            inte gör något. Då blir det ingen skillnad på att sitta i regeringsställning
            och att vara i opposition.
          </note>
          <note>
            Vi arbetar med de här frågorna, och vi talar om vad vi vill göra.
            Om vi hade regeringsställning skulle vi påverka att något blir
            gjort. Vad gör ni för att det skall hända något när det gäller
            glesbygdsskolorna?
          </note>
          <note type="speaker">
            Anf. 176 GUNNAR GOUDE (mp) replik:
          </note>
          <note>
            Herr talman! Det finns naturligtvis mycket att göra. Vi har gjort
            en hel del. Det är inte lätt att komma åt problemet.
          </note>
          <note>
            Det är ofta fattiga kommuner som har glesbygdsskolorna. De tvingas
            av ekonomiska skäl naturligtvis att vidta åtgärder så att skolan
            inom kommunen håller en bra kvalitet och bra standard. Man kan
            av sådana skäl tvingas lägga ned en glesbygdsskola.
          </note>
          <note>
            Man måste då från centralt håll göra något. Frågan är hur man
            får fram pengar och vilka vägar man kan gå. Det finns många vägar
            att diskutera. Jag tror att vi skall ta den diskussionen sedan.
            Det finns EU-stöd för glesbygdsstöd, exempelvis. Kan det utnyttjas
            osv?
          </note>
          <note>
            Går det att få fram pengar i statsbudgeten? Det är en sådan fråga.
          </note>
          <note>
            Om det kommer kreativa förslag är vi naturligtvis bara glada
            om ni kan hitta på någonting utöver det vi har gjort.
          </note>
          <note>
            Vi har dessutom lagt en motion - jag har inte sett någon motion
            från er när det gäller glesbygdsskolorna. Har ni andra lösningsförslag,
            så är det väl bra.
          </note>
          <note>
            När det gäller de ekonomiska satsningarna från
          </note>
          <note>
            Kristdemokraternas sida vill jag inte gå in i någon polemik.
            Det är mycket som talar för att grunden för denna ekonomiska extravagans
            inte har täckning, totalt sett. Jag tror alltså att Kristdemokraternas
            budget inte håller.
          </note>
          <note>
            När jag tittar på vissa delar, är jag inte med på de omfördelningar
            ni gör bl.a. inom utbildningsområdet.
          </note>
          <note>
            Det gäller t.ex. utbyggnaden av högskolor, där ni litet slarvigt
            skär ned. Det rasslar litet hit och dit. Kanske är jag orättvis,
            men jag tar det inte riktigt på allvar.
          </note>
          <note type="speaker">
            Anf. 177 TORGNY DANIELSSON (s):
          </note>
          <note>
            Herr talman! Detta betänkande handlar, som tidigare nämnts, om
            en av de viktigaste frågorna som var aktuella i valrörelsen, nämligen
            om skolan. Det handlar om omtanken och omsorgen om våra barn och
            om att kunna ge alla barn tillgång till en förskola och skola
            med bra/hög kvalitet. Den ambitionen delas av alla ledamöter som
            på sina kamrar har suttit och författat alla motioner som behandlas
            i det här betänkandet. Det rör sig om hela 166 yrkanden. Detta
            tyder på att det politiska intresset för skolfrågor står sig.
          </note>
          <note>
            Ett flertal av yrkandena har dock avstyrkts med hänvisning till
            den roll och ansvarsfördelning som råder mellan staten och kommunerna.
            Det tål kanske att upprepas att riksdagen och regeringen inte
            detaljstyr skolverksamheten genom detaljerade regler eller uppdrag,
            utan riksdag och regering anger de mål som slutligen återfinns
            i skollag, läroplaner, kursplaner och andra programmål. Det är
            ute i kommunerna som den här verksamheten får form genom att den
            kommunalpolitiska ledningen tillsammans med skolans personal ansvarar
            för hur målen skall förverkligas och hur verksamheten skall utformas
            och organiseras.
          </note>
          <note>
            Många av de goda förslag som här förelagts utskottet vill jag
            alltså rekommendera. De kan med fördel väckas i respektive kommunfullmäktige
            och andra regionala organ ute i landet.
          </note>
          <note>
            Detta med att statsmakterna endast anger målen och vad som skall
            uppnås, inte hur det skall ske, bör uppfattas som positivt och
            ses som en möjlighet ute i skolorna. Det bör ses som ett friutrymme
            och en möjlighet att påverka och bedriva skolutveckling ute på
            skolorna - en skolutveckling som bygger på egna idéer, tankar
            och behov.
          </note>
          <note>
            En förutsättning för att kunna uppleva det här som en verklig
            möjlighet och som en inspiration till att skapa kvalitet och utveckling
            är att det finns tillräckligt med resurser. Att ges ett ansvar
            utan att samtidigt få resurser i form av tid, kompetens och pengar
            skapar bara frustration och utbrändhet. Därför ser vi det som
            mycket angeläget att kommunerna tillförsäkras resurser för förskolan
            och skolan.
          </note>
          <note>
            De ökade statsbidrag som kommunsektorn nu får är bl.a. öronmärkta
            just för skolan som ett prioriterat område. Totalt tillförs kommunsektorn
            75 miljarder kronor mer under perioden 1997-2001 - detta jämfört
            med hur det såg ut 1996.
          </note>
          <note>
            Om det visar sig att detta inte räcker står vi naturligtvis beredda
            att fortsatt arbeta för att kommunsektorn får mera pengar för
            att man skall kunna vara lyckosam i sitt uppdrag med att jobba
            med skolutveckling.
          </note>
          <note>
            Herr talman! Vilken är egentligen skolans viktigaste resurs?
            Den frågan tas upp i några motioner.
          </note>
          <note>
            Egentligen är det kanske inte så viktigt att ange vilken resurs
            som är viktigare än en annan resurs för att på det viset få ett
            slags värdeskala. Jag vill ändå drista mig till att säga att skolan
            viktigaste resurs är eleven/barnet.
          </note>
          <note>
            Den viktigaste grundförutsättningen är naturligtvis att eleverna/barnen
            kommer till skolan och att de känner att de trivs där, att de
            känner trygghet och att de blir bekräftade, liksom att de i skolan
            kan etablera bra kontakter med både vuxna och barn och att de
            känner att de där får möjlighet att utvecklas och växa.
          </note>
          <note>
            Därmed pekar jag på vikten av att det finns en bra miljö i såväl
            fysisk som psykosocial bemärkelse.
          </note>
          <note>
            Detta kan inte nog betonas.
          </note>
          <note>
            Om vi lyckas med att i skolan erbjuda en bra arbetsmiljö, trivsel
            och arbetsgemenskap har vi skapat en bra grund för en verksamhet
            med hög kvalitet.
          </note>
          <note>
            Detta gäller i samma utsträckning all personal inom skolan. Därför
            är det viktigt att vi ständigt för ett samtal om hur man tar hand
            om varandra i skolan, om hur de demokratiska arbetsformerna tillämpas
            och om hur vi slår vakt om värdegrunderna - något som tagits upp
            många gånger här i debatten.
          </note>
          <note>
            Vidare gäller det att ihärdigt motarbeta mobbning, främlingsfientlighet
            och alla former av kränkningar i skolan. Skolans uppgift är ju
            också att systematiskt och kontinuerligt bedriva uppföljning och
            utvärdering av verksamheten. Då måste den självklart också omfatta
            de dimensioner som handlar om värdegrunderna.
          </note>
          <note>
            Det är också viktigt att barnens egna upplevelser av skolans
            vardag tas till vara på ett systematiskt sätt och att man systematiskt
            frågar hur barnen upplever sin skolvardag.
          </note>
          <note>
            När det gäller elevernas inflytande i skolan handlar det också
            om att göra varje elev delaktig i den egna lärandeprocessen. Detta
            är verkligen en viktig och svår pedagogisk utmaning. Men resultatet
            blir att vi kan ta till vara barnets lust att lära och att barnet
            behåller den naturliga nyfikenhet på livet som barn har med sig
            när de kommer till skolan.
          </note>
          <note>
            Herr talman! Utbildning och förvärvad kunskap blir allt viktigare
            i ett perspektiv av att nå välfärd och hög livskvalitet. Tillgång
            till bra skolor med hög kvalitet för alla har därför en avgörande
            betydelse för att minska skillnaderna mellan människors livsvillkor.
            Det gäller såväl att minska klyftor mellan individer som att minska
            klyftor mellan regioner i vårt land.
          </note>
          <note>
            Men i en förlängning gäller det naturligtvis också att minska
            klyftor mellan länder. När det gäller det sist nämnda ser jag
            framför mig att man i allt större utsträckning kan utforma vårt
            bistånd till utvecklingsländerna i form av stöd till utveckling
            av skolor och utveckling av pedagogiska metoder i just utvecklingsländerna.
          </note>
          <note>
            Herr talman! De förväntningar och krav som vi har på skolan är
            många. Eftersom vi har så höga ambitioner förväntar vi oss också
            att skolan skall vara flexibel och kunna anpassa sig till de allt
            snabbare förändringar som vi ser i samhället och på arbetsmarknaden.
            Det innebär att vi har ett särskilt åtagande också när det gäller
            att kunna ge skolan de bästa förutsättningarna för att kunna leva
            upp till de här förväntningarna. Jag ser satsningen på kompetensutveckling
            för lärare, förskollärare, fritidspedagoger och skolledare som
            ytterst angelägen.
          </note>
          <note>
            Därför är det glädjande att se alla de olika skoloch kompetensutvecklingsprojekten
            ute i landet som delvis är ett resultat av de stimulansbidrag
            som regeringen har tagit fram. Vi kan se kommuner arbeta tillsammans
            med skolledningar och lärarfack för att höja kvaliteten och skapa
            förutsättningar för det som är så viktigt när det gäller kompetensutveckling,
            nämligen att kunna skapa ett livslångt lärande för lärare.
          </note>
          <note>
            Herr talman! Avslutningsvis yrkar jag bifall till hemställan
            i betänkande UbU11 i dess helhet.
          </note>
          <note type="speaker">
            Anf. 178 KALLE LARSSON (v) replik:
          </note>
          <note>
            Herr talman! Jag instämmer i mycket av det som
          </note>
          <note>
            Torgny Danielsson nyss har anfört här i kammaren.
          </note>
          <note>
            Men några saker instämmer vi i Vänsterpartiet inte i.
          </note>
          <note>
            En av de sakerna hade jag tänkt fråga om; konstigt vore det väl
            annars.
          </note>
          <note>
            Det gäller betygsfrågan. Även om statsrådet Ingegerd Wärnersson
            den 18 mars här i kammaren angav att hon inte hade för avsikt
            att ta några särskilda initiativ i betygsfrågan tycker jag att
            det i betänkandet uttrycks en tveksamhet inför betygens roll.
            Det är ganska uppenbart om man läser texten: "att varje betygssystem,
            oavsett utformning, påverkar arbetet i skolan och att det perfekta
            betygssystemet sannolikt inte finns".
          </note>
          <note>
            Om så är fallet måste man väl försöka hitta lösningar för att
            bli av med ett system som påverkar men som inte är perfekt, för
            vi skall väl ha en skola som är så bra som möjligt. Har Torgny
            Danielsson några tankar på vad som i en förlängning skulle kunna
            ersätta betygssystemet - om han nu delar den inställning som kommer
            till uttryck i utskottets betänkande?
          </note>
          <note type="speaker">
            Anf. 179 TORGNY DANIELSSON (s) replik:
          </note>
          <note>
            Herr talman! Jag tycker att frågan om betygen är väldigt intressant.
            Jag har stora förhoppningar på att utvecklingssamtalen alltmer
            skall ta över betygens roll.
          </note>
          <note>
            När jag har följt med min yngste son till skolan har jag själv
            sett på vilket fint sätt man kan jobba med utvecklingssamtal.
            Man engagerar hela personalen -
          </note>
          <note>
            inte bara klassläraren utan också hjälplärare osv.
          </note>
          <note>
            Framför allt får min son vara med och bedöma sig själv och ge
            sina synpunkter på vad han presterar och vad han vill uppnå med
            skolarbetet. Det matchas också mot vad vi föräldrar ser och upplever.
            Förhoppningsvis kan det också hjälpa till att få en mer individanpassad
            läroprocess för varje enskilt barn.
          </note>
          <note>
            Det skapar också en helhet för barnet som inte skall behöva känna
            att skolan har en bild, föräldrarna en annan och eleven en tredje
            bild.
          </note>
          <note type="speaker">
            Anf. 180 KALLE LARSSON (v) replik:
          </note>
          <note>
            Herr talman! Jag ser fram emot att här i kammaren och i andra
            sammanhang också tillsammans med
          </note>
          <note>
            Torgny Danielsson och andra socialdemokrater diskutera hur vi
            skall kunna utveckla utvecklingssamtalen för att låta dem ersätta
            den del av betygen som handlar om att man skall få ett intyg eller
            få reda på var man står i skolan. Jag håller med om att det finns
            bättre sätt att göra detta.
          </note>
          <note>
            I utskottsbetänkandet anges ju också att betygen spelar en viss
            roll som instrument för urval till utbildning på nästa nivå. I
            mitt anförande tyckte jag att det var rimligare att varje nivå
            i utbildningssystemet sköter sin egen antagning. Det verkar som
            att vi delar uppfattningen att betygen i någon mån, om än aldrig
            så liten, påverkar undervisningen och hämmar den utveckling som
            eleverna behöver. Jag skulle vilja höra om Torgny Danielsson ser
            några öppningar för att diskutera att ersätta betygssystemet också
            på den punkten.
          </note>
          <note type="speaker">
            Anf. 181 TORGNY DANIELSSON (s) replik:
          </note>
          <note>
            Herr talman! Jag ser med intresse fram emot att få följa det
            som händer i skolan. Jag är i dag inte beredd att ställa upp och
            göra någon förändring och ta bort betygen eller över huvud taget
            diskutera någon förändring i betygssystemet. En förklaring är
            att vi nyligen har infört nya betygssystem på både gymnasieskolan
            och grundskolan.
          </note>
          <note>
            Men allteftersom utveckling går framåt kan vi kanske också se
            vilka olika alternativ som man kommer att kunna använda för att
            klara rekryteringen.
          </note>
          <note>
            Förutom kunskapsnivåer kommer man kanske att se på personlig
            lämplighet och annat. Det är också mycket kopplat till hur vi
            lyckas med studie- och yrkesvägledning ute i skolorna.
          </note>
          <note>
            I dag är jag alltså inte beredd att ställa mig bakom förslaget
            att göra en förändring i betygssystemen.
          </note>
          <note type="speaker">
            Anf. 182 SOFIA JONSSON (c) replik:
          </note>
          <note>
            Herr talman! Torgny Danielsson inledde sitt anförande med att
            prata om hur viktig skolan och skolans utveckling är och hur viktigt
            det är med resurser och annat till skolan. Han pratade också om
            att han är väldigt glad att det finns så många idéer och tankar
            från oss andra partier om hur vi vill utvärdera och utveckla skolan.
            Då frågar jag mig: Var finns Socialdemokraternas konkreta förslag?
            Var finns Socialdemokraternas visioner, tankar och idéer om den
            framtida skolan och eleven i centrum?
          </note>
          <note>
            Det andra som jag tänkte fråga om gäller det som
          </note>
          <note>
            Torgny Danielsson tog upp om kvalitetsutveckling.
          </note>
          <note>
            Han menade att Socialdemokraterna nu ger en stor summa pengar
            extra till kommunerna för att de skall kunna arbeta med kvalitet.
            Vi kan bl.a. se att den allmänna förskolan går in där. Kommunerna
            får en större summa pengar, men problemet är ju bara det att man
            har flyttat pengar från den allmänna påsen som kommunerna har
            fått till Utbildningsområde 16 för den allmänna förskolan. Det
            är en förflyttning av pengar, inte mer pengar.
          </note>
          <note type="speaker">
            Anf. 183 TORGNY DANIELSSON (s) replik:
          </note>
          <note>
            Herr talman! Jag är lite förvånad över att Sofia
          </note>
          <note>
            Jonsson inte har uppmärksammat vilka konkreta förslag vi socialdemokrater
            har och vilken inriktning vi har på vår politik. Jag lyssnade
            med stort intresse på Sofia Jonsson tidigare. Jag tyckte att väldigt
            mycket av det hon nämnde också ligger i linje med vad vi egentligen
            också vill uppnå. Jag noterade bl.a.
          </note>
          <note>
            att hon pratade varmt för att kommunerna skall ha en egen påverkan
            och ekonomiska styrmedel för att kunna bedriva utveckling lokalt.
          </note>
          <note>
            Jag tycker kanske att Sofia Jonsson befinner sig i fel sällskap
            när hon sitter och pratar med Tomas Högström och Moderaterna om
            hur man skall bedriva skolutveckling. Jag tycker att hon kanske
            skall sig om och se vad det kan finnas för alternativ som ligger
            närmare.
          </note>
          <note type="speaker">
            Anf. 184 SOFIA JONSSON (c) replik:
          </note>
          <note>
            Herr talman! Jag förstår att Torgny Danielsson tycker att mina
            förslag och idéer är bra. Men jag förstår inte riktigt vad han
            menar när han tycker att jag inte skall behöva sitta och diskutera
            med Moderaterna och Tomas Högström om mina idéer. Centerpartiet
            och jag har en egen skolpolitik. Vi har egna idéer som vi för
            fram och visar i konkreta förslag och motioner. Vi har konkreta
            pengar för detta. Vi har satsat 1 miljard extra i vår vårmotion
            till kvalitetsutveckling i grundskolan - 1 miljard extra för att
            lärarna skall kunna utbilda sig kring läs- och skrivutveckling,
            för att eleverna skall kunna gå ett särskilt program i just läs-
            och skrivutveckling, för att vi skall kunna rädda de svaga eleverna
            och för att vi skall kunna få en flexibel skola. Där finns våra
            konkreta åtgärder och förslag.
          </note>
          <note>
            Jag funderar fortfarande på var Socialdemokraternas konkreta
            åtgärder och förslag finns för att man skall kunna uppnå de mål
            som Torgny Danielsson pratar om i sitt anförande.
          </note>
          <note type="speaker">
            Anf. 185 TORGNY DANIELSSON (s) replik:
          </note>
          <note>
            Herr talman! När jag hör Sofia Jonsson och när jag läser era
            motioner och er reservation upplever jag att regeringen på många
            punkter redan har tillgodosett det som Centerpartiet efterfrågar.
            Vi har en översyn av skollagen på gång. Vi har en satsning på
            olika åtgärder som bl.a. skapar flexibilitet i skolsystemet.
          </note>
          <note>
            Vi möjliggör en skolstart som sexåring, sjuåring och alternativt
            även som åttaåring. Vi har möjlighet att förlänga grundskolan
            så att man når kunskapsmålen från grundskolan genom att gå ett
            individuellt program på gymnasieskolan osv.
          </note>
          <note>
            Den stora satsning som vi gör - och det innebär också ett förtroende
            - är att vi förstärker kommunernas ekonomi och lämnar över initiativet
            till kommunerna för att de skall kunna utveckla och bedriva ett
            lokalt utvecklingsarbete. Vi säger inte hur man skall bedriva
            skolverksamheten. Vi ser med stort intresse på möjligheten att
            man skall kunna utveckla olika metoder och arbetssätt ute i skolorna.
          </note>
          <note type="speaker">
            Anf. 186 YVONNE ANDERSSON (kd) replik:
          </note>
          <note>
            Herr talman! Torgny Danielsson inledde sitt anförande med att
            säga: att ge ansvar utan att skapa resurser ger frustration. Innebär
            inte det då en viss inkonsekvens? Har ni, genom era bidrag till
            kommunerna, skapat möjligheter till den utveckling som kommunerna
            skall bestämma om, när ni samtidigt tydligt styr kommunerna genom
            maxtaxa, förskola och timplaner i grundskolan? Riskerar ni inte
            att skapa ännu mer frustration nu?
          </note>
          <note type="speaker">
            Anf. 187 TORGNY DANIELSSON (s) replik:
          </note>
          <note>
            Herr talman! Timplanediskussionen har vi ju haft många gånger.
            I Regeringskansliet och på departementet bereds ett förslag om
            en försöksverksamhet med att avskaffa timplanen. Vi stimulerar
            ju också detta att man skall kunna arbeta över ämnesblocken för
            att få en mer levande undervisning.
          </note>
          <note>
            Yvonne Andersson har ju pratat varmt för de praktiskt-estetiska
            ämnena i skolan. Men den förändring som gjordes under den borgerliga
            perioden innebar ju att man kraftigt skar ned antalet timmar i
            bl.a.
          </note>
          <note>
            slöjd och idrott. Hur ser Kristdemokraterna på det i ett fortsatt
            samarbete med de andra borgerliga partierna? Vilket är ert alternativ?
            Ni har ju tidigare haft den inställningen att antalet timmar i
            dessa ämnen skall minskas. Men nu står Yvonne Andersson här i
            talarstolen och säger att ni eftersträvar en ökning av dem.
          </note>
          <note type="speaker">
            Anf. 188 YVONNE ANDERSSON (kd) replik:
          </note>
          <note>
            Herr talman! När det gäller en ökning och att värdera de praktisk-estetiska
            ämnena högt har kristdemokraterna det i sitt program.
          </note>
          <note>
            Jag vill fråga Torgny Danielsson ytterligare en sak. Ni lovordar
            den förestående kompetensutvecklingen som lösning på skolans problem.
            Menar socialdemokraterna att problemet i svensk skola är att lärare
            och skolledare har dålig kompetens? Är det socialdemokraternas
            utgångspunkt eftersom er lösning är att kompetensutveckla de här
            grupperna?
          </note>
          <note type="speaker">
            Anf. 189 TORGNY DANIELSSON (s) replik:
          </note>
          <note>
            Herr talman! Vi lever i en snabbt föränderlig värld, och kraven
            på lärarna och skolledningen är stora. Det ser vi inte minst om
            vi lyssnar på oss själva och de enorma förväntningar vi har på
            vad skolan skall klara av. Det är inte nog med att skolan skall
            klara av att lära ut att räkna och skriva. Vi lägger in en mängd
            annat. Vi ställer höga krav på IT-
          </note>
          <note>
            kunskaper. Vi pratar om att det är viktigt att man får mer naturvetenskap
            och teknik. Yvonne Andersson har själv tagit upp att det är viktigt
            med mer estetiska ämnen. Dessutom pratar vi om vikten av att värna
            värdegrunder. Vi pratar om att lärare och skolpersonal skall lyckas
            med mobbning, dyslexi, osv.
          </note>
          <note>
            Det pekar på att vi gör skolledarna och lärarna en björntjänst
            om vi ställer de kraven och har de förväntningarna utan att skicka
            med förutsättningar för att också få instrument, kunskap och kompetens
            för att lyckas med detta.
          </note>
          <note type="speaker">
            Anf. 190 TOMAS HÖGSTRÖM (m) replik:
          </note>
          <note>
            Fru talman! Att lyssna på Torgny Danielsson var som att lyssna
            på en upprepning av den valrörelse som var.
          </note>
          <note>
            På precis samma sätt som i valrörelsen ställdes det i utsikt
            mer pengar till kommunerna. Därmed gör
          </note>
          <note>
            Torgny Danielsson och socialdemokraterna och en del andra partier
            sig också skyldiga till ett generalfel i diskussionen om den svenska
            skolan. Det måste, enligt min mening, vara fråga om hur de resurser
            som kommer kommunerna till del används och om hur de når skolan.
            Då kan vi konstatera att det finns stora brister. Det är Torgny
            Danielsson också medveten om.
          </note>
          <note>
            Då borde diskussionen kanske mer handla om hur vi får de resurser
            som vi avsätter och avser ge till skolan att gå dit. Min fråga
            till Torgny Danielsson är:
          </note>
          <note>
            Är socialdemokratin och Torgny Danielsson beredd att diskutera
            nya finansieringsformer för den svenska skolan?
          </note>
          <note type="speaker">
            Anf. 191 TORGNY DANIELSSON (s) replik:
          </note>
          <note>
            Fru talman! Tomas Högström säger att jag upprepar valrörelsen.
            Det betyder egentligen att vi tog valrörelsen på allvar. Det var
            inget som vi bara gick ut och sade för att vi eventuellt skulle
            kunna locka till oss tillfälliga väljare. Det vi sade i valrörelsen
            står vi för, och det upprepar jag också här.
          </note>
          <note>
            Vi säger att det är viktigt att förstärka kommunernas ekonomi.
            Det innebär också att vi har ett förtroende för att man ute i
            kommunerna och med den kommunalpolitiska demokratin också lyckas
            använda pengarna på rätt sätt.
          </note>
          <note>
            Tomas Högström nämnde tidigare att det finns brister i skolan,
            och han läste ur en tidningsartikel.
          </note>
          <note>
            Det är mycket allvarligt. Jag ser mycket allvarligt på de brister
            som förs fram. Jag är beredd att ta ansvar för det.
          </note>
          <note>
            Men jag har också en uppmaning till Tomas. Läs inte bara tidningar
            utan gå ut i verkligheten och se vad som händer där. Det finns
            en annan bild, det finns en mycket mer positiv bild. Det händer
            mycket positivt ute i skolorna. Jag tycker inte att vi skall svartmåla
            svenska skolor och det arbete som väldigt många engagerade lärare
            och skolledare gör. Jag är optimistisk inför framtiden när det
            gäller den svenska skolan.
          </note>
          <note type="speaker">
            Anf. 192 TOMAS HÖGSTRÖM (m) replik:
          </note>
          <note>
            Fru talman! Jag gav några konkreta exempel på hur det faktiskt
            ser ut när det är illa i skolan. I mitt inlägg gav jag också exempel
            på när det är bra i skolan och på vad alternativa skolor har tillfört
            utvecklingen.
          </note>
          <note>
            Men jag konstaterar att Torgny Danielsson inte svarade på min
            fråga. Är ni beredda att diskutera nya finansieringsformer när
            det gäller att trygga resurserna till skolan? Både Torgny Danielsson
            och jag kan konstatera att skolans budget i mycket stor utsträckning
            är dragspelet i kommunernas ekonomi. När kommunens ekonomi är
            dålig krymper resurserna till skolan. Vad vi behöver är en resursgaranti.
            Vad vi behöver är en nationell finansiering av skolan.
          </note>
          <note type="speaker">
            Anf. 193 TORGNY DANIELSSON (s) replik:
          </note>
          <note>
            Fru talman! En nationell finansiering av skolan ger mig signalen
            att moderaterna inte har förtroende för den kommunala demokratin
            och kommunernas förutsättningar att själva ta ansvar för skolutvecklingen.
          </note>
          <note>
            Det vi ser när kommunerna får mera pengar är att merparten också
            satsas på grundskola och skola. Nu har inte Tomas någon möjlighet
            till fler repliker. Men jag tycker över huvud taget att mycket
            av det anförande Tomas tidigare höll handlade om att få ordning
            och reda i skolan på ett sätt som tyder på att det måste handla
            om att peka med hela handen och ge order och på det viset styra
            upp skolan.
          </note>
          <note>
            Jag för min del pläderar mera för att få en ordning där vi blir
            bättre på och använder metoden att tala med eleverna i stället
            för att tala till eleverna. Jag tror på dialog och på möjligheten
            och värdet av att visa repsekt för varandra. Jag tror att det
            i varje människa, i varje barn finns en inbyggd kompass och en
            inbyggd vilja att skapa ett bra klimat, ett bra samarbete och
            en bra arbetsmiljö. Jag tror att våld och främlingsfientlighet
            är en negativ avart som inte finns naturligt.
          </note>
          <note type="speaker">
            Anf. 194 ULF NILSSON (fp) replik:
          </note>
          <note>
            Fru talman! Torgny Danielsson sade inledningsvis att orsaken
            till att många av motionerna nu måste avslås är att de behandlar
            sådant som man skall ta ansvar för ute i kommunerna. De handlar
            om sådant som riksdagen egentligen inte kan fatta beslut om eftersom
            vi har en decentraliserad skola.
          </note>
          <note>
            Men, fru talman, då vill jag påminna om att ett antal motioner,
            för att bara nämna några exempel, ger tydliga förslag till mål
            som bör sättas på nationell nivå. Det handlar om förslag om att
            återinföra obligatoriska nationella prov i årskurs fem, om att
            skriva in en rättighet att undervisas av utbildade lärare och
            om att göra något åt lärarbristen. Det är förslag till hur grundskolan
            skall arbeta för att inte gymnasiet skall överta dess problem,
            förslag till att personalen skall vara skyldig att polisanmäla
            brott i skolan och förslag till nationellt program mot skolungdomars
            drogmissbruk.
          </note>
          <note>
            Jag begär inte att Torgny Danielsson skall svara på alla yrkanden
            från Folkpartiet under denna replik.
          </note>
          <note>
            Men finns det några nyheter t.ex. i frågan om hur vi skall förbättra
            utvärderingen i skolan och hur vi skall sätta in åtgärder för
            att inte gymnasieskolan skall behöva ta över grundskolans problem?
            Finns det några nyheter, eller kommer det några nyheter som är
            bättre än de förslag som socialdemokraterna nu har avslagit i
            det här betänkandet?
          </note>
          <note type="speaker">
            Anf. 195 TORGNY DANIELSSON (s) replik:
          </note>
          <note>
            Fru talman! Jag skall ta ett exempel. När Ulf Nilsson säger att
            det skall vara obligatoriska nationella prov på en viss nivå går
            man ju in och styr och säger:
          </note>
          <note>
            Detta måste ni göra.
          </note>
          <note>
            Vi menar alltså att man i uppföljning och utvärdering av varje
            skola och varje kommun mycket väl själv kan välja en av många
            olika tänkbara modeller för hur man utvärderar och följer upp
            och för hur man också återkopplar det, så att det blir åtgärder
            som leder till en skolutveckling.
          </note>
          <note>
            Skolverket har ett speciellt uppdrag att se till att utveckla
            former och metoder för uppföljning och utvärdering och på det
            viset också skapa ett antal möjliga arbetsmodeller som man kan
            ta till sig och välja i skolorna.
          </note>
          <note>
            Samtidigt är det också viktigt att man tydliggör de nationella
            målen så att det är möjligt att göra en sådan här uppföljning.
          </note>
          <note type="speaker">
            Anf. 196 ULF NILSSON (fp) replik:
          </note>
          <note>
            Fru talman! Jag tror att det är en risk att vi börjar få alltfler
            krav på detaljstyrning och att staten skall ta tillbaka även det
            operativa ansvaret för skolan om man är för slapp med utvärdering.
          </note>
          <note>
            Jag blir lite orolig när Torgny Danielsson säger att det är detaljstyrning
            att staten skall bestämma att man skall ha nationella prov i årskurs
            fem. Vi har ju nationella mål för att vi skall kunna göra en nationell
            uppföljning. Det blir ju fullständigt omöjligt för Skolverket,
            regeringen och riksdagen att få reda på hur det står till i den
            svenska skolan om vi inte tillåts bestämma att vi vill veta hur
            det går för eleverna i snitt i
          </note>
          <note>
            Sverige i årskurs fem. Då blir följdfrågan om Torgny
          </note>
          <note>
            Danielsson är beredd att avskaffa även de obligatoriska prov
            som fortfarande finns.
          </note>
          <note type="speaker">
            Anf. 197 TORGNY DANIELSSON (s) replik:
          </note>
          <note>
            Fru talman! Det ligger ju på vårt ansvar att utöva tillsyn och
            uppföljning på nationell nivå, men vi har
          </note>
          <note>
            Skolverket som vårt verktyg för detta.
          </note>
          <note>
            Det är vidare risk att det blir en för ensidig inriktning, att
            skolans enda mål är att försörja eleverna med kunskaper. Det är
            så mycket mer än just detta som behöver utvärderas. Vi har bl.a.
            flera gånger här i dag talat om vikten av att utveckla en bra
            arbetsmiljö och att skolan skall bli en bra arbetsplats för såväl
            elever som personal. Uppföljningen får inte stanna vid att avse
            enbart kunskapsinhämtningen.
          </note>
          <note type="speaker">
            Anf. 198 STEN TOLGFORS (m):
          </note>
          <note>
            Fru talman! Skolan måste ha en genomtänkt strategi för att förebygga,
            hindra och bemöta våld och mobbning. Det finns i dag svåra brister
            i dessa avseenden.
          </note>
          <note>
            100 000 svenska barn är regelbundet drabbade av mobbning, alltså
            ungefär en årskull. Dessa barn har syskon, föräldrar och andra
            anhöriga som också lider när barnen far illa. Kanske är det alltså
            uppemot en halv miljon svenskar som löpande är berörda av mobbningen
            i skolan.
          </note>
          <note>
            Det är helt oacceptabelt att så många barns självbild, självförtroende
            och framtid skall tillåtas formas av kränkningar i skolan. Vi
            har skolplikt i Sverige.
          </note>
          <note>
            Barn åläggs att vistas i en miljö där de stundom far illa och
            där vi ibland inte ens kan garantera deras trygghet.
          </note>
          <note>
            Ingenting tyder på att problemen har minskat i omfattning de
            senaste åren. Däremot finns det tecken på att klimatet i skolan
            har blivit tuffare och på att mobbningen förgrovas.
          </note>
          <note>
            Mobbning och våld hör till de allvarligaste hälsoproblemen av
            alla bland barn och ungdomar i dag och måste få en uppmärksamhet
            som står i proportion till detta. Våldet är ett yttersta uttryck
            för den mobbning som kan yttra sig i allt från systematisk utfrysning
            via verbala kränkningar till gruff och våld.
          </note>
          <note>
            Men våldet i skolan är också en sak för sig, en spegling av samhället
            utanför. Problemen är med andra ord delvis men inte helt sammanfallande.
            Jag tänker i dag koncentrera mig på våldet.
          </note>
          <note>
            Misshandel, olaga hot och förtal är exempel på brott som kan
            döljas bakom begreppet mobbning, och enligt polisen finns det
            en påfallande kunskapsbrist i skolan om vilka beteenden som är
            brottsliga. Det får inte finnas skilda rättssystem i samhället.
            Misshandel och olaga hot är just misshandel och olaga hot också
            när det äger rum inom skolans väggar. Det sänder fel signaler
            när våld på gator och torg polisanmäls medan samma typ av våld
            i skolans korridorer inte gör det.
          </note>
          <note>
            Naturligtvis är jag inte ute efter att man skall polisanmäla
            småsaker och smågruff, men det är knappast svårare att veta när
            en handling i skolan skall anmälas än när en händelse i samhället
            i övrigt skall bli anmäld. Var gränsen går är och kan knappast
            vara annat än en omdömes- och bedömningsfråga, men agerandet måste
            baseras på ett i förväg väl genomtänkt förhållningssätt.
          </note>
          <note>
            Ingen oroar sig såvitt jag vet för att för mycket av våldet på
            gator och torg eller för den delen i hemmen skall polisanmälas.
            Däremot beskrivs problemet snarare vara det omvända, att det finns
            stora mörkertal.
          </note>
          <note>
            Så är det förmodligen också i skolan.
          </note>
          <note>
            Barnombudsmannen menar att det är viktigt att det klargörs att
            den lagstiftning som gäller i övriga samhället också skall tillämpas
            i skolan. Det är rektor som bör polisanmäla brott som sker i skolan.
          </note>
          <note>
            Ändå är det så att de flesta våldsbrott som begås i skolan inte
            anmäls av skolan själv. I stället är det föräldrar och barn som
            polisanmäler våldet. Skolan har enligt socialtjänstlagen anmälningsplikt
            till socialnämnden om ett barn misshandlas eller far illa i hemmet.
            Skolan har dock inte anmälningsplikt till någon om samma barn
            misshandlas eller far illa i skolan.
          </note>
          <note>
            Barnombudsmannen hävdar att både i skolornas handlingsprogram
            mot mobbning och i kommunernas skolplaner bör framgå hur skolan
            skall agera när det gäller polisanmälningar och när mobbning skall
            anses ha övergått till brottsliga gärningar.
          </note>
          <note>
            Så är det inte i dag, och därför försöker skolan ofta hantera
            våld internt. Det är ovanligt att handlingsregler eller ens tankar
            om våldet finns med i skolornas planer, och det är kanske ännu
            ovanligare att det reds ut i de kommunala skolplanerna.
          </note>
          <note>
            Jag menar att det är ett politiskt ansvar att lägga fast grundläggande
            regler för skolans verksamhet och att ta upp ett resonemang om
            hur våldet skall hanteras. Skolorna hamnar annars i en mycket
            svår situation. Rektorer vet att om de gör en polisanmälan riktas
            mediernas ljus på skolan, och man riskerar kritik. Å andra sidan
            vet rektorerna att om man inte gör en polisanmälan, kan man kritiseras
            för undfallenhet, och i vissa fall kan Skolverket komma med en
            prickning några år senare.
          </note>
          <note>
            Skall skolans arbete mot våld och mobbning bli effektivt krävs
            det också att förhållningssättet är konsekvent. Skolorna bör agera
            likartat. Det är svårförklarligt om den ena skolan i en kommun
            beslutar sig för att börja anmäla det mesta av våldet medan grannskolan
            inte gör det. Hur förklarar man för killar som är medlemmar av
            samma gäng och begår samma gärningar fast på olika ställen när
            reaktionen blir så totalt olika?
          </note>
          <note>
            Det är i skolan som samhället tydligast kan sätta gränser när
            någon ger sig på någon annan. Jag tycker samtidigt att det är
            viktigt att understryka att det skede när vi alla kan hjälpa ungdomar
            som har hamnat på glid rätt igen är medan de är unga.
          </note>
          <note>
            Det finns ett tydligt samband mellan mobbning och mer synligt
            ungdomsvåld på gator och torg. De som mobbar sina kompisar i skolan
            är senare i livet överrepresenterade i annan kriminalitet. Polisen
            menar t.ex. att mobbning är ett första tecken på att en person
            håller på att komma på glid. Polisen bedömer också att risken
            för kriminalitet och drogmissbruk är betydligt förhöjd för dem
            som mobbar andra i skolan.
          </note>
          <note>
            Värst av allt är kanske att mobbning tenderar att urarta om den
            tillåts fortsätta. Det som börjar med gliringar kan sluta med
            våld och misshandel, och det är därför nödvändigt för den som
            drabbas att skolan verkligen griper in i tid, men det är också
            viktigt för den som mobbar andra.
          </note>
          <note>
            Det är som sagt i skolan som samhället tydligt kan sätta gränser.
            Undfallenhet eller passivitet ger problem både på kort och på
            lång sikt.
          </note>
          <note>
            Fru talman! De ungdomar som polisen träffar på stan sena kvällar
            har inte börjat sin stökiga bana där.
          </note>
          <note>
            En ung människa kan upprepade gånger ha gett sig på andra i skolan
            innan någon sparkas ned på stan. I
          </note>
          <note>
            polisens ögon kan ungdomar dock vara "blanka" när någonting inträffar
            på stan, eftersom skolan inte har rapporterat tidigare händelser.
            Anmälan av våld i skolan är viktigt för att polis och socialtjänst
            skall få information om de ungdomar som har kommit på glid och
            som också orsakar problem för andra.
          </note>
          <note>
            Det sägs ibland i debatten att det skulle vara ett misslyckande
            att polisanmäla renodlat våld i skolan, men grundproblemet är
            faktiskt inte, fru talman, att unga människor polisanmäls utan
            att unga människor begår våldshandlingar som är så allvarliga
            att de måste polisanmälas.
          </note>
          <note>
            Misslyckandet ligger långt tidigare när en elev tillåts att halka
            så snett utan att tillräckliga åtgärder vidtas. Det vore att upprepa
            misslyckandet om skolan inte tar ansvar och tar våldet på allvar.
          </note>
          <note>
            Jag tycker att det är svårt att se att det skulle kunna finnas
            någon annan princip än att det är handlingens art, inte platsen
            som den begås på, som måste vara avgörande för om polisanmälan
            skall ske.
          </note>
          <note>
            Jag vill understryka, fru talman, att polisanmälan av våld på
            intet sätt är ett alternativ till annat arbete.
          </note>
          <note>
            Det är snarare sista punkten i en lång lista på 10-15
          </note>
          <note>
            åtgärder som skolan bör vidta. Den börjar med arbete för att
            förebygga våld och mobbning och går via krishantering till i sista
            hand polisanmälan. En anmälan är en yttersta reaktion när andra
            åtgärder inte räcker, och syftet är inte minst preventivt, att
            sända signalen att våld inte accepteras.
          </note>
          <note>
            Fru talman! Jag tycker också att skolans möjligheter att stänga
            av våldsamma elever måste ses över.
          </note>
          <note>
            Det finns en påtaglig osäkerhet bland personalen i skolan om
            och när detta kan ske. Resultatet kan bli att elever som hotat,
            bråkat med eller t.o.m. misshandlat andra blir kvar i skolan efter
            allvarliga händelser. Det sänder en signal att det inte händer
            så värst mycket oavsett vad man gör och kan tolkas som ett klartecken
            för andra att så att säga släppa loss. Men rädslan finns kvar.
            Det är t.ex. inte lätt för en nyutexaminerad kvinnlig lärare att
            hantera en aggressiv kriminellt belastad 15-åring.
          </note>
          <note>
            Men inte minst bidrar det här till att demoralisera lärarna och
            de skötsamma eleverna, som naturligtvis utgör den allra största
            delen av alla elever. Jag förvånas därför när jag läser i betänkandet
            och ser att mitt yrkande över huvud taget inte kommenteras av
            utskottet men ändå avslås. Jag tycker att det är rimligt att se
            över de här reglerna. Det kan inte vara rimligt att den som ger
            sig på andra och sprider rädsla skall kunna vara kvar och förstöra
            skoldagen för många andra.
          </note>
          <note type="speaker">
            Anf. 199 GUNNAR GOUDE (mp):
          </note>
          <note>
            Fru talman! Jag känner mig lite osäker på vad
          </note>
          <note>
            Sten Tolgfors är ute efter. Jag förstår i och för sig framställningen,
            men man skall ha klart för sig att det är ytterst sällsynt med
            grovt våld i svenska skolor.
          </note>
          <note>
            Det finns vissa glidningar här, nämligen att vissa skolor skall
            anmäla nästan vad som helst och andra skolor något färre saker.
            Jag blir lite osäker på vad
          </note>
          <note>
            Sten Tolgfors är ute efter. Det kan inte handla om de få fallen
            av grovt våld.
          </note>
          <note>
            Det är naturligtvis ett misslyckande för skolan när polisen måste
            kopplas in. Här är jag också lite fundersam. Sten Tolgfors talar
            om en lista om 15 andra åtgärder som skall vidtas innan polisen
            kopplas in. Är detta en rad punkter som Sten Tolgfors anser vara
            väsentliga och det andra skall användas i rena undantagsfall när
            grovt våld har förekommit och inget annat har hjälpt? Jag vill
            ha ett bra svar på frågan, så att man inte får uppfattningen att
            detta skulle vara ett dominerande inslag i åtgärderna mot mobbning.
            Då blir jag ytterst orolig.
          </note>
          <note type="speaker">
            Anf. 200 STEN TOLGFORS (m):
          </note>
          <note>
            Fru talman! Jag kan omedelbart lugna Gunnar
          </note>
          <note>
            Goude.
          </note>
          <note>
            Jag försöker att varje år väcka motioner om problemen med mobbning.
            I fjol motionerade jag om en omfattande programlista över vilka
            åtgärder som jag tycker bör vidtas i den svenska skolan. I år
            valde jag att titta extra på frågan om våldet.
          </note>
          <note>
            Jag tror att Gunnar Goude hörde att jag sade att man måste börja
            med en konsekvent genomtänkt strategi för att förebygga mobbning.
            Det handlar inte bara om enstaka temadagar en gång per år, utan
            att löpande ha med frågan i undervisningen, att få med hela skolans
            personal, lärare, elever, de som jobbar i matserveringen, lokalvårdare,
            vaktmästare, föräldrar, idrottsföreningar. Det gäller att bygga
            nätverk så att det går att tidigt upptäcka när mobbning pågår,
            så att man kan stärka den som blir utsatt och ta itu med dem som
            ger sig på andra.
          </note>
          <note>
            Sedan går det hela vidare. Man måste veta i förväg vad som skall
            göras när någonting går snett. Det måste finnas en färdig plan
            att plocka upp ur byrålådan så att det omedelbart går att vidta
            rätt åtgärder.
          </note>
          <note>
            Jag hinner inte gå in på alla de saker jag anser skall göras.
          </note>
          <note>
            Som slutpunkt i denna långa lista, där mycket behöver ses över
            i dagens skola, finns det ett resonemang om hur det rena våldet
            skall hanteras och när polisanmälan bör komma i fråga. Misslyckandet
            sker inte vid anmälan. Misslyckandet har skett långt tidigare,
            när situationen har gått så snett att den inte längre kan hanteras.
          </note>
          <note>
            Skolplanerna i kommunerna behöver ses över. I
          </note>
          <note>
            de flesta fall berörs inte problemen. Alla skolor måste ha arbetsplaner
            för hur mobbning förebyggs. Kvaliteten i dessa arbetsplaner måste
            höjas. Polisanmälan utgör endast en del i den långa listan.
          </note>
          <note type="speaker">
            Anf. 201 GUNNAR GOUDE (mp):
          </note>
          <note>
            Fru talman! Jag tackar för svaret. Det gör mig betydligt lugnare.
            Det Sten Tolgfors sade liknar mer det som övriga partier har fört
            fram. Det är fråga om ett långsiktigt arbete och att alla skolor
            skall ha en plan för att agera mot mobbning. Polisen ingår knappast
            som en naturlig del i åtgärderna mot eleverna.
          </note>
          <note>
            Är detta Moderaternas ståndpunkt? Sten Tolgfors har varit lite
            ensam i motionerandet under årens lopp.
          </note>
          <note>
            Vi har sett positivt på det. Jag kommer ihåg när lagförslaget
            var uppe till diskussion. Då hjälpte Sten
          </note>
          <note>
            Tolgfors till i argumenteringen för att det skulle ske något
            mot mobbning. Men Moderaterna som parti hade inte ett ord om mobbning
            i sin partimotion. Jag hoppas att tankarna har spritt sig och
            att de 15 punkterna som föregår polisanmälan har fått stadigt
            fäste även i det partiet.
          </note>
          <note type="speaker">
            Anf. 202 STEN TOLGFORS (m):
          </note>
          <note>
            Fru talman! För mig är mobbning en kärnideologisk moderat fråga.
            Det handlar om varje människas ovillkorliga rätt till respekt
            för sin person, sitt sätt att vara och sina val. Det finns över
            huvud taget ingen fråga som tydligare illustrerar moderaternas
            värnande om den enskilde individen, dess rätt, dess känslor och
            dess livssituation.
          </note>
          <note>
            Det råder inget som helst tvivel om att mobbning är en viktig
            moderat fråga.
          </note>
          <note>
            Just den motion jag har pratat om i dag är en enskild motion
            om anmälningsförfarandet vid våld. Det är en annan historia. Det
            råder inget tvivel om att moderaterna högt prioriterar frågan
            om mobbning.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 10 §.)
          </note>
          <note>
            9 § Riksbankens Jubileumsfonds verksamhet under år 1998
          </note>
          <note>
            Föredrogs
          </note>
          <note>
            Utbildningsutskottets betänkande 1998/99:UbU12
          </note>
          <note>
            Riksbankens Jubileumsfonds verksamhet under år
          </note>
          <note>
            1998 (redog. 1998/99:RJ1 och 1998/99:RR6)
          </note>
          <note>
            Tredje vice talmannen konstaterade att ingen talare var anmäld.
          </note>
          <note>
            (Beslut fattades efter 10 §.)
          </note>
          <note>
            10 § Avdrag för ökade levnadskostnader vid tillfälligt arbete
          </note>
          <note>
            Föredrogs
          </note>
          <note>
            Skatteutskottets betänkande 1998/99:SkU17
          </note>
          <note>
            Avdrag för ökade levnadskostnader vid tillfälligt arbete (prop.
            1998/99:83 och 1998/99:38 delvis)
          </note>
          <note type="speaker">
            Anf. 203 CARL FREDRIK GRAF (m):
          </note>
          <note>
            Fru talman! Rubriken på betänkandet gör kanske att man inte springer
            hit till kammaren och tror att ämnet skall bli jättespännande.
            Det ser vi också på dem som är närvarande. Men man bedrar sig
            lite grann. Detta är en viktig principiell fråga som rör rörligheten
            på arbetsmarknaden.
          </note>
          <note>
            Fru talman! Det grundläggande problemet är de höga skatterna
            i Sverige. De leder till en skattelagstiftning som måste innehålla
            en mängd regler om undantag, nedsättningar och särbestämmelser
            för att människor skall kunna fungera i sin vardag. Skattelagstiftningen
            i Sverige är också i hög grad anpassad till en tid då de flesta
            människor har ett fast arbete vid ett fast arbetsställe. Men vi
            vet att rörligheten har ökat väsentligt och kommer att öka ytterligare.
            Dessutom kommer många att ha flera arbetsgivare, och det kommer
            att bli vanligare med att många delvis arbetar för en arbetsgivare
            och delvis arbetar i ett eget företag.
          </note>
          <note>
            Nåväl. Bortsett från detta, kan vi konstatera att det förslag
            som regeringen nu lägger fram om slopad tvåårsgräns för avdrag
            vid fördubblade levnadsomkostnader är ett steg i rätt riktning.
            Det är inte så ofta jag brukar konstatera att regeringen kommer
            med ett bra förslag. Sett som ett delförslag är detta förslag
            bra. Den begränsning som hittills har funnits har medfört att
            en hel del människor inte har kunnat ta arbete på annan ort, och
            i vissa fall har en del tvingats stå kvar i arbetslöshet - vilket
            naturligtvis är olyckligt.
          </note>
          <note>
            Det finns en utredning som har lagt fram ett delbetänkande som
            ligger till grund för detta betänkande.
          </note>
          <note>
            Regeringen skall återkomma. Vi konstaterar att det finns all
            anledning att framöver ta upp flera saker.
          </note>
          <note>
            Ett av grundproblemen är definitionen av tillfälligt arbete.
            Låt mig läsa ur Riksskatteverkets rekommendationer på den punkten.
            Då kan vi se hur många av kammarens ledamöter som direkt kan resa
            sig och säga att det naturligtvis är så. Det finns fyra stycken
            förutsättningar.
          </note>
          <note>
            Arbetet skall avse endast en kortare tid. Det kan vi förstå.
            Arbetet är visserligen inte kortvarigt men skall vara tidsbegränsat
            till sin natur eller sådant att en fast anknytning till den tidigare
            bostadsorten krävs. Eller så skall arbetet bedrivas på flera olika
            platser, eller skall det av annan anledningen inte skäligen kunna
            ifrågasättas att flyttning bör ske till arbetsorten.
          </note>
          <note>
            Detta leder till att man bör gå vidare. Jag utgår från att när
            regeringen återkommer efter det att den sittande utredningen har
            lagt fram sitt slutbetänkande den också tar upp frågan om dubbel
            bosättning och att möjlighet till avdrag också skall gälla vid
            permanent arbete. Jag tror att det är en förutsättning för att
            vi i det läge vi nu befinner oss på sikt skall få en sådan ordning
            där det går att fungera på en rörlig arbetsmarknad.
          </note>
          <note>
            Vi skiljer oss på ett par punkter. Det första yrkandet handlar
            om schablonbeloppet. Regeringen har nu slopat tvåårsgränsen, men
            samtidigt säger man att efter två år sänks avdragsmöjligheterna
            och medges enligt en lägre schablon. Just denna sänkning bedömer
            jag är kontraproduktiv. Det är ju ändå en signal om att det inte
            riktigt skall löna sig att ta arbeten, om än tillfälliga, tills
            vidare efter två år.
          </note>
          <note>
            Regeringen bör ändra sig på denna punkt, så att det fortfarande
            är samma schablonbelopp som under de två första åren. Det har
            också ett flertal remissinstanser hävdat. Det varierar naturligtvis
            mellan olika yrkesgrupper hur det kan vara. Signalen blir annars
            den att man inte skall fortsätta att ta arbeten efter två år,
            då man kanske inte har råd att göra det på grund av den här nedsättningen.
          </note>
          <note>
            I den delen vill jag, fru talman, yrka bifall till reservation
            1 under mom. 2, där vi hävdar att det skall vara samma avdrag
            under hela perioden.
          </note>
          <note>
            Slutligen hoppas jag att vi när vi får behandla det slutliga
            förslaget också kan få möjlighet att diskutera och ta ställning
            till frågan om att göra avdrag av det här slaget även vid permanent
            anställning.
          </note>
          <note type="speaker">
            Anf. 204 MARIE ENGSTRÖM (v):
          </note>
          <note>
            Fru talman! I propositionen föreslås att tvåårsregeln tas bort
            vid avdrag för ökade levnadsomkostnader vid tillfälligt arbete.
            I stället skall avdrag medges så länge som det tillfälliga arbetet
            pågår och förutsättningarna i övrigt är uppfyllda.
          </note>
          <note>
            Vänsterpartiet anser att det här förslaget är bra, men vi tycker
            att man redan nu skulle kunna genomföra sådana ändringar att de
            människor som har dubbel bosättning med anledning av permanent
            arbete också skall kunna få de här förmånerna.
          </note>
          <note>
            I betänkandet står det att syftet är att underlätta rörligheten
            på arbetsmarknaden. Samtidigt borde man kunna göra reglerna mer
            förutsägbara och enklare. Vi tycker från Vänsterpartiets sida
            att rörligheten på arbetsmarknaden underlättas, men vi kan inte
            ställa upp på att regelverket blir enklare på det här sättet.
            Vi tror att det kommer att uppstå en hel del gränsdragningsproblem,
            kanske i synnerhet nu när man släpper tvåårsregeln och det då
            är fråga om jobb på längre sikt.
          </note>
          <note>
            Det finns i dag möjligheter att få undantag från tvåårsregeln.
            Enligt Riksskatteverket kan man åberopa särskilda skäl. Tydligen
            har de här reglerna redan varit svåra att tillämpa, och det har
            helt enkelt inte funnits någon praxis på det här området. Man
            skriver i betänkandet att det är en av anledningarna till att
            man nu tar upp frågan till behandling.
          </note>
          <note>
            Man skriver också i betänkandet att man utgår från att den här
            frågan övervägs i den utredning som nu sitter, Utredningen om
            ökade levnadskostnader m.m. Jag läste direktiven till det uppdrag
            som utredaren har, och där står det: "Utredaren skall kartlägga
            om bestämmelserna medför tillämpningsproblem och undersöka om
            de är ändamålsenliga och uppfyller de krav på enkelhet och tydlighet
            som den ökade rörligheten på arbetsmarknaden ställer samt föreslå
            lösningar på uppmärksammade problem."
          </note>
          <note>
            Fru talman! Faktum är att det ingenstans står klart och tydligt
            att det är just begreppet "tillfälligt arbete"
          </note>
          <note>
            som skall definieras i den här utredningen. Jag tycker att det
            är lite olyckligt. Det är möjligt att Lars Lilja, som är regeringens
            talesman, i sitt anförande kan förtydliga de här skrivningarna.
          </note>
          <note>
            Om jag då kommer till kärnan, är det inte riktigt i första hand
            för att komma till rätta med krångliga regler som Vänsterpartiet
            har en reservation i den här frågan, utan det handlar om att vi
            vill öka möjligheten för människor att göra avdrag för levnadskostnader
            när de arbetar utanför bostadsorten.
          </note>
          <note>
            För oss är detta en viktig glesbygdsfråga. Det är ju de människor
            som bor i glesbygden som ofta är hänvisade till en arbetsmarknad
            som ligger just utanför den ordinarie bostadsorten. Det här är
            en inte ovanlig arbetsmarknadssituation t.ex. i mitt hemlän Värmland,
            som är ett ganska stort glesbygdslän, där den här problematiken
            finns.
          </note>
          <note>
            Vi vet också att det i den här typen av områden är viktigt att
            göra precis allt för att få familjerna att stanna kvar. Det har
            stor betydelse för den lilla glesbygdskommunen. Vi vet också hur
            detta påverkar kommunernas ekonomi på ett negativt sätt, med den
            befolkningsminskning som har pågått i flera år. Varje familj som
            vi kan få att stanna i en avfolkningsbygd är en stor vinst, och
            det har en oerhört stor betydelse just för den bygden. Jag tycker
            att det är viktigt att påpeka detta.
          </note>
          <note>
            Med de båda skäl som jag har angivit vill jag yrka bifall till
            reservation nr 3.
          </note>
          <note type="speaker">
            Anf. 205 LARS LILJA (s):
          </note>
          <note>
            Fru talman! Torsdagskväll, väntan på votering, många längtar
            hem - jag skall försöka fatta mig kort.
          </note>
          <note>
            I detta betänkande, 1998/99:SkU17, behandlas avdrag för ökade
            levnadskostnader vid tillfälligt arbete.
          </note>
          <note>
            I dag medges avdrag för ökade levnadskostnader vid tillfälligt
            arbete under längst två år om övernattning sker på arbetsorten.
            Avståndet mellan bostadsort och arbetsort skall vara mer än 50
            km. Avdrag kan medges för mer än två år om "anställningens natur"
          </note>
          <note>
            eller "särskilda skäl" föreligger. Detta kan bli aktuellt för
            exempelvis anställda inom byggnads- eller entreprenadbranschen.
          </note>
          <note>
            För att göra reglerna enklare och underlätta rörligheten på arbetsmarknaden
            föreslås i betänkandet att tvåårsregeln slopas för den som fortfarande
            får traktamente. Efter två år begränsas den schablonmässigt avdragsgilla
            merutgiften för måltider och diverse småutgifter från högst 70
            % av maximi- eller normalbeloppet till 50 % av maximi- eller normalbeloppet.
          </note>
          <note>
            Vidare föreslås att i fråga om logikostnader vid tjänsteresa
            och tillfälligt arbete skall kostnaderna få beräknas schablonmässigt
            också när arbetsgivaren inte betalar ut nattraktamente.
          </note>
          <note>
            Dessa förslag kan innebära att vissa skattskyldiga har en avdragsrätt
            som inte kunnat beaktas i årets deklaration. Utskottet anser därför
            att RSV på lämpligt sätt bör lämna information om de nya reglerna.
            I
          </note>
          <note>
            förekommande fall skall deklarationen kunna kompletteras och
            omprövning begäras.
          </note>
          <note>
            Fru talman! Till betänkandet fogas tre reservationer. I den första
            moderata reservationen hävdas att det avdragsgilla schablonbeloppet
            även efter två år skall uppgå till 70 % av maximi- eller normalbeloppet
            om arbetsgivaren betalar traktamente. Man kan för det första anta
            att kostnadsökningen för dessa måltider och småutgifter minskar
            med tiden. Det är också viktigt att schablonnivån inte blir så
            låg att den motverkar människors vilja att ta tillfälliga arbeten
            utanför bostadsorten. Inte heller får schablonen vara så hög att
            den medför en skattemässig överkompensation för kostnader som
            normalt sett inte är avdragsgilla. Utskottet anser därför att
            den bedömning som regeringen gjort i det här fallet är rimlig.
          </note>
          <note>
            I den andra moderata reservationen behandlas begreppet "tillfälligt
            arbete". Utskottet delar reservanternas bedömning att det finns
            oklarheter i vad som menas med begreppet "tillfälligt arbete".
            Denna fråga behandlas för närvarande i Utredningen om ökade levnadskostnader
            m.m. Vi brukar inte i denna kammare föregripa en sittande utrednings
            arbete, varför utskottet anser att ett särskilt tillkännagivande
            i denna fråga inte är nödvändigt.
          </note>
          <note>
            I den tredje reservationen, gemensam för Vänsterpartiet och Moderaterna,
            förordas att tidsgränsen för avdrag vid dubbel bosättning med
            anledning av permanent arbete också bör tas bort. Även i detta
            fall ingår det i uppdraget för Utredningen om ökade levnadskostnader
            m.m. att undersöka om tidsgränsen för avdrag vid dubbel bosättning
            är lämplig. Utskottet anser även här att utredningsarbetet inte
            bör föregripas.
          </note>
          <note>
            Således, fru talman, vill jag yrka bifall till utskottets hemställan
            och avslag på de tre reservationerna.
          </note>
          <note type="speaker">
            Anf. 206 CARL FREDRIK GRAF (m) replik:
          </note>
          <note>
            Fru talman! Jag skulle vilja att Lars Lilja belyste tre frågeställningar.
          </note>
          <note>
            Vilken konsekvens för beteendet tror Lars Lilja att bestämmelsen
            om reducerat schablonbelopp efter två år får? Kommer det att innebära
            att man griper möjligheten att ta ett tillfälligt arbete, eller
            kommer det att få motsatt effekt? Vi skall också komma ihåg att
            det inte är några stora belopp vi talar om varken i det ena eller
            det andra fallet. Det rör sig i regel om 126 kr gentemot 90 kr.
          </note>
          <note>
            Jag gör bedömningen att det förslag om reduktion som finns med
            i propositionen och betänkandet tyvärr kommer att leda till att
            en och annan får signalen att det inte är bra att ta tillfälliga
            arbeten. En konsekvensanalys från Lars Liljas sida kunde vara
            intressant att höra.
          </note>
          <note>
            När det gäller avdrag vid permanenta arbeten kan jag säga att
            Lars Lilja snuddar vid utredningen när han konstaterar att utredningen
            skall fortsätta att utreda frågan om dubbel bosättning. Men jag
            skulle gärna vilja ha klartext här. Är det Lars Liljas uppfattning
            att även frågan om avdrag för dubbel bosättning vid permanent
            arbete ingår i utredningen, eller gör den inte det? Det kunde
            vara intressant att höra. Är
          </note>
          <note>
            Lars Lilja beredd att verka för en förändring eller ett förtydligande
            i direktiven om frågan inte ingår i utredningen, så att den kan
            komma med? Det kunde vara intressant för oss att få belyst.
          </note>
          <note type="speaker">
            Anf. 207 LARS LILJA (s) replik:
          </note>
          <note>
            Fru talman! När det gäller det reducerade schablonbeloppet kan
            jag säga att det i huvudsak är en förenkling. Det innebär att
            man utan att behöva ange särskilda skäl eller annat kan få detta
            avdrag beviljat för en längre tid än två år. Man behöver alltså
            inte, när man tar tillfälligt arbete som varar något längre, oroa
            sig för att det skall uppstå några större problem efter dessa
            två år. Man får även fortsättningsvis göra avdrag - om än ett
            något mindre avdrag än vad som gällde för de första två åren.
            Det kan jag tycka är tämligen rimligt.
          </note>
          <note>
            När det gäller den utredning som jag hänvisar till utgår jag
            ifrån att man skall ta problemen med permanent arbete och dubbel
            bosättning i beaktande i det sammanhanget.
          </note>
          <note type="speaker">
            Anf. 208 CARL FREDRIK GRAF (m) replik:
          </note>
          <note>
            Fru talman! När det gäller förenklingen på grund av den slopade
            tvåårsregeln är vi helt överens. Vi är införstådda med att det
            blir bättre på det viset.
          </note>
          <note>
            Men jag fick inte något svar på min fråga om vilken konsekvensanalys
            Lars Lilja gör när det gäller människors beteende med anledning
            av att det sker en reduktion av det avdragsgilla beloppet.
          </note>
          <note>
            I den andra delen är jag rätt positiv till det svar som Lars
            Lilja lämnar. Han säger faktiskt att han förutsätter att utredningen
            också skall utreda frågan om avdrag vid dubbel bosättning när
            det gäller permanent arbete. Jag välkomnar det beskedet.
          </note>
          <note type="speaker">
            Anf. 209 LARS LILJA (s) replik:
          </note>
          <note>
            Fru talman! Den analys jag gör är egentligen det jag sade från
            början, nämligen att jag tror det är positivt av den anledningen
            att personer som nu tar ett tillfälligt arbete som de vet kommer
            att vara längre än två år faktiskt vet att de kommer att få möjlighet
            att göra dessa avdrag under en längre tid. Det är visserligen
            ett något mindre avdrag, men som också Carl
          </note>
          <note>
            Fredrik Graf sade rör det sig i detta fall inte om så oerhört
            stora summor. Därför tror jag att det kommer att ha en positiv
            effekt.
          </note>
          <note type="speaker">
            Anf. 210 MARIE ENGSTRÖM (v) replik:
          </note>
          <note>
            Fru talman! Risken är stor att jag upprepar Carl
          </note>
          <note>
            Fredrik Grafs frågeställning, men jag vill också fråga lite grann
            angående den utredning som Lars Lilja hänvisar till och som man
            hänvisar till i betänkandet.
          </note>
          <note>
            Jag har tagit del av och läst uppdraget. Det står faktiskt inte
            någonstans att man i utredningen skall undersöka konsekvenserna
            av att tidsgränsen utökas när det gäller permanent arbete.
          </note>
          <note>
            Jag skulle gärna vilja att Lars Lilja var än mer tydlig just
            när det gäller den delen. Vad tänker man från Lars Liljas håll
            göra för att vi skall vara säkra på att utredningen verkligen
            ser över dessa frågor? Det står inte i utredningens uppdrag.
          </note>
          <note type="speaker">
            Anf. 211 LARS LILJA (s) replik:
          </note>
          <note>
            Fru talman! Marie Engström läste ur utredningsuppdraget för en
            stund sedan och sade att utredningen skulle titta på uppmärksammade
            problem i samband med dubbel bosättning, avdrag vid tillfälligt
            arbete osv. Min definition av "uppmärksammade problem"
          </note>
          <note>
            är trots allt problem som vi diskuterar i denna kammare i dag.
            Jag utgår ifrån att den som gör utredningen konstaterar att detta
            problem är uppmärksammat här och för in det under den rubriken.
          </note>
          <note type="speaker">
            Anf. 212 MARIE ENGSTRÖM (v) replik:
          </note>
          <note>
            Fru talman! Jag vill inte förlänga denna debatt.
          </note>
          <note>
            Jag vill bara understryka att jag pratar om permanent arbete
            och inte om tillfälligt arbete. Det är mycket det som denna debatt
            handlar om. Det finns en viktig distinktion mellan dessa båda
            begrepp.
          </note>
          <note type="speaker">
            Anf. 213 LARS LILJA (s) replik:
          </note>
          <note>
            Fru talman! Jag har ingen annan uppfattning i den frågan än att
            det är en viss skillnad. Men man skall också ha klart för sig
            att det, precis som Marie Engström säger, rör sig om två helt
            skilda saker. När det gäller dubbel bosättning på grund av ett
            permanent arbete handlar det i huvudsak om personens personliga
            förhållanden och inte om kopplingen till själva arbetet. Det tycker
            jag är en viktig distinktion.
          </note>
          <note>
            Jag är faktiskt inte så säker på att en lösning där det ges möjlighet
            att göra avdrag för dubbel bosättning vid permanent arbete under
            en längre tid skulle gynna glesbygden. Jag kan mycket väl tänka
            mig att man skulle dra de största fördelarna av det i Mälardalen,
            med tanke på de snabba pendlingsmöjligheter som finns här. Det
            är mycket lättare att förflytta sig längre än 50 kilometer.
          </note>
          <note type="speaker">
            Anf. 214 KENNETH LANTZ (kd):
          </note>
          <note>
            Fru talman! Det är knappast förvånande att vi återigen läser
            och tar del av en proposition som i vissa delar gör det sämre
            för vanligt folk. Visserligen görs en hel del förbättringar, men
            det är ändå en dellösning. Denna gång drabbas arbetstagare som
            har jobb på så långt avstånd från sin bostad att de tvingas till
            övernattning och därmed avdrag för kostnader i form av utgifter
            för måltider och småutgifter vid tillfälligt arbete.
          </note>
          <note>
            Det är intressant att ta del av motionärernas förslag. Beklagligt
            nog har inte regeringen insett värdet av att dessa regler måste
            förenklas i ett arbetsmarknadsläge där vi i allt högre grad tvingas
            acceptera större avstånd mellan bostaden och eventuellt tillfälliga
            arbetsplatser.
          </note>
          <note>
            Jag kan se en kristdemokratisk värdering i tanken att bevara
            bostaden som den fasta hållpunkten i livet.
          </note>
          <note>
            I en tid då förändringar kommer allt tätare och snabbare måste
            vi människor anstränga oss att skapa ett hem - en bostad - inte
            minst för våra barn, där man kan känna att man kommer till ro.
            Snabba resor, många kontakter och ett intensivt yrkesliv kräver
            att bostaden blir den rofyllda plats som var och en borde ha rätt
            att kräva.
          </note>
          <note>
            I detta sammanhang ser jag behovet av fördelaktiga avdragsutrymmen
            och enkla regler som kan öka möjligheterna för människor att behålla
            sitt hem med tanke på barnen och den sociala gemenskapen även
            under tid då tillfälliga eller bestående arbetsuppgifter tvingar
            någon av de vuxna i hemmet att arbeta och bo på annan ort under
            veckans arbetsdagar.
          </note>
          <note>
            Regeringens förslag om borttagande av tvåårsgränsen är lovvärt.
            Men varför skall vi då sänka avdragsutrymmet för det skattefria
            beloppet? Dagens
          </note>
          <note>
            70-procentiga nivå ligger bra till. Det borde egentligen vara
            100 % som är skattefritt utrymme, men nu har vi denna nivå, och
            den borde räcka.
          </note>
          <note>
            Fru talman! Det är ju inte utan att man som riksdagsledamot inser
            värdet av förenklingar av dessa regler, inte minst denna vecka
            då de flesta av oss med största sannolikhet lämnat in våra deklarationer.
            Avdraget för dubbel bosättning borde inte vara tidsbegränsat.
          </note>
          <note>
            Det finns ett värde i Moderaternas och Vänsterpartiets gemensamma
            motion och i Moderaternas egen motion, där behovet av obegränsad
            tid för avdrag för dubbelt boende påtalas. I enlighet med vad
            jag tidigare anfört borde det inte vara svårt att få fler av kammarens
            partier att stödja detta förslag. Vi går en framtid till mötes
            då alltfler av oss arbetar långt hemifrån och därmed tvingas till
            dubbelt boende.
          </note>
          <note>
            Kristdemokraterna har inte lagt fram några motioner och yrkar
            inte bifall till de reservationer som är framlagda, men vår uppfattning
            skiljer sig inte mycket från motionärernas. Detta gör att vi säkerligen
            kommer att mötas framöver i någon form av gemensam motion i ärendet.
            Vi ser också med spänning fram emot den annonserade utredningen.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            UbU9 Fristående förskoleklass
          </note>
          <note>
            Mom. 1 (regler för godkännande av och tillsyn över fristående
            förskoleklasser)
          </note>
          <note>
            1. utskottet
          </note>
          <note>
            2. res. 1 (m, kd, c, fp)
          </note>
          <note>
            3. res. 2 i motsvarande del (v)
          </note>
          <note>
            Förberedande votering:
          </note>
          <note>
            140 för res. 1
          </note>
          <note>
            37 för res. 2
          </note>
          <note>
            117 avstod
          </note>
          <note>
            55 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            162 för utskottet
          </note>
          <note>
            135 för res. 1
          </note>
          <note>
            52 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 37 v, 13 mp
          </note>
          <note>
            För res. 1: 71 m, 35 kd, 15 c, 14 fp
          </note>
          <note>
            Frånvarande: 19 s, 11 m, 6 v, 7 kd, 3 c, 3 fp, 3 mp
          </note>
          <note>
            Mom. 2, 3 och 5 (rätt för godkänd fristående skola att starta
            förskoleklass, bidrag till huvudmän för fristående förskoleklasser,
            m.m. och bidrag till fristående skola för elever med omfattande
            behov av särskilt stöd i förskoleklass)
          </note>
          <note>
            1. utskottet
          </note>
          <note>
            2. res. 1 i motsvarande del (m, kd, c, fp)
          </note>
          <note>
            Votering:
          </note>
          <note>
            162 för utskottet
          </note>
          <note>
            135 för res. 1
          </note>
          <note>
            52 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 37 v, 13 mp
          </note>
          <note>
            För res. 1: 71 m, 35 kd, 15 c, 14 fp
          </note>
          <note>
            Frånvarande: 19 s, 11 m, 6 v, 7 kd, 3 c, 3 fp, 3 mp
          </note>
          <note>
            Mom. 14 (uppföljning av ekonomiska konsekvenser)
          </note>
          <note>
            1. utskottet
          </note>
          <note>
            2. res. 2 i motsvarande del (v)
          </note>
          <note>
            Votering:
          </note>
          <note>
            235 för utskottet
          </note>
          <note>
            37 för res. 2
          </note>
          <note>
            25 avstod
          </note>
          <note>
            52 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 71 m, 10 kd, 15 c, 14 fp, 13 mp
          </note>
          <note>
            För res. 2: 37 v
          </note>
          <note>
            Avstod: 25 kd
          </note>
          <note>
            Frånvarande: 19 s, 11 m, 6 v, 7 kd, 3 c, 3 fp, 3 mp
          </note>
          <note>
            Gunilla Tjernberg (kd) anmälde att hon avsett att avstå från
            att rösta men markerats ha röstat ja.
          </note>
          <note>
            Mom. 16 (skolstart och tioårig grundskola)
          </note>
          <note>
            1. utskottet
          </note>
          <note>
            2. res. 7 i motsvarande del (c)
          </note>
          <note>
            Votering:
          </note>
          <note>
            234 för utskottet
          </note>
          <note>
            15 för res. 7
          </note>
          <note>
            48 avstod
          </note>
          <note>
            52 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 67 m, 37 v, 4 kd, 1 fp, 13 mp
          </note>
          <note>
            För res. 7: 15 c
          </note>
          <note>
            Avstod: 4 m, 31 kd, 13 fp
          </note>
          <note>
            Frånvarande: 19 s, 11 m, 6 v, 7 kd, 3 c, 3 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            UbU10 Förskoleverksamhet
          </note>
          <note>
            Mom. 3 (valfrihet och alternativa former av förskoleverksamhet)
          </note>
          <note>
            1. utskottet
          </note>
          <note>
            2. res. 2 (m, kd)
          </note>
          <note>
            3. res. 3 i motsvarande del (c)
          </note>
          <note>
            Förberedande votering:
          </note>
          <note>
            108 för res. 2
          </note>
          <note>
            15 för res. 3
          </note>
          <note>
            172 avstod
          </note>
          <note>
            54 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            175 för utskottet
          </note>
          <note>
            106 för res. 2
          </note>
          <note>
            15 avstod
          </note>
          <note>
            53 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 37 v, 13 fp, 13 mp
          </note>
          <note>
            För res. 2: 71 m, 35 kd
          </note>
          <note>
            Avstod: 15 c
          </note>
          <note>
            Frånvarande: 19 s, 11 m, 6 v, 7 kd, 3 c, 4 fp, 3 mp
          </note>
          <note>
            Mom. 5 (skyldighet för kommun att utge ersättning till privat
            barnomsorg m.m.)
          </note>
          <note>
            1. utskottet
          </note>
          <note>
            2. res. 4 i motsvarande del (kd)
          </note>
          <note>
            Votering:
          </note>
          <note>
            190 för utskottet
          </note>
          <note>
            35 för res. 4
          </note>
          <note>
            71 avstod
          </note>
          <note>
            53 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 37 v, 15 c, 13 fp, 13 mp
          </note>
          <note>
            För res. 4: 35 kd
          </note>
          <note>
            Avstod: 71 m
          </note>
          <note>
            Frånvarande: 19 s, 11 m, 6 v, 7 kd, 3 c, 4 fp, 3 mp
          </note>
          <note>
            Mom. 6 (läroplanens tillämplighet på annan förskoleverksamhet
            än kommunal förskola)
          </note>
          <note>
            1. utskottet
          </note>
          <note>
            2. res. 3 i motsvarande del (c)
          </note>
          <note>
            Votering:
          </note>
          <note>
            280 för utskottet
          </note>
          <note>
            15 för res. 3
          </note>
          <note>
            54 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 111 s, 71 m, 37 v, 35 kd, 13 fp, 13 mp
          </note>
          <note>
            För res. 3: 15 c
          </note>
          <note>
            Frånvarande: 20 s, 11 m, 6 v, 7 kd, 3 c, 4 fp, 3 mp
          </note>
          <note>
            Mom. 10 (värdegrunden i läroplanen för förskolan)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. mot. Ub243 yrk. 4 (kd)
          </note>
          <note>
            Votering:
          </note>
          <note>
            261 för utskottet
          </note>
          <note>
            35 för mot.
          </note>
          <note>
            53 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 71 m, 37 v, 15 c, 13 fp, 13 mp
          </note>
          <note>
            För mot.: 35 kd
          </note>
          <note>
            Frånvarande: 19 s, 11 m, 6 v, 7 kd, 3 c, 4 fp, 3 mp
          </note>
          <note>
            Mom. 12 (förskollärarnas pedagogiska ansvar)
          </note>
          <note>
            1. utskottet
          </note>
          <note>
            2. res. 6 (m, kd, c, fp)
          </note>
          <note>
            Votering:
          </note>
          <note>
            161 för utskottet
          </note>
          <note>
            134 för res. 6
          </note>
          <note>
            54 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 36 v, 13 mp
          </note>
          <note>
            För res. 6: 71 m, 1 v, 34 kd, 15 c, 13 fp
          </note>
          <note>
            Frånvarande: 19 s, 11 m, 6 v, 8 kd, 3 c, 4 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            UbU11 Skolfrågor
          </note>
          <note>
            Mom. 1 (ansvaret för skolan och en ny skollag)
          </note>
          <note>
            1. utskottet
          </note>
          <note>
            2. res. 1 i motsvarande del (c)
          </note>
          <note>
            Votering:
          </note>
          <note>
            280 för utskottet
          </note>
          <note>
            15 för res. 1
          </note>
          <note>
            54 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 111 s, 71 m, 37 v, 35 kd, 13 fp, 13 mp
          </note>
          <note>
            För res. 1: 15 c
          </note>
          <note>
            Frånvarande: 20 s, 11 m, 6 v, 7 kd, 3 c, 4 fp, 3 mp
          </note>
          <note>
            Mom. 4 (grundskolans omfattning m.m.)
          </note>
          <note>
            1. utskottet
          </note>
          <note>
            2. res. 1 i motsvarande del (c)
          </note>
          <note>
            Votering:
          </note>
          <note>
            235 för utskottet
          </note>
          <note>
            15 för res. 1
          </note>
          <note>
            46 avstod
          </note>
          <note>
            53 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 70 m, 37 v, 2 kd, 1 fp, 13 mp
          </note>
          <note>
            För res. 1: 15 c
          </note>
          <note>
            Avstod: 1 m, 33 kd, 12 fp
          </note>
          <note>
            Frånvarande: 19 s, 11 m, 6 v, 7 kd, 3 c, 4 fp, 3 mp
          </note>
          <note>
            Mom. 5 (utredning om en sammanhållen och flexibel ungdomsskola)
          </note>
          <note>
            1. utskottet
          </note>
          <note>
            2. res. 4 i motsvarande del (v)
          </note>
          <note>
            Votering:
          </note>
          <note>
            257 för utskottet
          </note>
          <note>
            36 för res. 4
          </note>
          <note>
            3 avstod
          </note>
          <note>
            53 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 111 s, 71 m, 35 kd, 15 c, 12 fp, 13 mp
          </note>
          <note>
            För res. 4: 36 v
          </note>
          <note>
            Avstod: 1 s, 1 v, 1 fp
          </note>
          <note>
            Frånvarande: 19 s, 11 m, 6 v, 7 kd, 3 c, 4 fp, 3 mp
          </note>
          <note>
            Mom. 15 (skolans värdegrund)
          </note>
          <note>
            1. utskottet
          </note>
          <note>
            2. res. 6 i motsvarande del (m)
          </note>
          <note>
            3. res. 3 i motsvarande del (kd)
          </note>
          <note>
            Förberedande votering:
          </note>
          <note>
            75 för res. 6
          </note>
          <note>
            36 för res. 3
          </note>
          <note>
            185 avstod
          </note>
          <note>
            53 frånvarande
          </note>
          <note>
            Kammaren biträdde res. 6.
          </note>
          <note>
            Huvudvotering:
          </note>
          <note>
            190 för utskottet
          </note>
          <note>
            71 för res. 6
          </note>
          <note>
            35 avstod
          </note>
          <note>
            53 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 37 v, 15 c, 13 fp, 13 mp
          </note>
          <note>
            För res. 6: 71 m
          </note>
          <note>
            Avstod: 35 kd
          </note>
          <note>
            Frånvarande: 19 s, 11 m, 6 v, 7 kd, 3 c, 4 fp, 3 mp
          </note>
          <note>
            Mom. 43 (utredning om betygsfri skola)
          </note>
          <note>
            1. utskottet
          </note>
          <note>
            2. res. 5 i motsvarande del (v, mp)
          </note>
          <note>
            Votering:
          </note>
          <note>
            246 för utskottet
          </note>
          <note>
            49 för res. 5
          </note>
          <note>
            1 avstod
          </note>
          <note>
            53 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 112 s, 71 m, 35 kd, 15 c, 13 fp
          </note>
          <note>
            För res. 5: 36 v, 13 mp
          </note>
          <note>
            Avstod: 1 v
          </note>
          <note>
            Frånvarande: 19 s, 11 m, 6 v, 7 kd, 3 c, 4 fp, 3 mp
          </note>
          <note>
            Mom. 44 (betygssystemet i grundskolan)
          </note>
          <note>
            1. utskottet
          </note>
          <note>
            2. res. 9 (m, kd, c, fp)
          </note>
          <note>
            Votering:
          </note>
          <note>
            158 för utskottet
          </note>
          <note>
            134 för res. 9
          </note>
          <note>
            1 avstod
          </note>
          <note>
            56 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 111 s, 36 v, 11 mp
          </note>
          <note>
            För res. 9: 71 m, 35 kd, 14 c, 13 fp, 1 mp
          </note>
          <note>
            Avstod: 1 v
          </note>
          <note>
            Frånvarande: 20 s, 11 m, 6 v, 7 kd, 4 c, 4 fp, 4 mp
          </note>
          <note>
            Mom. 52 (åtgärder för fortsatt utveckling av fristående skolor)
          </note>
          <note>
            1. utskottet
          </note>
          <note>
            2. res. 7 i motsvarande del (mp)
          </note>
          <note>
            Votering:
          </note>
          <note>
            281 för utskottet
          </note>
          <note>
            13 för res. 7
          </note>
          <note>
            55 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 111 s, 71 m, 37 v, 35 kd, 14 c, 13 fp
          </note>
          <note>
            För res. 7: 13 mp
          </note>
          <note>
            Frånvarande: 20 s, 11 m, 6 v, 7 kd, 4 c, 4 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SkU17 Avdrag för ökade levnadskostnader vid tillfälligt arbete
          </note>
          <note>
            Mom. 2 (den avdragsgilla kostnaden för måltider och småutgifter
            vid tillfälligt arbete)
          </note>
          <note>
            1. utskottet
          </note>
          <note>
            2. res. 1 i motsvarande del (m)
          </note>
          <note>
            Votering:
          </note>
          <note>
            223 för utskottet
          </note>
          <note>
            71 för res. 1
          </note>
          <note>
            55 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 111 s, 37 v, 35 kd, 14 c, 13 fp, 13 mp
          </note>
          <note>
            För res. 1: 71 m
          </note>
          <note>
            Frånvarande: 20 s, 11 m, 6 v, 7 kd, 4 c, 4 fp, 3 mp
          </note>
          <note>
            Mom. 4 (tidsgränsen för avdrag för ökade levnadskostnader vid
            dubbel bosättning)
          </note>
          <note>
            1. utskottet
          </note>
          <note>
            2. res. 3 (v, m)
          </note>
          <note>
            Votering:
          </note>
          <note>
            185 för utskottet
          </note>
          <note>
            108 för res. 3
          </note>
          <note>
            56 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet: 110 s, 35 kd, 14 c, 13 fp, 13 mp
          </note>
          <note>
            För res. 3: 71 m, 37 v
          </note>
          <note>
            Frånvarande: 21 s, 11 m, 6 v, 7 kd, 4 c, 4 fp, 3 mp
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            11 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1998/99:112 Svenskt deltagande i fredsstyrka i Kosovo
          </note>
          <note>
            Skrivelse
          </note>
          <note>
            1998/99:128 Redogörelse för den svenska krigsmaterielexporten
            år 1998
          </note>
          <note>
            Motioner med anledning av prop. 1998/99:107 En idrottspolitik
            för 2000-talet - folkhälsa, folkrörelse och underhållning
          </note>
          <note>
            1998/99:Kr20 av Eva Johansson och Ingela Thalén
          </note>
          <note>
            (s)
          </note>
          <note>
            1998/99:Kr21 av Roy Hansson och Elizabeth Nyström (m)
          </note>
          <note>
            1998/99:Kr22 av Elizabeth Nyström och Elisabeth
          </note>
          <note>
            Fleetwood (m)
          </note>
          <note>
            1998/99:Kr23 av Elisabeth Fleetwood m.fl. (m)
          </note>
          <note>
            1998/99:Kr24 av Kent Olsson och Elizabeth Nyström
          </note>
          <note>
            (m)
          </note>
          <note>
            1998/99:Kr25 av Kent Olsson och Roy Hansson (m)
          </note>
          <note>
            1998/99:Kr26 av Lennart Kollmats m.fl. (fp)
          </note>
          <note>
            1998/99:Kr27 av Birgitta Sellén m.fl. (c)
          </note>
          <note>
            1998/99:Kr28 av Dan Kihlström m.fl. (kd)
          </note>
          <note>
            12 § Anmälan om frågor för skriftliga svar
          </note>
          <note>
            Anmäldes att följande frågor för skriftliga svar framställts
          </note>
          <note>
            den 6 maj
          </note>
          <note>
            1998/99:608 av Roy Hansson (m) till statsrådet Lars-
          </note>
          <note>
            Erik Lövdén
          </note>
          <note>
            Restaurangmomsen
          </note>
          <note>
            1998/99:609 av Jan Backman (m) till kulturministern
          </note>
          <note>
            Avtalet med Sveriges Television
          </note>
          <note>
            1998/99:610 av Ragnwi Marcelind (kd) till justitieministern
          </note>
          <note>
            Lindomeproblematiken
          </note>
          <note>
            Frågorna redovisas i bilaga som fogas till riksdagens snabbprotokoll
            tisdagen den 18 maj.
          </note>
          <note>
            13 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 6 maj
          </note>
          <note>
            1998/99:547 av Barbro Westerholm (fp) till statsrådet
          </note>
          <note>
            Pierre Schori
          </note>
          <note>
            Kosovoalbanska flyktingar och visumtvånget
          </note>
          <note>
            1998/99:574 av Lena Ek (c) till statsrådet Lars-Erik
          </note>
          <note>
            Lövdén
          </note>
          <note>
            Flyktingar från Kosovo
          </note>
          <note>
            1998/99:585 av Lennart Gustavsson (v) till statsrådet
          </note>
          <note>
            Maj-Inger Klingvall
          </note>
          <note>
            Handläggningstider i arbetsskadeförsäkringsärenden
          </note>
          <note>
            1998/99:587 av Susanne Eberstein (s) till statsrådet
          </note>
          <note>
            Britta Lejon
          </note>
          <note>
            Elektroniska uppgifter i offentliga databaser
          </note>
          <note>
            Svaren redovisas i bilaga som fogas till riksdagens snabbprotokoll
            tisdagen den 18 maj.
          </note>
          <note>
            14 § Kammaren åtskildes kl. 19.29.
          </note>
          <note>
            Förhandlingarna leddes av talmannen från sammanträdets början
            till ajourneringen kl. 13.55, av andre vice talmannen därefter
            t.o.m. 7 § anf. 138
          </note>
          <note>
            (delvis), av förste vice talmannen därefter t.o.m. 8 § anf. 189
          </note>
          <note>
            (delvis) och av tredje vice talmannen därefter till sammanträdets
            slut.
          </note>
        </div>
      </body>
    </text>
  </TEI>
</teiCorpus>
